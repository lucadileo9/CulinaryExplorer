Esecuzione: Facile
La pasta integrale è un’ottima alternativa alla normale pasta di semola di grano duro. Per questa ricetta puoi usare anche le penne o altri formati, meglio se corti.

500 gr pasta corta integrale
600 gr filetto di salmone affumicato
2 cipollotti
2 zucchine
ricotta salata o parmigiano
Olio EV d’oliva
sale


Metti a bollire l’acqua per la pasta e salala. Nel frattempo pulisci i filetti di salmone togliendone la pelle e controllando che non ci siano rimaste lische e tagliali a striscioline. scalda un filo d’olio in una padella antiaderente (se vuoi una ricetta dietetica, non aggiungere l’olio per cuocere cipolla e zucchine) aggiungi la cipolla tagliata finemente, le zucchine tagliate a dadolini, un bicchiere d’acqua per evitare che si brucino ed un pizzico di sale. Nel contempo, butta la pasta.
Dopo 3-4 minuti, aggiungi nella padella i pezzettini di salmone e lascia colorare appena. Quando mancano 2-3 minuti al tempo di cottura della pasta, scolala e versala nella padella con un bicchiere di acqua di cottura. Impiatta, aggiungi un filo d’olio a crudo e spolvera con la ricotta salata grattugiata, o con poco parmigiano in caso di dieta.
