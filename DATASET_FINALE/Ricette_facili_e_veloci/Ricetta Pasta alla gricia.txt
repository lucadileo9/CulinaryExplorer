Esecuzione: Facile
La pasta alla gricia è un piatto tipico romano, molto saporito e gustoso; viene chiamata anche amatriciana bianca perchè ha gli stessi ingredienti ma senza salsa di pomodoro. 

400 gr di spaghetti grossi
350 gr di guanciale
150 gr di pecorino romano
olio extra vergine di oliva
sale e pepe

Fai scaldare in una padella 3 cucchiai di olio extra vergine di oliva e fai rosolare il guanciale tagliato a listarelle di 3 cm finché non si scioglie il grasso e diventa bello croccante.

I puristi ritengono indispensabile l’utilizzo del guanciale, ma se non ne hai a disposizione, puoi utilizzare la pancetta affumicata.

Cuoci la pasta in acqua salata e scolala al dente lasciando da parte un bicchiere di acqua di cottura.

Versa la pasta nella padella dove hai rosolato il guanciale aggiungendo il pecorino grattugiato, una bella spolverata di pepe nero ed un pò di acqua di cottura lasciata da parte, creando il gustoso condimento.

Impiatta e servi spolverando ancora con il pecorino grattugiato.