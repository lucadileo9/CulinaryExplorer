Esecuzione: Media
Lava i fagioli e mettili a mollo in acqua leggermente tiepida lasciandoveli per almeno otto ore, quindi mettili in una pentola, coprili con circa due litri di acqua fredda, uniscivi il sale, la fetta di pancetta e la foglia di alloro e mettili sul fuoco. Lasciali cuocere coperti, a fuoco moderato per circa due ore e mezzo. Scotta per qualche minuto la cotenna in acqua bollente, raschiala con il coltello per eliminare le setole quindi sciacquala e uniscila ai fagioli dopo la prima ora di cottura. Lava le patate e lessale con la buccia mettendole in acqua inizialmente fredda. Metti i crauti in un tegame, uniscivi il cumino e una foglia d’alloro quindi coprili d’acqua e lasciali cuocere dolcemente per circa tre quarti d’ora.

200 g di fagioli borlotti secchi
2 patate medie
250 g di crauti
200 g circa di cotenna di maiale fresca
 50 g di pancetta affumicata in un’unica fetta
2 cucchiai di farina
2 cucchiai di olio EV
2 foglie d’alloro
1 spicchio d’aglio
1 cucchiaino di semi di cumino
sale e pepe


	   
		   	   	   
	   