Esecuzione: Facile
Pulisci e taglia i gambi degli asparagi in diagonale e le punte a metà nel senso della lunghezza. Stufa lo scalogno tagliato a fettine in poco olio, bagna con il vino bianco e lascia bollire alcuni minuti. Unisci la feta sbriciolata e falla sciogliere a fuoco basso. Frulla la salsa con poca acqua e tieni a parte. Cuoci la pasta in acqua bollente salata con gli asparagi tagliati a fettine e le punte intere. Scola il tutto e condisci con la fonduta di feta, una macinata di pepe ed un filo di olio extravergine di oliva. Servi i fusilli ben caldi.

Per la pasta:
320 gr di fusilli di farro
Per il condimento:
300 gr di asparagi verdi
150 gr di feta
1 scalogno
100 ml di vino bianco secco
4 cucchiai di olio EV d’oliva
sale e pepe


	   
		   	   	   
	   