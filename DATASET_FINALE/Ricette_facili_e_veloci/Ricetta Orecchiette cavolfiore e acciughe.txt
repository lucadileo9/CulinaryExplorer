Esecuzione: Facile
Le orecchiette con cavolfiore e acciughe sono un primo piatto invernale gustoso e saporito, facile da cucinare.

250 g di orecchiette
500 g di cavolfiore
200 g di pomodorini
20 g di capperi sotto sale
7 filetti d’acciuga sott’olio
1 spicchio d’aglio
Burro
Prezzemolo
Grana padano
Olio EV d’oliva

Ecco come preparare questa ricetta: lava il cavolfiore e taglialo a pezzetti, quindi sbollentalo in acqua poco salata per circa 5 minuti; scolalo bene e tienilo da parte. Taglia a pezzetti anche i pomodorini e tienili da parte.

Scalda 2 cucchiai d’olio ed una noce di burro in una casseruola, fai dorare lo spicchio d’aglio, toglilo ed aggiungi i filetti d’acciuga; aiutati con un cucchiaio in legno per farne una crema. Aggiungi quindi i pomodori e dopo un paio di minuti anche il cavolfiore e i capperi continuando la cottura per 3-4 minuti.

Lessa le orecchiette in acqua salata, scolale e rimetti nel fuoco la casseruola col sugo di cavolfiore e acciughe, aggiungi le orecchiette non completamente scolate e mescola bene pasta e condimento. Aggiungi una spolverata di prezzemolo e grana a scaglie a piacere e servi in tavola.