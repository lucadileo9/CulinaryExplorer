Difficoltà: Facile
Dove si assaggiano i migliori liquori? Solitamente in prestigiose enoteche, nelle vecchie farmacie dei monaci che ancora confezionano bevande digestive alle erbe o grazie alle fornite dispense di ristoratori che amano servire prodotti genuini. E se anche voi vi cimentaste? Oggi vogliamo presentarvi un delizioso liquore al caffè fatto in casa dal gusto irresistibile! Vi basteranno poche e semplici mosse per creare il vostro liquore homemade! Provata una volta diventerà una bevanda da tenere sempre in dispensa, da offrire ad amici e parenti per un dolce fine pasto. E se non sapete quale regalo preparare per i vostri amici a Natale ecco la soluzione: delle graziose bottigliette che racchiudono questo profumato liquore al caffè, una bevanda piacevole da sorseggiare che scalda lo spirito! Amanti dei liquori armatevi di moka: iniziate a preparare con noi il liquore al caffè e altre delizie perfette per le feste come il liquore alla melagrana, il nocino o l'idromele.


												
						
						

														INGREDIENTI
							
							                            
                                
    								
    									
    										
    										139
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    139
    					
    					    					    					
    					    Carboidrati
    					    g
    					    20.4
    					
    					    					    					
    					      di cui zuccheri
    					    g
    					    20.4
    					
    					    					    					    					    					
    					      di cui saturi
    					    g
    					    0.02
    					
    					    					    					    					    					
    					    Sodio
    					    mg
    					    3
    					
    					    				
    			
                            
													


						
							
														Ingredienti per circa 1L di liquore
							

							
								

																	Caffè
								
								
								della moka o espresso
																	450
									g
																

								

							
								

																	Zucchero
								
								
								
																	450
									g
																

								

							
								

																	Alcol puro
								
								
								
																	250
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il liquore al caffè iniziate preparando il caffè con la moka (o se preferite con la macchina per il caffè) che verserete po in un tegame dai bordi alti 1; aggiungete lo zucchero (2-3) e accendete il fuoco molto basso per farlo sciogliere 3.
									

								

															

																		
																															
											
										
																														
																		Per favorire l'operazione, potete mescolare con una spatola 4 o con un cucchiaio di legno. Quando lo zucchero sarà totalmente sciolto 5, versate il composto in una ciotolina a raffreddare 6.
									

								

															

																		
																															
											
										
																														
																		Quando sarà ben raffreddato, aggiungete l’alcol 7 e mescolatelo con accuratezza agli altri ingredienti 8. Infine distribuite il liquore al caffè in bottiglie di vetro nuove o comunque ben lavate, perfettamente pulite e asciugate (una volta lavate è consigliabile farle asciugare capovolte su un canovaccio pulito) 9. Avvitate il tappo e chiudete bene le bottiglie, in modo tale che non entri aria. Lasciate riposare il liquore al caffè nelle bottiglie almeno 2 settimane prima di consumarlo.
									

								

							
					    