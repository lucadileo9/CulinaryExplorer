Difficoltà: Molto facile
Noi di Giallozafferano, si sa, abbiamo a cuore la colazione e desideriamo soddisfare le esigenze di tutti… per non rinunciare al piacere di un dolce risveglio ecco una versione light dei pancake, le frittelline più amate dell’American breakfast: i pancake senza burro! Questi pancake allo yogurt sono soffici e spugnosi come quelli originali e sono perfetti da accompagnare a frutta fresca, miele e confetture per iniziare la giornata con tanta energia ma senza sensi di colpa. Servite i pancake senza burro la domenica per un indimenticabile brunch in famiglia, oppure preparate la pastella la sera prima e metteteli in tavola al mattino… vedrete che nessuno vorrà più uscire di casa senza fare colazione!


												
						
						

														INGREDIENTI
							
							                            
                                
    								
    									
    										
    										199
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    199
    					
    					    					    					
    					    Carboidrati
    					    g
    					    32.9
    					
    					    					    					
    					      di cui zuccheri
    					    g
    					    4.2
    					
    					    					    					
    					    Proteine
    					    g
    					    8.7
    					
    					    					    					
    					    Grassi
    					    g
    					    3.6
    					
    					    					    					
    					      di cui saturi
    					    g
    					    1.73
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    60
    					
    					    					    					
    					    Sodio
    					    mg
    					    63
    					
    					    				
    			
                            
													


						
							
														Per 16 pancake di 10 cm di diametro
							

							
								

																	Yogurt magro
								
								
								bianco 
																	125
									g
																

								

							
								

																	Farina 00
								
								
								
																	150
									g
																

								

							
								

																	Latte intero
								
								
								
																	200
									g
																

								

							
								

																	Uova
								
								
								(1 medio)
																	58
									g
																

								

							
								

																	Lievito in polvere per dolci
								
								
								
																	8
									g
																

								

							
								

																	Olio extravergine d'oliva
								
								
								 per ungere la padella, facoltativo
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i pancake senza burro, cominciate ponendo l’uovo in una ciotola e sbattendolo con una frusta a mano 1. Quando risulta chiaro e spumoso, aggiungete il latte a filo 2 e, continuando a sbattere, unite anche lo yogurt 3.
									

								

															

																		
																															
											
										
																														
																		Aggiungete quindi, passandola attraverso un setaccio, la farina e il lievito a pioggia 4. Procedete amalgamando con cura, con movimenti delicati dal basso vero l’alto per non smontare il composto, fino ad ottenere una pastella liscia e omogenea 5. Coprite con pellicola, e ponetela in frigo a riposare per circa 30 minuti. Trascorso questo tempo, recuperate la pastella e scaldate sul fuoco medio una padella antiaderente o una padella specifica per crepe, ungendola, se necessario, con un panno di carta intriso di olio. Versate al centro della padella una cucchiaiata di pastella 6, lasciando che si allarghi da sola.
									

								

															

																		
																															
											
										
																														
																		Dopo qualche minuto, quando cominciano a fiorire delle piccole bollicine in superficie, è il momento di girare il pancake, con l’aiuto di una spatola 7. Fatelo dunque cuocere un altro minuto 8 e quando è pronto adagiatelo su un piatto. Proseguite così fino ad esaurire la pastella. Servite i vostri pancake senza burro accompagnati da frutta fresca, miele o confetture 9!
									

								

							
					    