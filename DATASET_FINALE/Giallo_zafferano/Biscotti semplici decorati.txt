Difficoltà: Facile
Facili da preparare e perfetti da regalare, i biscotti semplici decorati sono un pensiero dolcissimo da personalizzare a seconda dell’occasione! Romantici cuoricini per San Valentino, alberelli di Natale, stelle e fiorellini per la calza della Befana dei più piccoli e, non per ultimi, i coniglietti, colombe e uova sottoforma di deliziosi biscotti di Pasqua colorati… con questa ricetta, o altre simili come quella dei biscotti al latte, potete dare forma alla vostra creatività e realizzare dei dolcetti da dedicare alle persone che amate. Partendo da una semplice base di pasta frolla, classica o con farine alternative, basterà scegliere le formine più adatte per ottenere dei deliziosi biscotti fragranti: ma la parte più divertente sarà utilizzare la glassa per decorarli facendovi guidare solo dalla vostra fantasia! Potete farcirli con creme o aggiungere coloranti alimentari per ottenere un’ampia gamma di tonalità cromatiche, oppure scegliere di utilizzare la glassa al naturale o al cioccolato per una versione ancora più genuina… in ogni caso, i vostri biscotti semplici decorati saranno più che apprezzati perché un regalo fatto con il cuore, si sa, è sempre più buono!


						
						

														INGREDIENTI
							
							                            
                                
    								
    									
    										
    										59
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    59
    					
    					    					    					
    					    Carboidrati
    					    g
    					    10.4
    					
    					    					    					
    					      di cui zuccheri
    					    g
    					    6.4
    					
    					    					    					
    					    Proteine
    					    g
    					    0.8
    					
    					    					    					
    					    Grassi
    					    g
    					    1.6
    					
    					    					    					
    					      di cui saturi
    					    g
    					    0.91
    					
    					    					    					
    					    Fibre
    					    g
    					    0.1
    					
    					    					    					
    					    Colesterolo
    					    mg
    					    11
    					
    					    					    					
    					    Sodio
    					    mg
    					    3
    					
    					    				
    			
                            
													


						
														
							
														Ingredienti per circa 50/60 biscotti:
							

							
								

																	Farina 00
								
								
								
																	300
									g
																

								

							
								

																	Zucchero a velo
								
								
								
																	100
									g
																

								

							
								

																	Burro
								
								
								freddo
																	100
									g
																

								

							
								

																	Uova
								
								
								(circa 2 medie) fredde
																	110
									g
																

								

							
								

																	Scorza di limone
								
								
								
																	½
									
																

								

							
								

																	Lievito in polvere per dolci
								
								
								
																	2
									g
																

								

							
														
							
						
														
							
														per la glassa
							

							
								

																	Zucchero a velo
								
								
								
																	250
									g
																

								

							
								

																	Acqua
								
								
								a temperatura ambiente
																	40
									g
																

								

							
								

																	Coloranti alimentari
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i biscotti semplici decorati, per prima cosa preparate l’impasto della frolla: versate la farina sul piano da lavoro insieme allo zucchero 1 e al lievito 2, poi aggiungete la scorza di limone grattugiata 3
									

								

															

																		
																															
											
										
																														
																		e il burro a cubetti 4. Lavorate rapidamente con la punta delle dita fino ad ottenere un composto fine e bricioloso 5, poi versate le uova 6
									

								

															

																		
																															
											
										
																														
																		e impastate velocemente per il tempo necessario a compattare bene tutti gli ingredienti 7. Formate l’impasto ottenuto in un panetto 8, avvolgetelo nella pellicola e lasciatelo riposare in frigorifero per almeno 2 ore. Trascorso il tempo di riposo, sistemate il panetto su un foglio di carta forno e battetelo con il mattarello per ammorbidirlo 9,
									

								

															

																		
																															
											
										
																														
																		poi coprite con un altro foglio di carta forno e stendetelo fino a uno spessore di 3-4 mm 10. A questo punto potete scegliere le vostre formine preferite e ritagliare i biscotti dalla sfoglia ottenuta 11. Trasferite i biscotti su una leccarda foderata con carta forno distanziandoli leggermente l’uno dall’altro 12 e cuocete in forno statico preriscaldato a 180° per circa 18-20 minuti.
									

								

															

																		
																															
											
										
																														
																		Una volta cotti, lasciate raffreddare i biscotti su una gratella 13 e occupatevi della glassa: versate lo zucchero a velo in una ciotola, aggiungete l’acqua 14 e mescolate con un cucchiaino fino ad ottenere una crema piuttosto viscosa 15.
									

								

															

																		
																															
											
										
																														
																		Se desiderate realizzare glasse di vari colori, dividete il composto in più ciotoline e aggiungete una piccola quantità di colorante per ciascuna 16, poi trasferite i vari tipi di glassa in altrettanti conetti di carta forno 17 a cui taglierete la punta 18: per ulteriori indicazioni potete consultare la scheda “Come fare un conetto con la carta forno”.
									

								

															

																		
																															
											
										
																														
																		Quando i biscotti si saranno raffreddati del tutto, potete realizzare le vostre decorazioni: potete iniziare disegnando il contorno del biscotto 19, riempirne l’interno 20 e poi utilizzare una paletta di plastica per il caffè oppure uno stuzzicadenti per distribuire la glassa in modo uniforme 21.
									

								

															

																		
																															
											
										
																														
																		In alternativa potete disegnare dei puntini per colorare i petali 22 e il centro di un fiore 23 oppure prendere ispirazione dai biscotti semplici decorati che abbiamo realizzato 24… insomma, lasciate libera la fantasia e buon divertimento!
									

								

							
					    