Difficoltà: Facile
Il purè di sedano rapa alla panna è un delicato contorno adatto per accompagnare piatti di carne molto saporiti a base di selvaggina oppure brasati e spezzatini. Questo ortaggio, di cui si consuma la radice, è caratterizzato da una particolare forma tondeggiante e da un colore biancastro. Il sedano rapa è molto versatile in cucina grazie al suo gusto piacevole e intenso, infatti si rivela particolarmente ideale per insaporire insalate oppure per preparare vellutate e zuppe. Servite il vostro purè ben caldo e presentatelo sotto forma di quenelle, che otterrete semplicemente modellando il purè tra due cucchiai: farete un figurone!


												
						
						

														INGREDIENTI
							
													


						
							
														Ingredienti 
							

							
								

																	Sedano rapa
								
								
								
																	500
									g
																

								

							
								

																	Burro
								
								
								
																	20
									g
																

								

							
								

																	Pepe bianco
								
								
								
																	
									q.b.
																

								

							
								

																	Panna fresca liquida
								
								
								
																	250
									g
																

								

							
								

																	Sale fino
								
								
								
																	
									q.b.
																

								

							
								

																	Grana Padano DOP
								
								
								
																	40
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il purè di sedano rapa alla panna con un pennello spazzolate il sedano rapa in modo da togliere l'eventuale terra in eccesso presente sulla superficie esterna 1; con un coltello sbucciatelo 2, quindi tagliatelo a tocchetti 3.
									

								

															

																		
																															
											
										
																														
																		Ponete sul fuoco una pentola capiente con abbondate acqua salata e, quando l’acqua avrà sfiorato il bollore, fate sbollentare il sedano rapa per 10 minuti 4; quando sarà pronto 5, scolatelo bene con l’aiuto di un colino a maglie strette 6.
									

								

															

																		
																															
											
										
																														
																		Ponete i tocchetti di sedano rapa sbollentati in un passaverdure 7 o in uno schiacciapatate e passateli in modo da ottenere una purea; aggiungete il sale 8, il pepe bianco 9
									

								

															

																		
																															
											
										
																														
																		il burro tagliato a pezzetti 10, quindi mescolate con una spatola in modo da amalgamare bene tutti gli ingredienti 11. Mettete sul fuoco una pentolino con la panna 12;
									

								

															

																		
																															
											
										
																														
																		versate il sale, il pepe 13 e il formaggio grattugiato 14. Portate a sfiorare il bollore, mescolando bene con una spatola o con un cucchiaio di legno 15.
									

								

															

																		
																															
											
										
																														
																		Appena la panna arriverà a sfiorare il bollore aggiungetela al sedano rapa passato 16 e mescolate il tutto 17 per ottenere un purè denso omogeneo: infine potete servire e gustare il vostro purè di sedano rapa alla panna ben caldo 18.
									

								

							
					    