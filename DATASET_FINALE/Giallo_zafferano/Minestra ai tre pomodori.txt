Difficoltà: Facile
"La strada si riempì di pomodori, mezzogiorno, estate, la luce si divide in due metà di un pomodoro, scorre per le strade il succo". Anche Pablo Neruda ha cantato la bellezza e la dolcezza del pomodoro, un frutto estivo perfetto da conservare per gustarne intatto tutto il gusto anche in inverno. Tra tutte le varietà esistenti non sappiamo proprio scegliere la nostra preferita, così a volte ci capita di creare dei mix saporiti come nel caso della minestra ai tre pomodori: camone, pomodorini gialli e pizzutelli. Come tre moschettieri uniti per scortarvi in un viaggio di sapori e cremosità di questo primo piatto. Un mix nutriente, salutare e ricco profumato al basilico e addolcito ancora di più dalle foglie di tenero spinacino. Provate questo fantastico connubio di sapori e fatevi conquistare dalla minestra ai tre pomodori!


												
						
						

														INGREDIENTI
							
							                            
                                
    								
    									
    										
    										299
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    299
    					
    					    					    					
    					    Carboidrati
    					    g
    					    40.6
    					
    					    					    					
    					      di cui zuccheri
    					    g
    					    6.3
    					
    					    					    					
    					    Proteine
    					    g
    					    20.4
    					
    					    					    					
    					    Grassi
    					    g
    					    6.1
    					
    					    					    					
    					      di cui saturi
    					    g
    					    1
    					
    					    					    					
    					    Fibre
    					    g
    					    10.6
    					
    					    					    					    					
    					    Sodio
    					    mg
    					    504
    					
    					    				
    			
                            
													


						
							
							

							
								

																	Chicchi di farina di legumi (lenticchie rosse e piselli)
								
								
								
																	300
									g
																

								

							
								

																	Pomodorini gialli
								
								
								
																	120
									g
																

								

							
								

																	Pomodori sardi (camone)
								
								
								verdi
																	100
									g
																

								

							
								

																	Pomodori pizzutelli
								
								
								
																	240
									g
																

								

							
								

																	Basilico
								
								
								
																	10
									g
																

								

							
								

																	Spinacini
								
								
								
																	20
									g
																

								

							
								

																	Scalogno
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la minestra ai tre pomodori, iniziate a mondare e affettare lo scalogno 1, poi lavate e riducete a spicchi i pomodori camone, a metà i pomodorini pizzutelli e i pomodorini gialli 2. In una casseruola versate un giro di olio e unite lo scalogno 3; fate soffriggere mescolando di tanto in tanto.
									

								

															

																		
																															
											
										
																														
																		Aggiungete poi i pomodori 4, mescolate e unite anche le foglie di basilico e lo spinacino 5. Fate cuocere il tutto a fiamma bassa per 10 minuti 6, mescolando di tanto in tanto.
									

								

															

																		
																															
											
										
																														
																		Versate direttamente nel tegame i chicchi di farina di legumi 7, mescolate 8 e unite l’acqua 9,
									

								

															

																		
																															
											
										
																														
																		regolate di sale e pepe 10 e portate a cottura per circa 7 minuti. Dovrete ottenere un composto piuttosto cremoso 11. Impiattate la vostra minestra ai tre pomodori, aggiungendo a piacere altre foglie di basilico fresco o spinacino 12.
									

								

							
					    