Difficoltà: Facile
Oggi scopriamo quanto è semplice preparare un buon primo piatto vegano e senza lattosio... ecco la nostra pasta al forno con besciamella di soia. Qualsiasi sia la dieta che seguite da oggi non dovrete rinunciare proprio a nulla! Questa pasta al forno è semplice da realizzare ed è perfetta da preparare per il pranzo della domenica. Al posto del classico ragù di carne abbiamo raccolto le verdure più colorate e saporite e le abbiamo saltate velocemente in padella per mantenere intatto il loro gusto e la loro croccantezza. Anche la besciamella non sarà la solita, infatti è preparata senza burro e con il latte di soia, risulterà delicata e cremosa. E per la tipica gratinatura al posto del formaggio abbiamo utilizzato delle nocciole e del pangrattato, otterrete una crosticina davvero piacevole! 
Insomma non vi resta che mettervi ai fornelli e scoprire la ricetta insieme a noi! 


						
						

														INGREDIENTI
							
													


						
														
							
							

							
								

																	Sedanini Rigati
								
								
								
																	320
									g
																

								

							
								

																	Peperoni gialli
								
								
								
																	320
									g
																

								

							
								

																	Porri
								
								
								
																	100
									g
																

								

							
								

																	Carote
								
								
								
																	130
									g
																

								

							
								

																	Sedano
								
								
								
																	120
									g
																

								

							
								

																	Zucchine
								
								
								
																	130
									g
																

								

							
								

																	Pomodorini ciliegino
								
								
								colorati
																	300
									g
																

								

							
								

																	Pisellini
								
								
								
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la besciamella di soia
							

							
								

																	Latte di soia
								
								
								
																	1
									l
																

								

							
								

																	Olio di semi
								
								
								
																	100
									g
																

								

							
								

																	Farina 00
								
								
								
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
														
							
						
														
							
														Per gratinare
							

							
								

																	Nocciole
								
								
								
																	10
									g
																

								

							
								

																	Pangrattato
								
								
								
																	20
									g
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta con besciamella di soia come prima cosa occupatevi delle verdure: lavatele tutte. Spuntate la zucchina e tagliatela a cubetti 1, poi sbucciate la carota e tagliatela della stessa dimensione 2. Riducete a cubetti anche le coste del sedano 3. 
									

								

															

																		
																																											
											
										
																						
											
										
																						
											
										
																																										
																		Passate al peperone, eliminate semi e filamenti interni, poi tagliatelo a cubetti 4. Prendete i pomodorini e tagliateli della stessa misura 5. Ora tagliate invece il porro a rondelle 6. 
									

								

															

																		
																																											
											
										
																						
											
										
																						
											
										
																																										
																		In una padella capiente versate un filo d'olio e il porro 7 Unite poi tutte le altre verdure, tranne i piselli, 8. Cuocete a fuoco dolce per 5-6 minuti, quindi salate e pepate 9. 
									

								

															

																		
																																											
											
										
																						
											
										
																						
											
										
																																										
																		Versate i piselli 10 e cuocete per altri 2-3 minuti. Nel frattempo mettete sul fuoco l’acqua per la pasta, quando avrà raggiunto il bollore salate e versate la pasta 11. Mentre la pasta cuoce occupatevi della besciamella. Scaldate il latte di soia. In un pentolino versate l’olio 12. 
									

								

															

																		
																																											
											
										
																						
											
										
																						
											
										
																																										
																		Aggiungete anche la farina 13, mescolate con una frusta e portate sul fuoco. Continuate a mescolare sino ad ottenere il classico roux 14. Versate il latte caldo poco per volta 15. 
									

								

															

																		
																																											
											
										
																						
											
										
																						
											
										
																																										
																		Unite un pizzico di noce moscata 16 e terminate la cottura sino a che non si sarà addensata, continuando a mescolare 17. Scolate la pasta molto al dente e trasferitela in una ciotola. Versate le verdure all'interno 18.
									

								

															

																		
																																											
											
										
																						
											
										
																						
											
										
																																										
																		Aggiungete anche la besciamella conservandone un paio di mestoli 19 e mescolate bene 20. Trasferite in una pirofila da forno e aggiungete in superficie la besciamella rimasta 21.
									

								

															

																		
																																											
											
										
																						
											
										
																						
											
										
																																										
																		Tritate finemente le nocciole 22 e disponetele sulla pasta 23. Trasferite in una ciotola il pangrattato e aggiungete un filo d'olio 24.
									

								

															

																		
																																											
											
										
																						
											
										
																						
											
										
																																										
																		Mescolate bene 25 e cospargete il composto sulla pasta 26. Gratinate per 5 minuti in forno preriscaldato a 240° in modalità grill, sfornate e servite 27.
									

								

							
					    