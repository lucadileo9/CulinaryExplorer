Difficoltà: Facile
Per chi ama osare in cucina ed esplorare gusti e preparazioni alternative ecco la nostra proposta dai sapori esotici: il merluzzo al vapore di tè. Un piatto di pesce davvero sorprendente e leggero, con la parte più pregiata del merluzzo cotta al vapore nei tipici cestelli in bambù, in acqua aromatizzata con foglie di tè dalle note limonose. Una cottura veloce ma che sa di antico oriente, rilasciando in cottura tutti i profumi senza tempo. L'aggiunta dei finocchi conferirà un gusto fresco al piatto e donerà un tocco croccante che si accompagna in modo sublime alla morbidezza di questi filetti di merluzzo. Il merluzzo al vapore di tè è la ricetta estiva ideale per chi ama sorprendere a tavola e sperimentare sempre nuovi sapori!


												
						
						

														INGREDIENTI
							
							                            
                                
    								
    									
    										
    										203
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    203
    					
    					    					    					
    					    Carboidrati
    					    g
    					    1.2
    					
    					    					    					
    					      di cui zuccheri
    					    g
    					    1.2
    					
    					    					    					
    					    Proteine
    					    g
    					    24.9
    					
    					    					    					
    					    Grassi
    					    g
    					    11
    					
    					    					    					
    					      di cui saturi
    					    g
    					    1.63
    					
    					    					    					
    					    Fibre
    					    g
    					    3.2
    					
    					    					    					
    					    Colesterolo
    					    mg
    					    73
    					
    					    					    					
    					    Sodio
    					    mg
    					    797
    					
    					    				
    			
                            
													


						
							
							

							
								

																	Merluzzo
								
								
								
																	300
									g
																

								

							
								

																	Tè al limone in foglie
								
								
								
																	6
									g
																

								

							
								

																	Finocchi
								
								
								
																	250
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il merluzzo al vapore di tè per prima cosa ponete sul fuoco una pentola colma d'acqua, aggiungete le foglie secche di tè al limone(1-2) e portate al bollore. Nel frattempo prendete il finocchio tagliate via la parte inferiore 3,
									

								

															

																		
																															
											
										
																														
																		togliete la prima foglia più esterna e coriacea 4, poi tagliate il cuore a metà 5, dividete ciascuna metà in 3 spicchi 6. Conservate le cimette verdi sottili che serviranno per la cottura.
									

								

															

																		
																															
											
										
																														
																		Ora prendete un cestello di bambù per la cottura a vapore, rivestite la base con un pezzo di carta forno. Adagiate il merluzzo 7 e gli spicchi del finocchio, salate 8 pepate e infine distribuite sopra le cimette verdi di finocchio 9. Ora prendete un secondo cestello di bambù e ripetete le stesse operazioni.
									

								

															

																		
																															
											
										
																														
																		Appoggiate i cestelli di bambù uno sopra l'altro sopra la pentola in cui sta bollendo l'acqua con l'infuso di tè (10-11), coprite con il coperchio apposito 12 e lasciate cuocere a fuoco medio per 15 minuti.
									

								

															

																		
																															
											
										
																														
																		A cottura ultimata 13 condite con un filo di olio di oliva a crudo 14, quindi servite il merluzzo al vapore di tè ben caldo 15 accompagnato con i finocchi.
									

								

							
					    