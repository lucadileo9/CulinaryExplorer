Difficoltà: Facile
Anticamente gli agrumi, proprio come i pomodori, avevano un compito puramente ornamentale nelle case delle famiglie più facoltose. Si apprezzavano le sfumature di colore, il profumo fresco e acre e il fatto che, essendo così voluminosi, riempissero facilmente gli spazi vuoti degli ambienti. Nel tempo poi sono divenuti mezzo di scambio fino a diventare dei veri e propri doni, in particolare l'arancia di cui la scorza viene immersa nel cioccolato oppure candita. Con le scorze di limone invece si prepara il famoso limoncello napoletano. E con entrambe, frutta e scorze, si può addirittura preparare la marmellata. Oggi questi preziosi frutti abbiamo deciso di tuffarli in un cremoso primo piatto: risotto con capesante e agrumi. Una pietanza molto delicata e saporita, impreziosita dai profumi freschi aciduli e dalla presenza dei nobili molluschi. Conosciamo tutti le capesante, famosissime protagoniste delle tavole delle feste nella loro versione gratinata, probabilmente la più amata da tutti. Ma oggi le rivediamo in un risotto, e al primo assaggio non è possibile trattenere un "che sapore!". Preparate il risotto con capesante e agrumi per le festività o per le occasioni speciali, sarà un dono con cui omaggiare i palati dei vostri ospiti!


												
						
						

														INGREDIENTI
							
							                            
                                
    								
    									
    										
    										453
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    453
    					
    					    					    					
    					    Carboidrati
    					    g
    					    75.1
    					
    					    					    					
    					      di cui zuccheri
    					    g
    					    5
    					
    					    					    					
    					    Proteine
    					    g
    					    12.3
    					
    					    					    					
    					    Grassi
    					    g
    					    10.7
    					
    					    					    					
    					      di cui saturi
    					    g
    					    5.21
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    55
    					
    					    					    					
    					    Sodio
    					    mg
    					    806
    					
    					    				
    			
                            
													


						
							
							

							
								

																	Riso Carnaroli
								
								
								
																	320
									g
																

								

							
								

																	Capesante
								
								
								(fresche e già sgusciate)
																	240
									g
																

								

							
								

																	Succo d'arancia
								
								
								
																	1
									
																

								

							
								

																	Scorza di limone
								
								
								
																	1
									
																

								

							
								

																	Scorza di lime
								
								
								
																	1
									
																

								

							
								

																	Burro
								
								
								
																	40
									g
																

								

							
								

																	Scalogno
								
								
								
																	1
									
																

								

							
								

																	Prosecco
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Brodo vegetale
								
								
								
																	1
									l
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto con capesante e agrumi cominciate tenendo in caldo il brodo di verdure. Poi passate al resto, quindi mondate e tritate finemente lo scalogno 1. Separate la noce delle capesante dal corallo 2 e tritate quest’ultimo 3.
									

								

															

																		
																															
											
										
																														
																		Mettete una casseruola sul fuoco e sciogliete a fuoco dolce una piccola quantità di burro unendo lo scalogno tritato 4, unite il corallo sminuzzato e lasciate insaporire per 2-3 minuti 5. Se dovesse servirvi, perché il fondo si sta asciugando troppo, potete bagnare con pochissimo brodo caldo 6.
									

								

															

																		
																															
											
										
																														
																		Quindi aggiungete il riso e fatelo tostare alzando leggermente la fiamma. Mescolate per 1 minuto (7-8). Regolate di sale e di pepe 9
									

								

															

																		
																															
											
										
																														
																		e poi sfumate con il prosecco 10 lasciando evaporare completamente prima di aggiungere il brodo caldo a mestolate: versate la successiva non appena si sarà asciugata la precedente. Inoltre ricordate di non mescolare troppo il risotto per non spaccare i chicchi 11. Nel frattempo che il riso cuoce occupatevi delle noci delle capesante. Cominciate spremendo il succo di 1 arancia 12,
									

								

															

																		
																															
											
										
																														
																		poi guarnite le noci con 1 goccio di olio 13, regolate di sale e grattugiate la scorza di limone 14. Mescolate e passate alla cottura 15.
									

								

															

																		
																															
											
										
																														
																		Arroventate una padella antiaderente e disponete all’interno le capesante 16, scottatele per 1 minuto e rigiratele proseguendo la cottura per lo stesso tempo 17. Infine sfumate con il succo dell’arancia lasciandolo evaporare un po’ 18.
									

								

															

																		
																															
											
										
																														
																		A questo punto il risotto dovrebbe essere cotto spegnete e mantecate aggiungendo la restante parte di burro (19-20). Grattugiate la scorza del lime 21,
									

								

															

																		
																															
											
										
																														
																		e impiattate 22 guarnendo con qualche pezzo di capesante 23 e il vostro risotto con capesante e agrumi è pronto per essere servito 24!
									

								

							
					    