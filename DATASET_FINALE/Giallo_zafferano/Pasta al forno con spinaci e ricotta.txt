Difficoltà: Facile
Amiamo tutte le ricette di pasta al forno, non possiamo far altro che continuare sul filone con un'altra idea gustosa e vincente: pasta al forno con spinaci e ricotta. L'idea di una pasta gratinata con spinaci era nata per caso: un primo piatto svuotafrigo che ha avuto un successo inaspettato. Per questo abbiamo voluto fare il bis variando in modo gustoso la ricetta. Riproponiamo un duo imbattibile e intramontabile, spinaci e ricotta, impreziosito dall'aggiunta di lamelle di mandorle croccanti. Il risultato sarà una speciale pasta al forno cremosa e stuzzicante!


						
						

														INGREDIENTI
							
													


						
														
							
							

							
								

																	Fusilloni
								
								
								
																	320
									
																

								

							
								

																	Ricotta vaccina
								
								
								
																	300
									g
																

								

							
								

																	Spinaci
								
								
								puliti
																	500
									g
																

								

							
								

																	Cipollotto fresco
								
								
								
																	1
									
																

								

							
								

																	Mandorle pelate
								
								
								
																	70
									g
																

								

							
								

																	Parmigiano Reggiano DOP
								
								
								(da grattugiare)
																	50
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
														
							
						
														
							
														Per guarnire
							

							
								

																	Mandorle in scaglie
								
								
								
																	30
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta al forno con spinaci e ricotta, scaldate in padella un filo d'olio, quindi mondate e affettate sottilmente il cipollotto 1 prima di aggiungerlo in padella 2, per stufarlo a fiamma dolce 3.
 
									

								

															

																		
																																											
											
										
																						
											
										
																						
											
										
																																										
																		Aggiungete le foglie di spinaci lavate 4 e cuocete a fuoco vivace per 2 minuti. Togliete dal fuoco e aggiustate di sale 5 e pepe. Trasferite gli spinaci cotti in un bicchiere alto, aggiungete un filo di olio extravergine d'oliva e frullate con un mixer ad immersione 6. 
 
									

								

															

																		
																																											
											
										
																						
											
										
																						
											
										
																																										
																		Ottenuta una crema omogenea, aggiungete le mandorle pelate 7 e frullate nuovamente 8. Tenete la crema di spinaci e mandorle da parte, a temperatura ambiente, sino all’utilizzo 9.
 
									

								

															

																		
																																											
											
										
																						
											
										
																						
											
										
																																										
																		In una ciotola versate la ricotta, aggiungete le foglioline di timo, un filo di olio extravergine d'oliva e mescolate 10. Cuocete la pasta in abbondante acqua bollente, salata a piacere 11. Scolate la pasta al dente in una ciotola ampia, aggiungete la crema di spinaci 12 e un filo di olio extravergine d'oliva. 
									

								

															

																		
																																											
											
										
																						
											
										
																						
											
										
																																										
																		Incorporate anche metà della ricotta 13. Mescolate e  trasferite metà della pasta condita in una pirofila 14, aggiungete qualche fiocco di ricotta 15 e coprite con la restante pasta.
 
									

								

															

																		
																																											
											
										
																						
											
										
																						
											
										
																																										
																		Terminate con ciuffetti di ricotta avanzata, il parmigiano grattugiato, un giro d'olio 16, il pepe e le mandorle a lamelle 17. Cuocete in forno preriscaldato ventilato a 200° per circa 15 minuti (o sino a doratura della superficie). Sfornate, lasciate intiepidire leggermente e servite la vostra pasta al forno con spinaci e ricotta 18.
									

								

							
					    