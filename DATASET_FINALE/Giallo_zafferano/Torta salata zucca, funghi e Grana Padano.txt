Difficoltà: Facile
Facili da realizzare ed estremamente versatili, le torte salate sono le protagoniste di gustosi buffet e aperitivi da personalizzare con gli ingredienti di stagione più vari, dalle zucchine ai carciofi! Per preparare la torta salata zucca, funghi e Grana Padano abbiamo utilizzato una base di pasta brisé che accoglie un ricco ripieno vegetariano. I due protagonisti di questa ricetta, che cominciano a comparire sui banchi della verdura verso la fine dell’estate, si sposano con la delicatezza del porro e con l’aroma del timo per dare vita a un mix di sapori rustico e genuino. Torta salata zucca, funghi e Grana Padano, un modo semplice per portare in tavola tutta la bontà dell’autunno!

Scoprite anche come preparare la nostra torta salata con zucca e mozzarella.


						
						

														INGREDIENTI
							
							                            
                                
    								
    									
    										
    										286
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    286
    					
    					    					    					
    					    Carboidrati
    					    g
    					    23.1
    					
    					    					    					
    					      di cui zuccheri
    					    g
    					    3.5
    					
    					    					    					
    					    Proteine
    					    g
    					    8.8
    					
    					    					    					
    					    Grassi
    					    g
    					    17.6
    					
    					    					    					
    					      di cui saturi
    					    g
    					    8.85
    					
    					    					    					
    					    Fibre
    					    g
    					    3.6
    					
    					    					    					
    					    Colesterolo
    					    mg
    					    45
    					
    					    					    					
    					    Sodio
    					    mg
    					    338
    					
    					    				
    			
                            
													


						
														
							
														Per la pasta brisé (per uno stampo del diametro di 24  cm)
							

							
								

																	Farina 00
								
								
								
																	200
									g
																

								

							
								

																	Burro
								
								
								freddo
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Acqua
								
								
								ghiacciata
																	50
									g
																

								

							
														
							
						
														
							
														Per il ripieno
							

							
								

																	Zucca delica
								
								
								(da pulire)
																	600
									g
																

								

							
								

																	Funghi chiodini
								
								
								
																	250
									g
																

								

							
								

																	Grana Padano DOP
								
								
								(Riserva Oltre 20 mesi)
																	100
									g
																

								

							
								

																	Porri
								
								
								
																	150
									g
																

								

							
								

																	Timo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la torta salata zucca, funghi e Grana Padano, per prima cosa preparate la pasta brisé: versate il burro freddo di frigo e la farina in un mixer dotato di lame 1, aggiungete un pizzico di sale 2 e frullate per qualche secondo, poi unite l’acqua ghiacciata 3.
									

								

															

																		
																															
											
										
																														
																		Azionate il mixer per 1-2 minuti fino a che il composto non si sarà compattato 4. Trasferite l’impasto sul piano di lavoro, lavoratelo brevemente con le mani 5 e avvolgetelo nella pellicola, poi mettete in frigorifero a riposare per almeno 40 minuti 6.
									

								

															

																		
																															
											
										
																														
																		Nel frattempo dedicatevi al ripieno: pulite la zucca e riducetela a tocchetti di 2-3 cm, vi serviranno circa 500 g di polpa 7. Mondate i funghi e dividete i più grandi a metà 8. I funghi chiodini andranno sbollentati prima di essere impiegati nella ricetta. Nel frattempo tagliate il porro a rondelle sottili 9.
									

								

															

																		
																															
											
										
																														
																		Scaldate un filo d’olio in una casseruola, aggiungete il porro 10 e fatelo stufare a fuoco dolce per circa 10 minuti 11, poi unite la zucca 12.
									

								

															

																		
																															
											
										
																														
																		Aggiungete anche i funghi chiodini 13, salate, pepate 14 e aromatizzate con le foglie di timo 15. Mescolate bene e cuocete per altri 15-20 minuti, sempre a fuoco dolce.
									

								

															

																		
																															
											
										
																														
																		Trascorso il tempo di riposo della pasta brisé, stendete l’impasto con un mattarello 16 e trasferitelo all’interno di uno stampo del diametro di 24 cm, poi eliminate la pasta in eccesso dai bordi con un coltello 17 e bucherellate la base con i rebbi di una forchetta 18.
									

								

															

																		
																															
											
										
																														
																		Quando il ripieno sarà cotto spegnete il fuoco e aggiungete il Grana Padano DOP grattugiato, avendo cura di lasciarne un po’ da parte 19. Mescolate bene 20 e versate il ripieno all’interno dello stampo 21.
									

								

															

																		
																															
											
										
																														
																		Livellate la superficie con il dorso di un cucchiaio 22 e completate con il restante Grana Padano DOP 23. Cuocete in forno statico preriscaldato a 190° per circa 40-45 minuti. Una volta cotta, sfornate la vostra torta salata zucca, funghi e Grana Padano e lasciatela intiepidire per qualche minuto prima di gustarla 24!
									

								

							
					    