Difficoltà: Facile
Una cucina che profuma di dolce da forno è una cucina che sa di buono. Siete pronti ad infornare la vostra torta soffice al limone? Il suo profumo vi inebrierà, la sua morbidezza vi conquisterà al primo morso e la facilità di esecuzione la farà diventare una delle vostre torte da credenza preferite, come la soffice allo yogurt, quella cocco e cioccolato, o la più classica delle ciambelle e quella al limone! La torta soffice al limone si realizza senza burro, con olio di semi: il profumo e il gusto di limone è dato sia dalla presenza del succo che della scorza. Vi suggeriamo di scegliere i limoni più succosi, non trattati, così che la vostra torta soffice al limone rimarrà ancor più impressa nella memoria delle papille gustative dei vostri ospiti!


						
						

														INGREDIENTI
							
							                            
                                
    								
    									
    										
    										427
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    427
    					
    					    					    					
    					    Carboidrati
    					    g
    					    54.9
    					
    					    					    					
    					      di cui zuccheri
    					    g
    					    30.8
    					
    					    					    					
    					    Proteine
    					    g
    					    6.3
    					
    					    					    					
    					    Grassi
    					    g
    					    20.2
    					
    					    					    					
    					      di cui saturi
    					    g
    					    4.3
    					
    					    					    					
    					    Fibre
    					    g
    					    92.5
    					
    					    					    					
    					    Colesterolo
    					    mg
    					    0.7
    					
    					    					    					
    					    Sodio
    					    mg
    					    140
    					
    					    				
    			
                            
													


						
														
							
														Ingredienti per uno stampo da 22 cm
							

							
								

																	Farina 00
								
								
								
																	250
									g
																

								

							
								

																	Zucchero
								
								
								
																	200
									g
																

								

							
								

																	Uova
								
								
								(circa 3 medie)
																	170
									g
																

								

							
								

																	Olio di semi
								
								
								
																	120
									g
																

								

							
								

																	Succo di limone
								
								
								(non trattato)
																	100
									g
																

								

							
								

																	Scorza di limone
								
								
								(non trattata)
																	2
									
																

								

							
								

																	Lievito in polvere per dolci
								
								
								
																	16
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per imburrare e per guarnire
							

							
								

																	Burro
								
								
								
																	
									q.b.
																

								

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta soffice al limone, per prima cosa spremete il succo di un limone 1: ve ne occorreranno 100 g. Poi iniziate a lavorare con le fruste elettriche le uova con lo zucchero 2. Quando avrete ottenuto un composto spumoso, aggiungete un pizzico di sale e versate l’olio a filo 3.
									

								

															

																		
																															
											
										
																														
																		Unite anche la scorza di 2 limoni 4 e il succo che avete spremuto 5. Lavorate ancora con le fruste per amalgamare il tutto. Setacciate in un'altra ciotola la farina con il lievito 6
									

								

															

																		
																															
											
										
																														
																		e aggiungete le polveri al composto un cucchiaio per volta 7. Lavorate ancora per incorporare le polveri in modo omogeneo 8. Ora imburrate uno stampo da 22 cm di diametro e versate il composto all'interno 9. Cuocete in forno statico preriscaldato per 50 minuti a 170°.
									

								

															

																		
																															
											
										
																														
																		Fate la prova dello stecchino prima di sfornare la torta, poi lasciatela intiepidire 10 e sformatela delicatamente. Fate raffreddare completamente su una gratella, poi spolverizzate la superficie con lo zucchero a velo 11 prima di servire la vostra torta soffice al limone 12!
									

								

							
					    