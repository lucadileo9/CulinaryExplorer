Difficoltà: Media
Oggi vi portiamo nel profondo Nord del nostro continente con una preparazione prettamente tipica dei paesi dell'Europa settentrionale, territori che sono stati fortemente influenzati dai traffici marittimi. Proprio per questo uno degli ingredienti protagonisti della cucina tradizionale è certamente il pesce, conservato e trattato in un'infinità di modi. Noi ne abbiamo scoperto uno molto interessante, il gravlax: una sorta di marinatura a secco in zucchero di canna, sale e aneto che permette al pesce di sprigionare tutta la tenerezza delle sue carni e ne esalta notevolmente il sapore. Girando per la Svezia, Danimarca, Norvegia, Finlandia e Islanda avrete modo di provare questa ricetta per i filetti di salmone: dopo la marinatura vengono tagliati in fettine molto sottili e ricordano le fettine di salmone affumicato. Noi vi proponiamo una versione che omaggia uno dei pesci più prelibati del mar Mediterraneo: la ricciola, caratterizzata da carni estremamente pregiate e che si prestano perfettamente a questo tipo di preparazioni senza cottura. Realizzate anche voi il nostro gravlax di ricciola e utilizzatelo per allestire un buffet a tema nordico ma con un tocco in più... quello meridionale! 


												
						
						

														INGREDIENTI
							
							                            
                                
    								
    									
    										
    										308
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    308
    					
    					    					    					
    					    Carboidrati
    					    g
    					    40.4
    					
    					    					    					
    					      di cui zuccheri
    					    g
    					    40.4
    					
    					    					    					
    					    Proteine
    					    g
    					    25.9
    					
    					    					    					
    					    Grassi
    					    g
    					    4.8
    					
    					    					    					
    					      di cui saturi
    					    g
    					    1.1
    					
    					    					    					    					
    					    Colesterolo
    					    mg
    					    80
    					
    					    					    					
    					    Sodio
    					    mg
    					    14843
    					
    					    				
    			
                            
													


						
							
							

							
								

																	Ricciola
								
								
								
																	600
									g
																

								

							
								

																	Sale fino
								
								
								
																	150
									g
																

								

							
								

																	Zucchero di canna
								
								
								
																	150
									g
																

								

							
								

																	Aneto
								
								
								
																	1
									ciuffo
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il gravlax di ricciola poiché questo non subirà alcuna cottura è molto importante assicurarsi che sia stata abbattuta in fase di acquisto (è consigliato congelare il filetto per almeno 96 ore a -18 gradi, già spellato e poi scongelarlo per la preparazione). Private il filetto della pelle utilizzando un coltello molto affilato e facendolo scorrere tra la carne e la pelle partendo dalla parte della coda 1 fino alla fine 2. Una volta eliminata la pelle 3
									

								

															

																		
																															
											
										
																														
																		sistemate il filetto in una pirofila e cospargete l'intera superficie prima con il sale 4, poi con lo zucchero di canna 5 e in ultimo con l'aneto tritato finemente 6.
									

								

															

																		
																															
											
										
																														
																		Fate in modo che la marinata a secco ricopra l'intero filetto 7, poi coprite con della pellicola trasparente 8 e lasciate marinare in frigorifero per 12 ore. Trascorso questo tempo la ricciola avrà assorbito sia il sale che lo zucchero e rilasciato tutti i suoi liquidi 9.
									

								

															

																		
																															
											
										
																														
																		A questo punto lavate il filetto sotto l'acqua corrente 10 e asciugatelo con un foglio di carta da cucina. Sistemate il filetto su un tagliere 11 e affettatelo finemente a mò di sashimi 12. Il gravlax di ricciola è pronto!
									

								

							
					    