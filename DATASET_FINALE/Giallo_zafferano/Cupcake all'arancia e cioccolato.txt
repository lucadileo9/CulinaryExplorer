Difficoltà: Facile
Chi non ha mai ceduto al seducente connubio di arancia e cioccolato? Ve lo proponiamo in questa ricetta golosissima dei cupcake all'arancia e cioccolato. Piccoli tortini monoporzione perfetti per la merenda o per un buffet dolce, realizzati con ingredienti semplici e aggiunta di succo d'arancia e pepite di cioccolato. Le sorprese dolci non finiscono qui: scoprirete infatti lo scenografico e morbido frosting all'arancia e cacao amaro con cui decorare i vostri cupcake! Fatevi rapire da questo vortice di gusto che saprà catturare tutti i vostri amici e i vostri ospiti!


						
						

														INGREDIENTI
							
							                            
                                
    								
    									
    										
    										462
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    462
    					
    					    					    					
    					    Carboidrati
    					    g
    					    58.6
    					
    					    					    					
    					      di cui zuccheri
    					    g
    					    40.7
    					
    					    					    					
    					    Proteine
    					    g
    					    8
    					
    					    					    					
    					    Grassi
    					    g
    					    21.7
    					
    					    					    					
    					      di cui saturi
    					    g
    					    9.51
    					
    					    					    					
    					    Fibre
    					    g
    					    2.4
    					
    					    					    					
    					    Colesterolo
    					    mg
    					    83
    					
    					    					    					
    					    Sodio
    					    mg
    					    240
    					
    					    				
    			
                            
													


						
														
							
														Ingredienti per 12 cupcake
							

							
								

																	Uova
								
								
								medie
																	3
									
																

								

							
								

																	Farina 00
								
								
								
																	270
									g
																

								

							
								

																	Zucchero
								
								
								
																	200
									g
																

								

							
								

																	Olio di semi di mais
								
								
								
																	100
									ml
																

								

							
								

																	Cacao amaro in polvere
								
								
								
																	40
									g
																

								

							
								

																	Succo d'arancia
								
								
								(di circa 2 arance medie)
																	150
									ml
																

								

							
								

																	Lievito in polvere per dolci
								
								
								
																	10
									g
																

								

							
								

																	Sale fino
								
								
								
																	1
									pizzico
																

								

							
								

																	Gocce di cioccolato fondente
								
								
								
																	70
									g
																

								

							
														
							
						
														
							
														Per il frosting
							

							
								

																	Formaggio fresco spalmabile
								
								
								
																	200
									g
																

								

							
								

																	Panna fresca liquida
								
								
								
																	300
									ml
																

								

							
								

																	Cacao amaro in polvere
								
								
								
																	30
									g
																

								

							
								

																	Zucchero a velo
								
								
								
																	200
									g
																

								

							
								

																	Aroma all'arancia
								
								
								
																	
									q.b.
																

								

							
								

																	Scorza d'arancia
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cupcake all'arancia e cioccolato, rompete le uova in una ciotola e versate un pizzico di sale 1, unite l'olio 2 e con una frusta a mano sbattete il tutto 3.
									

								

															

																		
																															
											
										
																														
																		Veresate anche lo zucchero 4 e mescolare ancora il tutto. Spremete le arance e unite il succo al composto di uova 5, mescolate ancora. Versate poi la farina 6,
									

								

															

																		
																															
											
										
																														
																		il cacao amaro 7 e il lievito per dolci 8, mescolate bene fino ad amalgamare il tutto. Per ultime unite le gocce di cioccolato 9.
									

								

															

																		
																															
											
										
																														
																		Ricoprite uno stampo da muffin con i pirottini monouso. Riempite i vari stampini con l'impasto 10, arrivando a poco più della metà 11. Infornate a 180° per 25 minuti. Una volta cotti sfornateli e lasciate raffreddare 12.
									

								

															

																		
																															
											
										
																														
																		Dedicatevi al frosting: versate la panna fresca in una ciotola, unite 150 g di zucchero a velo dalla dose totale 13 e montate con le fruste elettriche 14. Versate il formaggio in un'altra ciotola, unite il cacao 15, 
									

								

															

																		
																															
											
										
																														
																		e i 50 g di zucchero a velo rimasti 16. Versate anche l'aroma all'arancia 17 e con una spatola mescolate fino ad amalgamare il tutto 18.
									

								

															

																		
																															
											
										
																														
																		Unite il composto di formaggio alla panna montata 19 e amalgamate i 2 composti con le fruste elettriche a bassissima velocità 20 fino a quando sarà liscio e omogeneo 21.
									

								

															

																		
																															
											
										
																														
																		Riempite una tasca da pasticciere con bocchetta a stella con il frosting e decorate i cupcake oramai freddi 22. Completate con scorza d'arancia grattugiata 23. I cupcake all'arancia e cioccolato sono pronti per essere gustati 24.
									

								

							
					    