Difficoltà: Facile
Lo spunto per realizzare nuove ricette può arrivare in tanti modi: un ricordo di famiglia, un modo creativo per utilizzare gli avanzi, una pietanza assaggiata durante un viaggio… in questo caso si è trattato di un incontro fortuito con una ragazza iraniana che ha voluto condividere con noi quello che viene considerato il piatto nazionale del suo paese, il ghormeh sabzi! Uno spezzatino di carne arricchito con cipolle, fagioli rossi e abbondanti erbe aromatiche caratterizzato da un’intensa fragranza e da una lunga cottura, fondamentale per esaltare ogni singolo aroma. Alcuni degli ingredienti previsti nella ricetta originale non sono facilmente reperibili in Italia, ma abbiamo cercato di sostituirli per realizzare una versione che tutti potranno replicare anche a casa: per conferire allo stufato la sua caratteristica nota asprigna, per esempio, abbiamo optato per il succo e la scorza di un lime, da aggiungere in alternativa ai tradizionali lime essiccati, mentre il fieno greco fresco è stato sostituito con i più comuni semi… se doveste riuscire a trovare gli ingredienti originali, però, non esitate a utilizzarli seguendo le indicazioni fornite in fondo alla ricetta! Siete pronti a lasciarvi trasportare in un viaggio fra i sapori e profumi dell’antica Persia? Una volta arrivati a destinazione ricordatevi di servire il ghormeh sabzi insieme al riso basmati oppure con l'insalata shirazi!


												
						
						

														INGREDIENTI
							
													


						
							
							

							
								

																	Vitello
								
								
								copertina di spalla
																	1,5
									kg
																

								

							
								

																	Cipolle rosse
								
								
								
																	320
									g
																

								

							
								

																	Fagioli rossi secchi
								
								
								
																	140
									g
																

								

							
								

																	Porri
								
								
								la parte verde
																	200
									g
																

								

							
								

																	Cipollotti
								
								
								la parte verde
																	70
									g
																

								

							
								

																	Prezzemolo
								
								
								
																	80
									g
																

								

							
								

																	Coriandolo
								
								
								
																	80
									g
																

								

							
								

																	Fieno greco
								
								
								semi
																	15
									g
																

								

							
								

																	Curcuma in polvere
								
								
								
																	10
									g
																

								

							
								

																	Acqua
								
								
								
																	1
									l
																

								

							
								

																	Lime
								
								
								il succo e la scorza
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il ghormeh sabzi, per prima cosa tagliate il pezzo di carne a fette dello spessore di 3-4 cm 1, poi riducetele a cubotti 2. Mondate le cipolle rosse e tagliatele a fettine sottili 3.
									

								

															

																		
																															
											
										
																														
																		Lavate e affettate finemente la parte verde del porro 4, poi fate la stessa cosa con la parte verde dei cipollotti 5. Infine lavate e tritate sia il prezzemolo 6
									

								

															

																		
																															
											
										
																														
																		che il coriandolo 7 e tenete da parte il mix di erbe, porri e cipollotti in una ciotola. Scaldate l’olio in una casseruola capiente, aggiungete la cipolla 8 e fatela soffriggere per qualche minuto finché sarà appassita 9.
									

								

															

																		
																															
											
										
																														
																		A questo punto unite la carne e fatela rosolare a fuoco medio mescolando con un cucchiaio di legno per non farla attaccare 10. Aggiungete il sale 11 e la curcuma 12 e mescolate ancora.
									

								

															

																		
																															
											
										
																														
																		Versate all’interno i fagioli secchi 13 e 1 litro di acqua 14, poi coprite con il coperchio 15 e lasciate cuocere per circa 20 minuti.
									

								

															

																		
																															
											
										
																														
																		Nel frattempo scaldate un filo d’olio in un’altra padella e fate tostare i semi di fieno greco per un paio di minuti 16, poi aggiungete il mix di erbe, porri e cipollotti che avevate tenuto da parte 17 e lasciate cuocere a fiamma media durante i 20 minuti di cottura della carne 18.
									

								

															

																		
																															
											
										
																														
																		Trascorso questo tempo, aggiungete le erbe cotte all’interno della casseruola con la carne 19, poi unite anche la scorza 20 e il succo di lime 21.
									

								

															

																		
																															
											
										
																														
																		Coprite con il coperchio 22 e cuocete a fuoco medio-basso per almeno 3 ore, fino a che lo stufato non risulterà denso e cremoso 23. Servite il vostro ghormeh sabzi accompagnato con del riso basmati cotto a vapore 24!
									

								

							
					    