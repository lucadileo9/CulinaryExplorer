Difficoltà: Facile
Se pensate che mangiare vegetariano significhi rinunciare al gusto, preparatevi a cambiare idea: la piadina stracciatella e cime di rapa è uno street food da veri buongustai, che farà ricredere anche i fedelissimi del classico crudo e squacquerone! Tenere cime di rapa dalle note piccanti, burrosa stracciatella e un grintoso pesto di pomodori secchi e noci... il meglio dei sapori del Sud Italia racchiusi in una deliziosa piadina all’olio extra vergine di oliva. Proponetela ai vostri amici, anche quelli più diffidenti… al primo boccone li avrete già conquistati tutti!


						
						

														INGREDIENTI
							
							                            
                                
    								
    									
    										
    										1034
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1034
    					
    					    					    					
    					    Carboidrati
    					    g
    					    67.8
    					
    					    					    					
    					      di cui zuccheri
    					    g
    					    13.2
    					
    					    					    					
    					    Proteine
    					    g
    					    27.1
    					
    					    					    					
    					    Grassi
    					    g
    					    72.7
    					
    					    					    					
    					      di cui saturi
    					    g
    					    20.87
    					
    					    					    					
    					    Fibre
    					    g
    					    7.5
    					
    					    					    					
    					    Colesterolo
    					    mg
    					    70
    					
    					    					    					
    					    Sodio
    					    mg
    					    590
    					
    					    				
    			
                            
													


						
														
							
							

							
								

																	Piadine
								
								
								sfogliatissime all'olio EVO
																	4
									
																

								

							
								

																	Cime di rapa
								
								
								(da pulire)
																	600
									g
																

								

							
								

																	Stracciatella
								
								
								(peso sgocciolata)
																	400
									g
																

								

							
								

																	Peperoncino fresco
								
								
								piccoli
																	2
									
																

								

							
								

																	Aglio
								
								
								
																	2
									spicchi
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per il pesto di pomodori secchi
							

							
								

																	Pomodori secchi sott'olio
								
								
								(peso sgocciolati)
																	180
									g
																

								

							
								

																	Noci
								
								
								
																	90
									g
																

								

							
								

																	Olio extravergine d'oliva
								
								
								
																	90
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la piadina stracciatella e cime di rapa, per prima cosa preparate il pesto di pomodori secchi: mettete le noci in un contenitore alto e stretto, unite i pomodori secchi sgocciolati 1 e l’olio d’oliva 12, poi frullate con un frullatore a immersione fino ad ottenere una crema dalla consistenza spalmabile 3. Se il composto dovesse risultare troppo asciutto, potete aggiungere un goccio d’acqua e frullare nuovamente.
									

								

															

																		
																															
											
										
																														
																		Ora potete occuparvi del resto degli ingredienti: pulite le cime di rapa separando le foglie e i fiori dai gambi, poi lavatele sotto l’acqua corrente 4; tagliate i peperoncini a rondelle 5 e schiacciate gli spicchi d’aglio 6.
									

								

															

																		
																															
											
										
																														
																		Scaldate un filo d’olio in una padella e soffriggete l’aglio e il peperoncino per un paio di minuti, poi unite le cime di rapa 7, salate e cuocete a fuoco medio per circa 7-8 minuti, fino a che non saranno tenere 8. A questo punto scaldate una larga padella e scottate la piadina su un lato per circa 1 minuto 9, poi giratela sull’altro lato e cominciate a farcirla.
									

								

															

																		
																															
											
										
																														
																		Spalmate il pesto di pomodori secchi su metà della superficie della piadina 10, aggiungete le cime di rapa 11 e infine la stracciatella 12.
									

								

															

																		
																															
											
										
																														
																		Chiudete la piadina a metà 13 e spegnete il fuoco, poi trasferitela su un tagliere e dividetela in 2 parti uguali 14: la vostra piadina stracciatella e cime di rapa è pronta per essere gustata 15!
									

								

							
					    