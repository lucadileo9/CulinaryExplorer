Difficoltà: Facile
La ciabatta non impastata è un pane di facile preparazione che, come dice il suo nome, non viene impastato dopo la lievitazione.

 La particolarità della ciabatta non impastata è la sua lunga fermentazione: contenendo infatti una dose irrisoria di lievito le ore di riposo saranno ben 18 e una volta messa in forma, la ciabatta dovrà lievitare ancora due ore prima di essere infornata. La lunga attesa sarà però ripagata dal poco lavoro dedicato e dal gusto di questa deliziosa e digeribile ciabatta in cui il sapore di lievito non spicca assolutamente. Dovrete solo saper aspettare….!


												
						
						

														INGREDIENTI
							
							                            
                                
    								
    									
    										
    										334
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    334
    					
    					    					    					
    					    Carboidrati
    					    g
    					    64.1
    					
    					    					    					
    					      di cui zuccheri
    					    g
    					    2
    					
    					    					    					
    					    Proteine
    					    g
    					    8.8
    					
    					    					    					
    					    Grassi
    					    g
    					    4.7
    					
    					    					    					
    					      di cui saturi
    					    g
    					    0.72
    					
    					    					    					
    					    Fibre
    					    g
    					    2
    					
    					    					    					    					
    					    Sodio
    					    mg
    					    739
    					
    					    				
    			
                            
													


						
							
							

							
								

																	Lievito di birra secco
								
								
								 
																	1
									g
																

								

							
								

																	Acqua
								
								
								 
																	450
									g
																

								

							
								

																	Sale fino
								
								
								
																	15
									g
																

								

							
								

																	Farina 00
								
								
								 
																	600
									g
																

								

							
								

																	Malto
								
								
								  ( o  zucchero)
																	1
									cucchiaino
																

								

							
								

																	Farina di mais
								
								
								 
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Ecco come procedere per preparare la ciabatta non impastata. Versate la farina dentro ad una ciotola capiente e poi aggiungete il lievito di birra disidratato 1. Sciogliete il sale e il malto nell’acqua tiepida 2, mischiate bene e poi versate il composto nella ciotola 3 con farina e lievito.
									

								

															

																		
																															
											
										
																														
																		Mescolate giusto quello che serve per amalgamare gli ingredienti 4, poi coprite la ciotola con della pellicola trasparente 5 e lasciate lievitare il tutto a temperatura ambiente (mettete la ciotola dentro al forno spento) per almeno 18 ore. Trascorso il tempo indicato l’impasto dovrebbe avere una consistenza piena di bolle e piuttosto collosa. Prendete una leccarda da forno, oliatela leggermente 6 con olio extravergine di oliva.
									

								

															

																		
																															
											
										
																														
																		e cospargetela con farina di mais 7. Su di un piano di lavoro spruzzate dell’acqua 8 e poggiateci sopra un pezzo di pellicola trasparente 9.
									

								

															

																		
																															
											
										
																														
																		Cospargete la pellicola trasparente con abbondante farina 00 10. Versate sopra la pellicola infarinata l’impasto 11 e, infarinandovi le mani, dategli una forma piuttosto piatta e allungata. Accostate la pellicola alla leccarda e con movimento deciso ribaltateci sopra l’impasto 12.
									

								

															

																		
																															
											
										
																														
																		Ridategli una forma piatta e allungata, cospargete di farina la superficie 13 e poi coprite la ciabatta con un canovaccio pulito 14 e fatela lievitare per altre due ore a 30°. Trascorse le due ore infornatela in forno già caldo per 40 minuti a 220°. Una volta che la ciabatta non impastata avrà la crosta color nocciola, estraetela dal forno 15.
									

								

							
					    