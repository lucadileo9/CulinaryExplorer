Difficoltà: Facile
Probabilmente molti di voi penseranno che ci siamo sbagliati, che le ortiche sono solo delle piante urticanti a cui stare attenti durante le passeggiate in campagna. Oggi vogliamo stupirvi, perché le ortiche sono anche un ottimo ingrediente da sfruttare in cucina! È vero, bisogna avere dei piccoli accorgimenti, come utilizzare dei guanti durante la pulizia e scottare le cimette di ortica in abbondante acqua bollente per annullare il loro potere irritante. Ma una volta fatto questo resterete stupidi dal loro sapore, che solo in pochi conoscono. Le lasagne con ricotta e ortiche sono un primo piatto insolito, dai sapori semplici e antichi. Il gusto leggermente amarognolo di questa erbetta, simile a quello della rucola, si sposa alla perfezione con la dolcezza della crema di ricotta. Allora vi abbiamo convinto? Se siete ancora scettici non vi resta che provare!


						
						

														INGREDIENTI
							
							                            
                                
    								
    									
    										
    										589
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    589
    					
    					    					    					
    					    Carboidrati
    					    g
    					    39.7
    					
    					    					    					
    					      di cui zuccheri
    					    g
    					    7.9
    					
    					    					    					
    					    Proteine
    					    g
    					    26.7
    					
    					    					    					
    					    Grassi
    					    g
    					    36
    					
    					    					    					
    					      di cui saturi
    					    g
    					    12.88
    					
    					    					    					
    					    Fibre
    					    g
    					    7.2
    					
    					    					    					
    					    Colesterolo
    					    mg
    					    109
    					
    					    					    					
    					    Sodio
    					    mg
    					    547
    					
    					    				
    			
                            
													


						
														
							
														Ingredienti per le lasagne (per una teglia 20X30 cm)
							

							
								

																	Lasagne all'uovo
								
								
								
																	250
									g
																

								

							
								

																	Grana Padano DOP
								
								
								grattugiato
																	40
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Timo
								
								
								
																	10
									rametti
																

								

							
								

																	Noce moscata
								
								
								
																	1
									pizzico
																

								

							
														
							
						
														
							
														per le ortiche
							

							
								

																	Ortiche
								
								
								
																	1
									kg
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	1
									pizzico
																

								

							
								

																	Olio extravergine d'oliva
								
								
								
																	50
									g
																

								

							
														
							
						
														
							
														per la crema di ricotta
							

							
								

																	Ricotta vaccina
								
								
								
																	750
									g
																

								

							
								

																	Olio extravergine d'oliva
								
								
								
																	60
									g
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	1
									pizzico
																

								

							
								

																	Acqua
								
								
								
																	250
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le lasagne con ricotta e ortiche iniziate dalla pulizia di quest'ultime. Utilizzando dei guanti da cucina usa e getta, separate le foglie dai gambi 1: dovrestre ottenere circa 550 gr di cimette, lavatele accuratamente 2 e lasciatele scolare 3.
									

								

															

																		
																															
											
										
																														
																		A questo punto, per annullare il loro potere urticante, scottate le ortiche in acqua bollente 4, leggermente salata. Dopo pochissimi minuti, scolatele 5 e strizzatele aiutandovi con le mani 6.
									

								

															

																		
																															
											
										
																														
																		Versate l'olio in una padella ampia, aggiungete l'aglio e lasciatelo imbiondire; quindi eliminatelo, aggiungete le ortiche (7-8) e saltatele per pochi minuti 9. Quindi spegnete il fuoco e tenete da parte.
									

								

															

																		
																															
											
										
																														
																		Una volta preparate le ortiche, occupatevi di realizzare la crema di ricotta. Versate la ricotta in una ciotola, aggiungete l'olio 10, il sale, un pizzico di pepe nero e l'acqua 11; quindi aiutandovi con una frusta sbattete il tutto fino ad ottenere una crema omogenea 12.
									

								

															

																		
																															
											
										
																														
																		Ungete il fondo di una teglia 20X30 cm, cospargete con uno strato di crema di ricotta 13 e disponete un primo strato di lasagne 14, per coprire tutta la superficie. Aggiungete altra crema di ricotta 15,
									

								

															

																		
																															
											
										
																														
																		spargetela su tutte le sfoglie e cospargete con le foglioline di timo 16. Aggiungete una grattata di noce moscata 17 e un pò di ortiche 18.
									

								

															

																		
																															
											
										
																														
																		Ricoprite con la sfoglia 19 e procedete in questo modo, alternando le lasagne alla ricotta e alle ortiche, per altri 2 strati 20. Ricoprite l'ultimo strato di pasta con la crema di ricotta 21,
									

								

															

																		
																															
											
										
																														
																		le foglioline di timo, la noce moscata, le ortiche rimaste 22 e spolverate l'intera superficie con il Grana grattugiato 23. Infornate in forno statico preriscaldato a 200°C per 20 minuti (se usate il forno ventilato a 180°C per 15 minuti). Ultimate la cottura in modalità grill per ancora 2 minuti, fino a quando non si sarà formata una leggera crosticina. Estraete dal forno le vostre lasagne con ricotta e ortiche e lasciatele intiepidire 5-6 minuti prima di servirle 24.
									

								

							
					    