Difficoltà: Media
Nella ricetta che vi proponiamo oggi polpo e gamberi si uniscono insieme per dar luogo ad un primo raffinato, che racchiude in sé tutti i sapori del mare. Le bavette con polpo e gamberi sono perfette da servire per un pranzo in famiglia, o per una cena informale. Questo formato di pasta è reso estremamente gustoso, grazie alla particolare cottura “risottata”… cuocendo direttamente all’interno del fumetto di crostacei, le bavette ne assorbono tutti i profumi, una tecnica che abbiamo utilizzato anche per la ricetta della pasta con gamberoni. La morbidezza del polpo è l’ingrediente che predomina nel piatto e i graziosi riccioli dei tentacoli lo rendono non solo buono da mangiare, ma anche visivamente bello. Servite anche voi queste bavette con polpo e gamberi, accompagnandole con un fresco calice di vino bianco, e conquisterete il palato dei vostri ospiti.


						
						

														INGREDIENTI
							
							                            
                                
    								
    									
    										
    										537
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    537
    					
    					    					    					
    					    Carboidrati
    					    g
    					    73.5
    					
    					    					    					
    					      di cui zuccheri
    					    g
    					    9.4
    					
    					    					    					
    					    Proteine
    					    g
    					    33
    					
    					    					    					
    					    Grassi
    					    g
    					    12.3
    					
    					    					    					
    					      di cui saturi
    					    g
    					    2.18
    					
    					    					    					
    					    Fibre
    					    g
    					    4.1
    					
    					    					    					
    					    Colesterolo
    					    mg
    					    191
    					
    					    					    					
    					    Sodio
    					    mg
    					    1004
    					
    					    				
    			
                            
													


						
														
							
							

							
								

																	Linguine
								
								
								
																	320
									g
																

								

							
								

																	Gamberi
								
								
								(da pulire)
																	400
									g
																

								

							
								

																	Pomodorini ciliegino
								
								
								
																	350
									g
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	1
									ciuffo
																

								

							
								

																	Olio extravergine d'oliva
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Fumetto di crostacei
								
								
								(preparato con gli scarti dei gamberi)
																	500
									g
																

								

							
														
							
						
														
							
														per il polpo
							

							
								

																	Polpo
								
								
								
																	600
									g
																

								

							
								

																	Alloro
								
								
								
																	2
									foglie
																

								

							
								

																	Bacche di ginepro
								
								
								
																	4
									
																

								

							
								

																	Aglio
								
								
								
																	1
									spicchio
																

								

							
								

																	Pepe rosa
								
								
								
																	5
									bacche
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per prepara le bavette con polpo e gamberi, per prima cosa mettete a cuocere il polpo. Ponete sul fuoco, una pentola capiente colma di acqua, salata e portatela a bollore. Nel frattempo pulite il polpo, rivoltando e svuotando la testa, togliendo il dente posto al centro dei tentacoli con un coltellino 1 ed eliminando gli occhi 2; sciacquatelo molto bene sotto l’acqua fredda corrente 3.
									

								

															

																		
																															
											
										
																														
																		Non appena l’acqua comincerà a bollire, immergete ed estraete i tentacoli per alcune volte fino a che non si arricceranno (4-5) (saranno molto più belli da vedere una volta impiattati) e poi immergete finalmente tutto il polpo. Aggiungete all’acqua anche gli aromi: l'alloro, le bacche di ginepro, lo spicchio d’aglio leggermente schiacciato e il pepe rosa in grani 6. Coprite la pentola con il coperchio, abbassate il fuoco al minimo (l’acqua dovrà appena sobbollire) e lasciate cuocere così per 40 minuti.
									

								

															

																		
																															
											
										
																														
																		Nel frattempo eliminate le teste e i carapaci dei gamberi 7 e tenete da parte la carne. Preparate un fumetto con il quale cuocerete le bavette rendendole estremamente saporite. Mettete in una pentola il burro e fatelo sciogliere, quindi aggiungete l’aglio, la cipolla e il porro tagliati sottilmente, lasciate rosolare e unite gli scarti dei crostacei, ricordandovi di schiacciare bene le teste per far fuoriuscire la parte saporita dei gamberi. Sfumate con il vino bianco 8 (oppure con il brandy o il cognac) e poi unite i pomodorini (facoltativi), l’acqua bollente, il prezzemolo, l’erba cipollina, il pepe e il sale, e versate 500 g di acqua 9.
									

								

															

																		
																															
											
										
																														
																		Lasciate cuocere a fuoco basso fino a ridurre il liquido della metà, poi frullate il tutto 10 e filtrate con un colino a maglie strette 11. Avete ottenuto il vostro fumetto di crostacei 12.
									

								

															

																		
																															
											
										
																														
																		Una volta cotto, lasciate intiepidire il polpo all’interno della sua acqua di cottura, quindi scolatelo (13-14) e tagliatelo a pezzetti 15.
									

								

															

																		
																															
											
										
																														
																		Quindi tagliate anche i pomodorini in 4 16. In una padella fate rosolare l’aglio, e il peperoncino privato dei semi e tagliato a listarelle, con l’olio extravergine di oliva 17, poi aggiungete i pomodorini e il sale 18;
									

								

															

																		
																															
											
										
																														
																		lasciate cuocere per circa 10 minuti, quindi spegnete il fuoco, eliminate l’aglio 19 , unite il polpo 20 e il prezzemolo tritato finemente 21.
									

								

															

																		
																															
											
										
																														
																		Nel frattempo mettete a scaldare in un tegame capiente una parte della bisque (22-23), unite le bavette 24 (che dovranno stare comodamente sdraiate e dovete riuscire a mescolarle agevolmente).
									

								

															

																		
																															
											
										
																														
																		Coprite a filo con il fumetto bollente 25. Mescolate continuamente per non farle attaccare, aggiungete poco a poco il fumetto caldo fino a portarle a 3 minuti dalla cottura 26 (se finiste il fumetto prima della fine della cottura della pasta, potreste utilizzare dell’acqua calda o del brodo vegetale leggero). Nel frattempo tagliate a metà i gamberi nel senso della lunghezza 27 (se sono più piccoli potete anche lasciarli interi).
									

								

															

																		
																															
											
										
																														
																		Una volta che le vostre bavette saranno quasi arrivate a cottura, unite il sugo di pomodorini e polpo 28, i gamberi 29 (se sono più piccoli potete anche lasciarli interi), il prezzemolo tritato e il pepe macinato. Terminate la cottura e servite le vostre bavette con polpo e gamberi ancora calde 30.
									

								

							
					    