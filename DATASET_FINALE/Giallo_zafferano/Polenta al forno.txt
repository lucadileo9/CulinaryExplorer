Difficoltà: Facile
Polenta e formaggio formano una coppia esplosiva protagonista di molte ricette, da quelle più tradizionali come la polenta concia e taragna, a quelle più “pasticciate”, come la polenta con salsiccia e formaggio. Questa volta abbiamo deciso di realizzare una polenta al forno arricchita ai quattro formaggi! Un appetitoso sformato che alterna morbidi strati di polenta con strati filanti di asiago, fontina e gorgonzola, gratinato con un’abbondante spolverata di Grana grattugiato. Ideale da servire come piatto unico con un semplice contorno di insalata, la polenta al forno è un’altra gustosa conferma di questo matrimonio vincente!


												
						
						

														INGREDIENTI
							
													


						
							
							

							
								

																	Acqua
								
								
								
																	1
									l
																

								

							
								

																	Farina di mais fioretto
								
								
								
																	250
									g
																

								

							
								

																	Sale fino
								
								
								
																	10
									g
																

								

							
								

																	Olio extravergine d'oliva
								
								
								
																	1
									cucchiaio
																

								

							
								

																	Asiago
								
								
								
																	140
									g
																

								

							
								

																	Fontina
								
								
								
																	130
									g
																

								

							
								

																	Gorgonzola
								
								
								
																	120
									g
																

								

							
								

																	Grana Padano DOP
								
								
								(da grattugiare)
																	55
									g
																

								

							
								

																	Burro
								
								
								
																	10
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la polenta al forno per prima cosa portate riempite una pentola con l’acqua 1 e portatela a bollore, poi salate 2 e aggiungete l’olio. Versate la farina di mais a pioggia 3 e mescolate continuamente con una frusta per evitare la formazione di grumi. Quando l’acqua riprenderà il bollore, abbassate la fiamma e cuocete per circa 50 minuti, mescolando di continuo possibilmente.
									

								

															

																		
																																											
											
										
																						
											
										
																						
											
										
																																										
																		Nel frattempo tagliate a cubetti l’asiago 4, la fontina 5 e il gorgonzola 6, poi grattugiate il Grana Padano DOP.
									

								

															

																		
																																											
											
										
																						
											
										
																						
											
										
																																										
																		Imburrate bene una pirofila di circa 23x17 cm 7, ricoprite la base con una parte della polenta 8 e distribuite i cubetti di Asiago 9.
									

								

															

																		
																																											
											
										
																						
											
										
																						
											
										
																																										
																		Formate un altro strato di polenta e aggiungete i cubetti di fontina 10, poi coprite con un terzo strato di polenta e farcite con il gorgonzola 11. Completate con un ultimo strato di polenta e il Grana Padano DOP grattugiato 12.
									

								

															

																		
																																											
											
										
																						
											
										
																						
											
										
																																										
																		Cuocete in forno statico preriscaldato a 180° per 20 minuti 13. Quando sarà bella dorata in superficie, sfornate 14 e servite la polenta al forno ancora calda e filante 15!
									

								

							
					    