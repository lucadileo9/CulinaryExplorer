Difficoltà: Facile
Oggi vogliamo incuriosirvi con un contorno al forno facile da preparare, croccante e saporito. Le nostre patate croccanti al formaggio sono un'alternativa alle tanto amate patate sabbiose. Interamente ricoperte da una panatura a base di Pecorino, Parmigiano Reggiano DOP e pangrattato una volta cotte risulteranno croccanti esternamente e morbidissime all'interno. Una versione strepitosa di patate al forno che piacerà sicuramente a tutti! Questo contorno è perfetto per accompagnare tantissimi secondi piatti di carne e verdure, ma anche di pesce! Non vi resta che provarle e scegliere l'abbinamento che fa al caso vostro!

Ecco altre ricette a base di patate da provare:


												
						
						

														INGREDIENTI
							
													


						
							
							

							
								

																	Patate
								
								
								
																	1500
									g
																

								

							
								

																	Pangrattato
								
								
								
																	100
									g
																

								

							
								

																	Parmigiano Reggiano DOP
								
								
								
																	50
									g
																

								

							
								

																	Pecorino
								
								
								
																	30
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le patate croccanti al formaggio come prima cosa sbucciate le patate 1, poi tagliatele a metà 2 e ancora a spicchi 3.
									

								

															

																		
																																											
											
										
																						
											
										
																						
											
										
																																										
																		Mettetele in una ciotola, copritele con acqua 4 e lasciatele riposare per 30 minuti. In questo modo toglieranno l'amido. Ora scolatele 5, trasferitele in un vassoio e tamponatele con carta assorbente 6.
									

								

															

																		
																																											
											
										
																						
											
										
																						
											
										
																																										
																		Conditele con il sale 7. Ora in un'altra ciotola preparate la panatura: versate il pangrattato, il pecorino grattugiato 8 e il parmigiano grattugiato 9.
									

								

															

																		
																																											
											
										
																						
											
										
																						
											
										
																																										
																		Mescolate bene 10. Eliminate dalle patate eventuale carta e aggiungete la panatura 11, mescolate per ricoprirle interamente 12.
									

								

															

																		
																																											
											
										
																						
											
										
																						
											
										
																																										
																		Trasferite le patate in una teglia foderata con carta forno. Aggiungete un filo d'olio 13, mescolate e cuocete in forno statico preriscaldato a 200° nel ripiano centrale per 40 minuti. Quando saranno ben dorate sfornate e servite le vostre patate 15.
									

								

							
					    