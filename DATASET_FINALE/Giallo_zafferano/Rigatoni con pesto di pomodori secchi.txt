Difficoltà: Molto facile
I rigatoni con pesto di pomodori secchi sono un primo piatto semplice, ma ricco di gusto, che racchiude un concentrato di sapori mediterranei.
La fisionomia di questo tipo di pasta, infatti, aiuta a conservarne il sapore: il diametro e le righe dei rigatoni sono perfetti per trattenere la consistenza densa del pesto sia dentro che fuori!
I pomodori secchi, l’ingrediente principale di questa ricetta, sono proprio quei pomodori messi ad essiccare d’estate sulle terrazze delle case del sud e poi conservati nell’olio, dove si insaporiscono, sviluppando un sapore deciso e salato. Che ben si sposa con sapori altrettanto saporiti come quello dei gamberi nella nostra pasta senza glutine!
Il pesto di pomodori secchi è il frutto di pochi semplici passi: aggiungendo solo pinoli, mandorle e basilico otterrete questa salsa molto densa e gustosa, ideale per i nostalgici dei colori e degli aromi del sud, perfetta per gli amanti dei sapori intensi e sapidi. Una volta mescolati, basta aggiungere un po’ di acqua di cottura per creare un legame ancora più stretto tra pasta e pesto.
Con i rigatoni con pesto di pomodori secchi metterete in tavola un piccolo pezzo di mediterraneo, deliziando i palati più forti. Non vi resta che provare la nostra ricetta e altre stuzzicanti versioni come la Pasta con pesto di pomodori secchi, ricotta e alici.


												
						
						

														INGREDIENTI
							
							                            
                                
    								
    									
    										
    										589
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    589
    					
    					    					    					
    					    Carboidrati
    					    g
    					    84.4
    					
    					    					    					
    					      di cui zuccheri
    					    g
    					    20.4
    					
    					    					    					
    					    Proteine
    					    g
    					    16.9
    					
    					    					    					
    					    Grassi
    					    g
    					    20.5
    					
    					    					    					
    					      di cui saturi
    					    g
    					    2.7
    					
    					    					    					
    					    Fibre
    					    g
    					    9
    					
    					    					    					    					
    					    Sodio
    					    mg
    					    270
    					
    					    				
    			
                            
													


						
							
							

							
								

																	Rigatoni
								
								
								
																	320
									g
																

								

							
								

																	Pomodori secchi sott'olio
								
								
								
																	140
									g
																

								

							
								

																	Pinoli
								
								
								
																	30
									g
																

								

							
								

																	Mandorle pelate
								
								
								
																	20
									g
																

								

							
								

																	Basilico
								
								
								
																	10
									foglie
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i rigatoni con pesto di pomodori secchi, iniziate occupandovi del pesto. Dopo aver versato i pomodori secchi nel mixer senza scolarli dall’olio in cui sono conservati 1, aggiungete i pinoli 2 e le mandorle pelate 3.
									

								

															

																		
																															
											
										
																														
																		Infine unite anche le foglie di basilico 4. A questo punto frullate fino ad ottenere un composto piuttosto granuloso 5.Trasferite il composto ottenuto in una ciotolina e mettete da parte. Ora fate bollire l’acqua in una pentola, salatela e una volta raggiunto il bollore, versate la pasta 6.
									

								

															

																		
																															
											
										
																														
																		Prelevate circa 150 ml di acqua di cottura e tenetela da parte 7. Quindi scolate la pasta due minuti prima del tempo di cottura indicato sulla confezione 8 e nel frattempo recuperate il pesto e mettetelo nella pentola dove è stata cotta la pasta 9, aggiungete un po' di acqua di cottura per renderlo più cremoso.
									

								

															

																		
																															
											
										
																														
																		Unite i rigatoni al pesto 10, mescolate per colorare la pasta e aggiungete altra acqua di cottura, se necessario regolandovi in base alla densità del condimento 11. Mescolate per far amalgamare il tutto e fate cuocere per altri 2 minuti a fuoco lento per evitare che il condimento si asciughi. A questo punto i vostri rigatoni con pesto di pomodori secchi sono pronti per essere serviti e gustati 12!
									

								

							
					    