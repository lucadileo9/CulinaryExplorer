Difficoltà: Facile
Con l'arrivo della primavera sulla tavola arrivano gli asparagi: un primo piatto di gnocchi con crema di asparagi sarà il modo migliore per assaporarli! Accanto alle preparazioni più conosciute come gli asparagi alla milanese o il tradizionale risotto agli asparagi, vi invitiamo a condire i classici gnocchi di patate da fare in casa con o senza uova, se avrete tempo. Così da gustare un primo piatto genuino e tutto homemade. Gnocchi con crema di asparagi: iniziamo!

Se amate gli gnocchi e cercate sempre nuove varianti, provate anche gli gnocchi alle zucchine oppure gli gnocchi con crema di zucchine, un'altra variante super cremosa!  


												
						
						

														INGREDIENTI
							
													


						
							
							

							
								

																	Gnocchi di patate
								
								
								
																	1
									kg
																

								

							
								

																	Asparagi
								
								
								
																	500
									g
																

								

							
								

																	Patate
								
								
								
																	120
									g
																

								

							
								

																	Cipolle bianche
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Grana Padano DOP
								
								
								(da grattugiare)
																	20
									g
																

								

							
								

																	Brodo vegetale
								
								
								
																	300
									g
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli gnocchi con crema di asparagi per prima cosa preparate il brodo vegetale e tenetelo in caldo 1.  Occupatevi quindi del condimento: pulite gli asparagi eliminando la parte finale del gambo che risulterebbe dura 2. Tagliate le punte 3 e tenetele da parte.
									

								

															

																		
																															
											
										
																														
																		Riducete il restante gambo in pezzi di 2 o 3 cm 4. Sbucciate la patate e tagliatele a cubetti 5. Mondate e tritare la cipolla 6.
									

								

															

																		
																															
											
										
																														
																		Scaldate un filo generoso di olio in una pentola e fate imbiondire leggermente la cipolla 7, unite quindi i gambi degli asparagi 8 e i cubetti di patate 9.
									

								

															

																		
																															
											
										
																														
																		Mescolate e lasciate cuocere per 5 minuti a fiamma bassa mescolando ogni tanto, aggiungete il brodo filtrato 10, portate ad ebollizione, abbassate la fiamma al minimo e cuocete per 15 minuti, a metà cottura regolate di sale e unite una macinata di pepe. Intanto in una padella scaldate un filo di olio 11, aggiungete le punte degli asparagi 12 e saltatele per 2-3 minuti.
									

								

															

																		
																															
											
										
																														
																		Poi spegnete il fuoco 13 e tenetele da parte. Nel frattempo gli asparagi e le patate saranno cotti 14, frullate tutto con il mixer a immersione per ottenere una crema fluida e omogenea 15.
									

								

															

																		
																															
											
										
																														
																		Trasferite la crema di asparagi in un saltapasta capiente, aggiungete anche 1/3 delle punte degli asparagi 16. Ponete sul fuoco una pentola colma di acqua, portatela al bollore, aggiungete il sale e cuocete qui gli gnocchi freschi 17. Basteranno pochi minuti, il tempo sufficiente a farli salire a galla. Scolateli man mano nel condimento riscaldato 18.
									

								

															

																		
																															
											
										
																														
																		Insaporite con il formaggio grattugiato 19, mescolate delicatamente per amalgamare 20 e servite subito gli gnocchi con crema di asparagi guarnendo i piatti con le punte rimaste 21.
									

								

							
					    