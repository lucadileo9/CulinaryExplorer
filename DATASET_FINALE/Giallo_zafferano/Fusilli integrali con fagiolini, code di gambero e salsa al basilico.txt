Difficoltà: Facile
Se avete in programma un pranzo o una cena speciali e volete preparare un primo piatto da veri intenditori, i fusilli integrali con fagiolini, code di gambero e salsa saporita al basilico sono la soluzione che fa per voi! Un piatto terra e mare sfizioso e gustoso, perfetto per la stagione estiva, in cui il sapore rustico della pasta integrale si abbina perfettamente al gusto raffinato dei gamberi e alla delicatezza dei fagiolini, il tutto reso profumato e ancora più delizioso dalla salsa al basilico, che regala un tocco di cremosità al condimento della pasta, unendo gli ingredienti in un piatto stuzzicante. Un’esplosione di sapore che conquisterà tutti alla prima forchettata!


						
						

														INGREDIENTI
							
							                            
                                
    								
    									
    										
    										454
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    454
    					
    					    					    					
    					    Carboidrati
    					    g
    					    59
    					
    					    					    					
    					      di cui zuccheri
    					    g
    					    8.9
    					
    					    					    					
    					    Proteine
    					    g
    					    25.5
    					
    					    					    					
    					    Grassi
    					    g
    					    12.9
    					
    					    					    					
    					      di cui saturi
    					    g
    					    2.08
    					
    					    					    					
    					    Fibre
    					    g
    					    13
    					
    					    					    					
    					    Colesterolo
    					    mg
    					    131
    					
    					    					    					
    					    Sodio
    					    mg
    					    711
    					
    					    				
    			
                            
													


						
														
							
														Ingredienti per la pasta
							

							
								

																	Fusilli Integrali
								
								
								
																	320
									g
																

								

							
								

																	Fagiolini
								
								
								
																	500
									g
																

								

							
								

																	Gamberi
								
								
								(le code)
																	400
									g
																

								

							
								

																	Brodo vegetale
								
								
								
																	200
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la salsa al basilico
							

							
								

																	Basilico
								
								
								
																	12
									g
																

								

							
								

																	Olio extravergine d'oliva
								
								
								
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i fusilli integrali con fagiolini, code di gambero e salsa saporita al basilico, per prima cosa pulite i gamberi: dopo averli sciacquati accuratamente, staccate la testa e le zampe 1, togliete il carapace 2, asportate l’intestino delicatamente con uno stuzzicadenti 3, e metteteli da parte.
									

								

															

																		
																															
											
										
																														
																		Dedicatevi quindi ai fagiolini: lavateli, spuntateli 4 e tagliateli a metà 5; mettete uno spicchio d’aglio a rosolare in padella insieme all’olio 6, e quando sarà ben dorato,
									

								

															

																		
																															
											
										
																														
																		versate i fagiolini 7 e fateli cuocere, aggiungendo man mano del brodo vegetale 8, un mestolo alla volta in modo che assorbano bene il liquido, poi salate e pepate, copriteli con un coperchio 9 e lasciate cuocere per almeno 10-12 minuti.
									

								

															

																		
																															
											
										
																														
																		Mettete a cuocere la pasta 10, e nel frattempo preparate la salsa al basilico: sciacquate delicatamente le foglie di basilico in una ciotola di acqua fredda, poi asciugatele bene 11, mettetele in un frullatore con l’olio extravergine d'oliva 12,
									

								

															

																		
																															
											
										
																														
																		e dopo aver frullato bene le foglie di basilico 13, trasferite il composto in una ciotola dai bordi alti e con un mixer ad immersione rendetela omogenea 14, in modo che non presenti più residui di foglie di basilico, quindi aggiungete alla salsa un mestolo di acqua di cottura della pasta 15 per stemperarla e renderla ancora più cremosa.
									

								

															

																		
																															
											
										
																														
																		Nella padella, insieme ai fagiolini, aggiungete i gamberi 16 e fateli saltare per qualche minuto, poi scolate la pasta 17 e trasferitela in padella aiutandovi con una schiumarola 18.
									

								

															

																		
																															
											
										
																														
																		Aggiungete quindi la salsa al basilico in padella 19, mescolate per unire bene il condimento a tutti gli ingredienti 20, e i vostri fusilli integrali con fagiolini, code di gambero e salsa saporita al basilico sono pronti per essere serviti 21!
									

								

							
					    