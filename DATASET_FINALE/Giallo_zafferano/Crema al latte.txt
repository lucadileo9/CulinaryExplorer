Difficoltà: Facile
La crema al latte è una crema di base preparata con semplici ingredienti, caratterizzata da un sapore delicato e da una consistenza soffice e vellutata. Questa golosa crema è molto versatile in pasticceria, infatti è particolarmente adatta per guarnire dolci come bignè, pan di spagna, torte, ciambelle e rotoli di pasta biscotto. Ma non solo! Grazie al suo sapore neutro infatti è il perfetto abbinamento per accompagnare deliziosi dessert a base di frutta fresca. Una volta pronta, potete sbizzarrirvi e preparare il dolce che più preferite: sarà davvero difficile resistere alla sua bontà!


												
						
						

														INGREDIENTI
							
							                            
                                
    								
    									
    										
    										270
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    270
    					
    					    					    					
    					    Carboidrati
    					    g
    					    38.1
    					
    					    					    					
    					      di cui zuccheri
    					    g
    					    28.1
    					
    					    					    					
    					    Proteine
    					    g
    					    4.4
    					
    					    					    					
    					    Grassi
    					    g
    					    11.1
    					
    					    					    					
    					      di cui saturi
    					    g
    					    6.49
    					
    					    					    					    					
    					    Colesterolo
    					    mg
    					    36
    					
    					    					    					
    					    Sodio
    					    mg
    					    61
    					
    					    				
    			
                            
													


						
							
							

							
								

																	Latte intero
								
								
								
																	400
									g
																

								

							
								

																	Miele
								
								
								
																	1
									cucchiaino
																

								

							
								

																	Zucchero
								
								
								
																	80
									g
																

								

							
								

																	Baccello di vaniglia
								
								
								
																	1
									
																

								

							
								

																	Amido di mais (maizena)
								
								
								
																	40
									g
																

								

							
								

																	Panna fresca liquida
								
								
								
																	150
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crema al latte mettete a scaldare 300 g di latte 1 insieme allo zucchero in una casseruola 2. Incidete la bacca di vaniglia nel senso della lunghezza ed estraete i semi, raschiandola con un coltellino 3;
									

								

															

																		
																															
											
										
																														
																		unite i semi della bacca di vaniglia nel latte 4 e scaldate a fuoco bassissimo, mischiando bene con le fruste per far sciogliere lo zucchero. In una ciotola a parte setacciate l’amido di mais 5, poi versate il latte rimanente, mescolando con una frusta a mano 6: così facendo, eviterete la formazione di grumi nella crema.
									

								

															

																		
																															
											
										
																														
																		Aggiungete il latte freddo in cui si è sciolto l’amido di mais nella casseruola con il latte e lo zucchero 7. Unite anche il miele 8, continuando con le fruste sempre a fuoco bassissimo fino a quando la crema non si sarà addensata. Una volta che sarà densa ed omogenea, spegnete e versate la crema che avete ottenuto in una ciotola 9.
									

								

															

																		
																															
											
										
																														
																		Coprite con la pellicola trasparente a contatto, facendola aderire bene alla superficie in modo che non si formi la fastidiosa crosticina 10; lasciate raffreddare a temperatura ambiente e poi in frigorifero. Trascorso il tempo necessario, togliete la crema dal frigorifero 11: se doveste riscontrare la presenza di eventuali grumi, setacciatela con un colino a maglie strette così da eliminarli. Fate rinvenire la crema con uno sbatttore elettrico, poi in una ciotola a parte montate la panna fredda da frigorifero 12.
									

								

															

																		
																															
											
										
																														
																		Unite la panna montata alla crema al latte, ormai fredda 13, mescolando i due composti molto delicatamente dal basso verso l’alto 14 fino ad ottenere una crema liscia ed omogenea 15. La vostra crema al latte è pronta: potrete usarla per farcire bignè, rotoli di pasta biscotto, torte e altri dessert!
									

								

							
					    