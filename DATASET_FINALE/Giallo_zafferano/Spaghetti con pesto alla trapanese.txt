Difficoltà: Facile
Gli spaghetti con il pesto alla trapanese sono un primo piatto molto saporito condito con un pesto che fa parte della tradizione gastronomica siciliana: il pesto alla trapanese.
Questo pesto è una variazione del pesto classico genovese che prevede l’aggiunta di pomodori e mandorle, prodotti tipici del territorio e molto genuini.
Il pesto alla trapanese è una ricetta antica che ha origine nel porto di Trapani, in passato qui sostavano le navi genovesi provenienti dall’Oriente che fecero conoscere il pesto ligure ai trapanesi, dall'incontro di queste due culture culinarie nacque questa preparazione.
I trapanesi modificarono la ricetta del pesto aggiungendo gli ingredienti tipici della loro terra. Ecco  così spiegata l’aggiunta delle mandorle e dei pomodori freschi.
In Sicilia si usa condire con questo pesto le busiate, una tipica pasta siciliana dalla forma a elica, in questa ricetta noi vi proponiamo l'accostamento con gli intramontabili spaghetti.
Gli spaghetti con il pesto alla trapanese sono un’idea perfetta per i vostri menu estivi: scegliete ingredienti freschi e di stagione e il successo sarà assicurato!


						
						

														INGREDIENTI
							
							                            
                                
    								
    									
    										
    										429
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    429
    					
    					    					    					
    					    Carboidrati
    					    g
    					    69.5
    					
    					    					    					
    					      di cui zuccheri
    					    g
    					    5.2
    					
    					    					    					
    					    Proteine
    					    g
    					    12.2
    					
    					    					    					
    					    Grassi
    					    g
    					    11.3
    					
    					    					    					
    					      di cui saturi
    					    g
    					    1.42
    					
    					    					    					
    					    Fibre
    					    g
    					    5.3
    					
    					    					    					
    					    Colesterolo
    					    mg
    					    1
    					
    					    					    					
    					    Sodio
    					    mg
    					    327
    					
    					    				
    			
                            
													


						
														
							
							

							
								

																	Spaghetti
								
								
								
																	320
									g
																

								

							
														
							
						
														
							
														per il pesto alla trapanese
							

							
								

																	Pomodori
								
								
								maturi
																	250
									g
																

								

							
								

																	Basilico
								
								
								
																	50
									g
																

								

							
								

																	Mandorle
								
								
								
																	50
									g
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Pecorino
								
								
								grattugiato
																	1
									cucchiaio
																

								

							
								

																	Aglio rosso
								
								
								
																	1
									spicchio
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti con il pesto alla trapanese seguite la ricetta del pesto. Per prima cosa preparate i pomodori pelati: mettete sul fuoco una pentola capiente piena d’acqua. Lavate i pomodori e praticate un taglio a croce all’estremità di ogni pomodoro. Quando l'acqua inizia a sobbollire scottate i pomodori per 2 -3 minuti 1, poi spellate i pomodori 2 e tagliateli a cubetti. A questo punto pelate le mandorle: fatele sbollentare per qualche minuto in acqua bollente, scolatele e poi basterà fare un leggera pressione con le dita per staccare la buccia 3.
									

								

															

																		
																															
											
										
																														
																		Ponete in un mixer, oppure meglio in un mortaio, i pomodori pelati, il mazzetto di basilico lavato ed asciugato, le mandorle 4, uno spicchio d’aglio e frullate il tutto per un paio di minuti. Unite il pecorino grattugiato 5 e trasferite il battuto in una ciotola. Aggiustate di sale e pepe, aggiungete un paio di cucchiai di olio 6, amalgamate bene il tutto e trasferite il pesto in una ciotola capiente dove poi condirete gli spaghetti. Se dovesse risultare troppo asciutto aggiungete altro olio.
									

								

															

																		
																															
											
										
																														
																		Ora occupatevi della pasta: ponete sul fuoco una pentola dal fondo alto adatta alla cottura degli spaghetti, una volta raggiunto il bollore 7 unite gli spaghetti 8. Cuocete la pasta al dente e poi scolateli 9.
									

								

															

																		
																															
											
										
																														
																		Uniteli al pesto alla trapanese 10, mescolate per amalgamare bene la salsa, condite con un filo di olio 11 e portate in tavola i vostri spaghetti con il pesto alla trapanese guarniti a piacere con foglioline di basilico fresco 12.
									

								

							
					    