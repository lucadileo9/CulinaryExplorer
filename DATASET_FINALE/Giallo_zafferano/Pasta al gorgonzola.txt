Difficoltà: Molto facile
Il gorgonzola è un formaggio erborinato tra i più pregiati e famosi al mondo! Per gustarlo in tutta la sua cremosità vi proponiamo la pasta al gorgonzola, un primo piatto tanto semplice quanto saporito. Una ricetta di pasta veloce da preparare e adatta a tutte le occasioni, soprattutto quando cercate una soluzione last-minute per una cena improvvisata. Il condimento infatti si prepara nel tempo di cottura della pasta e può essere anche arricchito con altri ingredienti, per creare sempre nuove varianti. Che siate cuochi alle prime armi, studenti fuori sede, lavoratori sempre di corsa o semplicemente appassionati di formaggi, la pasta al gorgonzola soddisferà le esigenze e l’appetito di tutti!


												
						
						

														INGREDIENTI
							
													


						
							
							

							
								

																	Pennette Rigate
								
								
								
																	320
									g
																

								

							
								

																	Gorgonzola
								
								
								dolce
																	350
									g
																

								

							
								

																	Latte intero
								
								
								
																	150
									g
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta al gorgonzola per prima cosa portate a bollore una pentola di acqua leggermente salata per cuocere la pasta. Intanto eliminate la crosta del gorgonzola e riducetelo a cubetti 1. Versate il latte in una padella capiente 2 e aggiungete i cubetti di gorgonzola 3. Accendete il fuoco e fate sciogliere il formaggio a fiamma dolce per una decina di minuti.
									

								

															

																		
																																											
											
										
																						
											
										
																						
											
										
																																										
																		Mescolate spesso e insaporite con il pepe 4. Nel frattempo cuocete le pennette nell’acqua che sarà arrivata a bollore 5. Scolate la pasta al dente e trasferitela direttamente nella padella 6.
									

								

															

																		
																																											
											
										
																						
											
										
																						
											
										
																																										
																		Mantecate a fuoco molto basso per 1-2 minuti, aiutandovi con poca acqua di cottura per amalgamare il condimento alla pasta 7. Mescolate bene il tutto 8 e servite subito la vostra pasta al gorgonzola 9!
									

								

							
					    