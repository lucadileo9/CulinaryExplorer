Difficoltà: Facile
In Puglia non è Pasqua senza le scarcelle, uno dei dolci più classici di questo periodo. Come la maggior parte delle ricette tradizionali dei dolci di Pasqua anche questa prevede l'utilizzo di ingredienti poveri e semplici come uova, farina, latte e olio che danno vita ad una pasta frolla speciale, spesso aromatizzata con la scorza del limone! Come la cuddura cull'ova la forma varia da paese a paese: deliziosi coniglietti, graziosi cestini o colombe stilizzate sono le più comuni, anche se la più originale rimane quella a "ciambella". La glassa di albume e zucchero che le ricopre è facoltativa, c'è chi non la preferisce e chi invece ricopre interamente le scarcelle, per poi decorarle con codette, perline colorate di zucchero e con le immancabili uova sode, segno di rinascita e simbolo pasquale. Per accontentare anche i più piccoli spesso l'uovo sodo viene sostituito con delle piccole uova di cioccolato o con delle uova bollite decorate insieme alle proprie mamme! Fateci sapere quali forme e decorazioni sceglierete per le vostre scarcelle pugliesi che renderanno speciali i vostri menu di Pasqua!


						
						

														INGREDIENTI
							
							                            
                                
    								
    									
    										
    										1158
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1158
    					
    					    					    					
    					    Carboidrati
    					    g
    					    190.8
    					
    					    					    					
    					      di cui zuccheri
    					    g
    					    95.35
    					
    					    					    					
    					    Proteine
    					    g
    					    24.9
    					
    					    					    					
    					    Grassi
    					    g
    					    32.8
    					
    					    					    					
    					      di cui saturi
    					    g
    					    6.57
    					
    					    					    					
    					    Fibre
    					    g
    					    3.5
    					
    					    					    					
    					    Colesterolo
    					    mg
    					    262
    					
    					    					    					
    					    Sodio
    					    mg
    					    135
    					
    					    				
    			
                            
													


						
														
							
														Ingredienti per l'impasto di 4 scarcelle
							

							
								

																	Zucchero
								
								
								
																	150
									g
																

								

							
								

																	Farina 00
								
								
								
																	500
									g
																

								

							
								

																	Uova
								
								
								(circa 1)
																	60
									g
																

								

							
								

																	Olio extravergine d'oliva
								
								
								
																	100
									g
																

								

							
								

																	Latte intero
								
								
								
																	100
									g
																

								

							
								

																	Lievito in polvere per dolci
								
								
								
																	8
									g
																

								

							
								

																	Scorza di limone
								
								
								
																	1
									
																

								

							
														
							
						
														
							
														per la glassa
							

							
								

																	Albumi
								
								
								
																	50
									g
																

								

							
								

																	Succo di limone
								
								
								
																	5
									g
																

								

							
								

																	Zucchero a velo
								
								
								
																	200
									g
																

								

							
														
							
						
														
							
														per decorare
							

							
								

																	Codette colorate
								
								
								
																	
									q.b.
																

								

							
								

																	Uova
								
								
								
																	4
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le scarcelle pugliesi iniziate dall'impasto: versate la farina su una spianatoia 1, aggiungete il lievito in polvere per dolci 2 e lo zucchero semolato 3.
									

								

															

																		
																															
											
										
																														
																		Aromatizzate la scorza grattugiata del limone 4 (tenendo il limone da parte perchè dopo vi servirà per la glassa), unite l'uovo leggermente sbattuto 5 e iniziando ad impastare con le mani versate prima l'olio a filo 6
									

								

															

																		
																															
											
										
																														
																		e poi il latte 7. Una volta ottenuto un composto omogeneo ed elastico 8 dategli una forma sferica 9, quindi coprite con uno strofinaccio da cucina e lasciate riposare per 30 minuti a temperatura ambiente.
									

								

															

																		
																															
											
										
																														
																		Nel frattempo occupatevi delle uova sode: ponete le uova in un tegame, coprite con acqua fresca e lasciatele cuocere per 9 minuti a partire dal bollore 10, poi raffreddatele sotto acqua corrente e tenetele da parte senza sgusciarle. Una volta che l'impasto delle scarcelle pugliesi avrà riposato aiutandovi con un tarocco dividetelo 11 in 12 porzioni da circa 75 g l'una. A questo punto utilizzando i polpastrelli 12 date a ciascun pezzo la forma di un filone
									

								

															

																		
																															
											
										
																														
																		lungo circa 30 cm 13. Una volta ricavati 3 filoni uniteli pizzicando una delle estremità 14 e iniziate ad intrecciare le parti 15.
									

								

															

																		
																															
											
										
																														
																		Una volta ottenuta una treccia unica 16 unite le due estremità dando alle scarcelle pugliesi una forma circolare, tipo ciambella 17. Proseguite allo stesso modo per i pezzi restanti fino a realizzare 4 scarcelle. Posizionatele su una leccarda da forno 18
									

								

															

																		
																															
											
										
																														
																		e sistemate l'uovo al centro 19. Cuocete in forno statico preriscaldato a 180° per 50-55 minuti (potete provare in forno ventilato a160° 40-45 minuti circa) 20, se la frolla dovesse scurirsi troppo coprite con un foglio di carta argentata. Una volta cotte trasferite le scarcelle su una gratella e lasciatele raffreddare 21.
									

								

															

																		
																															
											
										
																														
																		A questo punto iniziate a preparare la glassa: versate gli albumi in una ciotola e iniziando a montarli con uno sbattitore versate il succo di limone 22. Una volta ottenuto un composto spumoso iniziate ad aggiungere lo zucchero a velo poco alla volta 24 in modo da ottenere una consistenza molto cremosa 24.
									

								

															

																		
																															
											
										
																														
																		Ricoprite le scarcelle con la glassa appena preparata 25 e decoratele con le codette colorate 26. Lasciate asciugare la glassa e servite le vostre scarcelle pugliesi 27.
									

								

							
					    