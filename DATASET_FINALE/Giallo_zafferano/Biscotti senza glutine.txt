Difficoltà: Facile
Driiiiin… quando la sveglia suona presto al mattino faremmo di tutto per non doverci alzare dal letto, a meno che non ci sia a darci la carica una super colazione! Il primo pasto della giornata è anche il più importante e per essere sicuri che nessuno vi rinunci abbiamo realizzato i biscotti senza glutine, deliziosi dolcetti rustici dalla consistenza morbida e compatta al tempo stesso, perfetti da inzuppare nel latte o nel caffè! Grazie allo speciale mix di farine utilizzato, potrete proporre ai vostri familiari un’alternativa sana, nutriente e altrettanto golosa ai prodotti confezionati, soprattutto se la scelta risulta limitata per motivi di intolleranze alimentari. I biscotti senza glutine così come fanno già quelli con la farina di riso o farina di teff metteranno finalmente d’accordo tutti, come già abbiamo potuto testare con i muffin senza glutine... vi faranno ritrovare il piacere di iniziare la giornata seduti attorno al tavolo della colazione! E se siete in vena di preparazioni "senza" provate anche i biscotti senza burro: golosità al 100%!


						
						

														INGREDIENTI
							
							                            
                                
    								
    									
    										
    										220
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    220
    					
    					    					    					
    					    Carboidrati
    					    g
    					    30.3
    					
    					    					    					
    					      di cui zuccheri
    					    g
    					    13.5
    					
    					    					    					
    					    Proteine
    					    g
    					    2.8
    					
    					    					    					
    					    Grassi
    					    g
    					    9.7
    					
    					    					    					
    					      di cui saturi
    					    g
    					    5.9
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    54
    					
    					    					    					
    					    Sodio
    					    mg
    					    21
    					
    					    				
    			
                            
													


						
														
							
														Ingredienti per 18 biscotti
							

							
								

																	Farina di grano saraceno
								
								
								
																	160
									g
																

								

							
								

																	Farina di riso integrale
								
								
								
																	140
									g
																

								

							
								

																	Farina di cocco
								
								
								
																	50
									g
																

								

							
								

																	Fecola di patate
								
								
								
																	60
									g
																

								

							
								

																	Zucchero
								
								
								
																	200
									g
																

								

							
								

																	Burro
								
								
								freddo di frigo
																	150
									g
																

								

							
								

																	Cacao amaro in polvere
								
								
								
																	10
									g
																

								

							
								

																	Uova
								
								
								medie, fredde di frigo
																	3
									
																

								

							
								

																	Lievito in polvere per dolci
								
								
								
																	7
									g
																

								

							
														
							
						
														
							
														per spolverizzare
							

							
								

																	Zucchero di canna
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																				
											
										
																			
																		Per preparare i biscotti senza glutine, prendete una planetaria munita di gancio per impastare (potete in alternativa realizzare l'impasto a mano, lavorando velocemente tutti gli ingredienti freddi e nell'ordine indicato) e versate al suo interno la farina di grano saraceno, la farina di riso integrale 1, la fecola di patate, la farina di cocco 2, il lievito in polvere per dolci 3,
									

								

															

																		
																				
											
										
																			
																		lo zucchero 4, il cacao amaro 5 e il burro tagliato a tocchetti 6.
									

								

															

																		
																				
											
										
																			
																		Azionate la planetaria a velocità media e lavorate il tutto fino ad ottenere un composto sabbioso 7. A questo punto, mantenendo la planetaria in azione, versate gradualmente le uova nella ciotola 8 e continuate a lavorare fino a che non saranno incorporate completamente nel composto 9.
									

								

															

																		
																				
											
										
																			
																		Trasferite l’impasto su un piano da lavoro e formate con le mani un panetto liscio e omogeneo 10, poi avvolgetelo con la pellicola e mettetelo in frigorifero a riposare per circa mezz’ora. Trascorso questo tempo, preriscaldate il forno a 180° in modalità statica, poi riprendete l’impasto e stendetelo con un mattarello fino a 1 cm di spessore: dovrete formare un rettangolo di circa 30x20 cm 12. In questa fase cercate di lavorare velocemente l’impasto in modo da non scaldarlo troppo con le mani.
									

								

															

																		
																				
											
										
																			
																		Usando un coltello a lama liscia, dividete il rettangolo a metà per il lungo, poi ricavate dei rettangoli più piccoli larghi circa 3 cm e lunghi 8 cm 13: con queste dosi dovreste ottenere 18 biscotti 14. Ora praticate dei fori in superficie utilizzando un bucapasta oppure i rebbi di una forchetta 15.
									

								

															

																		
																				
											
										
																			
																		Trasferite i biscotti su una leccarda foderata con carta forno, distanziandoli bene tra loro 16, e cospargete la superficie con lo zucchero di canna 17, poi cuocete nel forno statico preriscaldato a 180° per circa 20 minuti, posizionandoli sul ripiano basso. Una volta sfornati e raffreddati, i vostri biscotti senza glutine sono pronti per essere inzuppati 18!
									

								

							
					    