Difficoltà: Facile
Scopriamo insieme la bontà genuina della zuppa frantoiana, un primo piatto della cucina toscana, cremosa e corroborante, ricca di ortaggi freschi di stagione come la zucca, il cavolo nero e il tocco avvolgente dei fagioli borlotti! Questi ultimi vengono frullati per donare una nota cremosa al piatto. Non sarebbe una vera zuppa toscana senza un condimento di qualità: l'olio extravergine d'oliva integrale. Aggiunto a crudo darà un sapore inimitabile alla zuppa frantoiana che veniva preparata in passato proprio nel periodo della spremitura delle olive nel frantoio, da cui il nome: zuppa frantoiana. Il gusto forte e il profumo intenso di questo olio conferiva al piatto un aroma unico e ancora oggi si cerca di riportare in tavola quegli antichi sapori.


												
						
						

														INGREDIENTI
							
													


						
							
							

							
								

																	Fagioli borlotti
								
								
								
																	500
									g
																

								

							
								

																	Zucca
								
								
								
																	270
									g
																

								

							
								

																	Cavolo nero
								
								
								
																	250
									g
																

								

							
								

																	Cipolle bianche
								
								
								
																	2
									
																

								

							
								

																	Sedano
								
								
								
																	1
									costa
																

								

							
								

																	Carote
								
								
								
																	2
									
																

								

							
								

																	Patate
								
								
								
																	300
									g
																

								

							
								

																	Olio extravergine d'oliva
								
								
								integrale non filtrato
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la zuppa frantoiana per prima cosa realizzate il passato di fagioli: sgranate i fagioli 1, ne otterrete così 250 g circa. Tritate grossolanamente una costa di sedano, una carota e una cipolla e riuniteli in una casseruola capiente 3.
									

								

															

																		
																																											
											
										
																						
											
										
																						
											
										
																																										
																		Versate anche i fagioli borlotti. Coprite con acqua fredda 5, circa 1,2 litri, e portate a bollore. Cuocete a fiamma bassa, tenendo semicoperto 6, fino a quando saranno teneri. 
									

								

															

																		
																																											
											
										
																						
											
										
																						
											
										
																																										
																		Ci vorrà circa mezz'ora 7. Nel frattempo mondate e tritate la seconda cipolla 8, pelate e tagliate a cubetti la zucca 9.
									

								

															

																		
																																											
											
										
																						
											
										
																						
											
										
																																										
																		Pelate e tagliate a cubetti anche le patate 1 e la carota restante. Eliminate la costa centrale del cavolo nero 11 e fatelo a pezzetti 12. 
									

								

															

																		
																																											
											
										
																						
											
										
																						
											
										
																																										
																		In una pentola capiente preparate un soffritto con l'olio extravergine d'oliva 13 e la cipolla tritata 14 e aggiungete le verdure a tocchetti 15.
									

								

															

																		
																																											
											
										
																						
											
										
																						
											
										
																																										
																		Unite anche il cavolo 16. Fate rosolare qualche minuto. Intanto prelevate un po' di fagioli cotti 17 e teneteli da parte. Frullate il resto insieme alle verdure e la loro acqua con cui sono stati cotti per ottenere una crema omogenea 18.  
									

								

															

																		
																																											
											
										
																						
											
										
																						
											
										
																																										
																		Unite il passato di fagioli alla zuppa 19, mescolate e cuocete per circa 40-50 minuti con il coperchio 20, fino a quando le verdure saranno tenere, unendo circa 500 g di acqua 21. Al bisogno aggiungetene durante la cottura. 
									

								

															

																		
																																											
											
										
																						
											
										
																						
											
										
																																										
																		Verso fine cottura unite i fagioli interi rimasti 22, mescolate e aggiustate di sale 23 e pepe. Trasferite nei piatti da portata e servite la zuppa frantoiana insieme a fette di pane e un giro di olio extravergine d'oliva a crudo 24
									

								

							
					    