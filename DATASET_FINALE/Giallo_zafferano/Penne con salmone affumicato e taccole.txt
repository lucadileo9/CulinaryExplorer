Difficoltà: Molto facile
Le penne con salmone affumicato e taccole sono un piatto colorato e ideale da servire all’inizio dell’estate. Le taccole, conosciute anche come “piselli cinesi” o “piattoni” caratterizzano il piatto con il loro sapore dolce e fragrante. Presenti sul mercato fino a fine luglio questi piccoli baccelli di colore verde acceso si abbinano alla perfezione con il salmone affumicato, sia a livello cromatico che di gusto. Le penne rigate raccolgono al meglio questo condimento e l’erba cipollina rilascia al piatto una nota aromatica. Realizzate anche voi queste penne con salmone affumicato e taccole e servitele durante una cena in terrazza!


												
						
						

														INGREDIENTI
							
							                            
                                
    								
    									
    										
    										483
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    483
    					
    					    					    					
    					    Carboidrati
    					    g
    					    75.5
    					
    					    					    					
    					      di cui zuccheri
    					    g
    					    6.5
    					
    					    					    					
    					    Proteine
    					    g
    					    23.4
    					
    					    					    					
    					    Grassi
    					    g
    					    9.7
    					
    					    					    					
    					      di cui saturi
    					    g
    					    1.51
    					
    					    					    					
    					    Fibre
    					    g
    					    5.6
    					
    					    					    					
    					    Colesterolo
    					    mg
    					    14
    					
    					    					    					
    					    Sodio
    					    mg
    					    1057
    					
    					    				
    			
                            
													


						
							
							

							
								

																	Penne Rigate
								
								
								
																	320
									g
																

								

							
								

																	Salmone affumicato
								
								
								
																	160
									g
																

								

							
								

																	Taccole
								
								
								
																	250
									g
																

								

							
								

																	Cipollotto fresco
								
								
								
																	150
									g
																

								

							
								

																	Erba cipollina
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	30
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le penne con salmone affumicato e taccole iniziate a mondare il cipollotto e a tagliarlo a rondelle 1. Versate in un tegame l’olio, aggiungete il cipollotto 2 e lasciatelo stufare per circa 6-7 minuti a fuoco molto dolce. Nel frattempo lavate le taccole e tagliatele in due, praticando un taglio obliquo 3.
									

								

															

																		
																															
											
										
																														
																		Una volta che il cipollotto sarà appassito unite le taccole 4, salate, pepate e lasciate cuocere per 7-8 minuti. Quindi aggiungete 100 ml di acqua o di brodo vegetale 5 e ultimate la cottura delle taccole fino a farla evaporare. Tritate l’erba cipollina e tenetela da parte 6.
									

								

															

																		
																															
											
										
																														
																		Tagliate il salmone a listarelle 7 e versatelo in una padella antiaderente già scaldata. Cuocetelo per circa 2-3 minuti fino a farlo diventare croccante 8. A questo punto cuocete la pasta in abbondante acqua bollente, salata a piacere 9.
									

								

															

																		
																															
											
										
																														
																		Tenendo da parte l’acqua di cottura, scolate la pasta al dente, versatela direttamente nel tegame con le taccole 10 e ultimate la cottura aggiungendo un mestolo dell’ acqua di cottura della pasta 11. Unite quindi anche le listarelle di salmone 12
									

								

															

																		
																															
											
										
																														
																		e l’erba cipollina tritata 13. Mescolate per amalgamare gli ingredienti 14 e servite le vostre penne con salmone affumicato e taccole 15.
									

								

							
					    