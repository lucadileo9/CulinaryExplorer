Difficoltà: Facile
La ricetta che vi proponiamo oggi è un'idea originale per preparare dei golosi biscottini di Natale alle mandorle. Questi dolcetti alle mandorle sono molto semplici da preparare: basterà mettere tutti gli ingredienti all'interno di una ciotola capiente e impastare con le mani per ottenere un panetto compatto e omogeneo, dal quale ricavare i biscotti. Sono così semplici che potrete divertirvi a realizzarli anche con l'aiuto dei vostri bambini! Per rendere questi biscotti, oltre che buoni, anche belli da vedere, li abbiamo decorati con una glassa bianca, ma nulla vi vieta di utilizzarne una colorata. I biscottini di Natale alle mandorle sono un'idea carina per decorare il vostro albero di Natale ma possono anche essere utilizzati per fare un regalo: confezionateli in sacchettini trasparenti,aggiungendo anche qualche altro dolcetto natalizio come il croccante, i lebkuchen e i cantucci, e chiudete il tutto con un nastro colorato, farete un figurone!


						
						

														INGREDIENTI
							
							                            
                                
    								
    									
    										
    										127
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    127
    					
    					    					    					
    					    Carboidrati
    					    g
    					    18
    					
    					    					    					
    					      di cui zuccheri
    					    g
    					    8.2
    					
    					    					    					
    					    Proteine
    					    g
    					    1.9
    					
    					    					    					
    					    Grassi
    					    g
    					    5.2
    					
    					    					    					
    					      di cui saturi
    					    g
    					    2.93
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    31
    					
    					    					    					
    					    Sodio
    					    mg
    					    3
    					
    					    				
    			
                            
													


						
														
							
														Ingredienti per 40 biscotti
							

							
								

																	Farina 00
								
								
								
																	300
									g
																

								

							
								

																	Farina di mandorle
								
								
								
																	120
									g
																

								

							
								

																	Zucchero
								
								
								
																	120
									g
																

								

							
								

																	Burro
								
								
								
																	180
									g
																

								

							
								

																	Tuorli
								
								
								
																	2
									
																

								

							
								

																	Baccello di vaniglia
								
								
								
																	1
									
																

								

							
														
							
						
														
							
														Per la glassa
							

							
								

																	Albumi
								
								
								
																	1
									
																

								

							
								

																	Zucchero a velo
								
								
								
																	120
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i biscottini di Natale alle mandorle mettete in una terrina capiente la farina 00, quella di mandorle, 1 lo zucchero semolato 2, i semi della bacca di vaniglia 3,
									

								

															

																		
																															
											
										
																														
																		i tuorli 4 e il burro morbido a cubetti 5. Cominciate ad amalgamare tutti gli ingredienti con le mani 6,
									

								

															

																		
																															
											
										
																														
																		quindi trasferite il composto su una spianatoia leggermente infarinata e continuate ad impastare 7 finché non otterrete un composto omogeneo e compatto 8. Formate un panetto, copritelo con la pellicola e mettetelo in frigorifero a riposare per almeno un'ora 9.
									

								

															

																		
																															
											
										
																														
																		Trascorso il tempo indicato, cospargete con un pizzico di farina un piano di lavoro o una spianatoia e stendete l’impasto con un mattarello fino ad ottenere una sfoglia dello spessore di 0,5 cm 10 e, aiutandovi con delle formine natalizie, ricavate 40 biscotti 11. Adagiatali su una leccarda ricoperta di carta da forno e fateli cuocere in forno statico preriscaldato, a 180° per circa 6 minuti (la superficie dovrà rimanere chiara) 12.
									

								

															

																		
																															
											
										
																														
																		Fate raffreddare completamente i biscotti ottenuti su una gratella 13 e, nel frattempo, preparate la glassa: sbattete l’albume a neve ed amalgamate pian piano lo zucchero a velo fino ad ottenere un composto denso e omogeneo 14, che trasferirete in una sac-à-poche munita di bocchetta fine e liscia. Decorate ogni biscotto come più vi piace 15 e lasciatelo riposare per circa 5 minuti affinché la glassa si solidifichi. I biscottini di Natale alle mandorle sono pronti: Buon Natale!
									

								

							
					    