Difficoltà: Facile
Per una buona insalata di riso occorrono solo una manciata di ingredienti freschi e di stagione: chi vuole può aggiungere i sottaceti e i sottoli e il piatto in men che non si dica è pronto. Questa insalata di riso in vasocottura però ha una marcia in più! Un'alternativa stuzzicante già divisa in comode porzioni da poter trasportare specialmente se andrete in ufficio o fuori all'aperto. Questa tecnica di cottura, in cui è indispensabile l'uso del microonde, vi garantisce di preservare ancora meglio sapori e profumi del piatto oltre al colore vivido delle verdurine. La vasocottura vi conquisterà così tanto da voler fare un menù completo: e noi vi suggeriamo polpette per secondo e un dessert a base di tortino al cioccolato! 


												
						
						

														INGREDIENTI
							
							                            
                                
    								
    									
    										
    										482
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    482
    					
    					    					    					
    					    Carboidrati
    					    g
    					    67.4
    					
    					    					    					
    					      di cui zuccheri
    					    g
    					    11.2
    					
    					    					    					
    					    Proteine
    					    g
    					    9.3
    					
    					    					    					
    					    Grassi
    					    g
    					    19.5
    					
    					    					    					
    					      di cui saturi
    					    g
    					    2.88
    					
    					    					    					
    					    Fibre
    					    g
    					    7.8
    					
    					    					    					    					
    					    Sodio
    					    mg
    					    1236
    					
    					    				
    			
                            
													


						
							
														Ingredienti per 1 vasetto
							

							
								

																	Riso Basmati
								
								
								
																	70
									g
																

								

							
								

																	Peperoni gialli
								
								
								
																	½
									
																

								

							
								

																	Zucchine
								
								
								(piccola)
																	1
									
																

								

							
								

																	Pomodorini ciliegino
								
								
								
																	5
									
																

								

							
								

																	Olive nere greche
								
								
								
																	4
									
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	1
									cucchiaino
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		Per preparare l'insalata di riso in vasocottura cominciamo dalle verdure. Tagliate a cubetti la zucchina, i peperoni e i pomodorini 1, quindi versateli in un barattolino adatto alla vasocottura 2. Aggiungete il sale e l'olio 3 
									

								

															

																		e cuocete, senza tappo, in microonde per 2 minuti a 800 Watt 4. Prelevate il barattolo dal microonde usando un guanto da cucina 5 e aggiungete il riso 6,
									

								

															

																		versate 140 g di acqua 7, mescolate 8 e passate un tovagliolo inumidito per pulire bene il bordo 9.
									

								

															

																		Chiudete con il tappo 10 e mettete in microonde a 880 Watt per 6 minuti 11. Trascorso il tempo prelevate il barattolo, indossando ancora il guanto da cucina, e lasciatelo riposare per 10 minuti con il coperchio. Durante questo tempo il riso continuerà la sua cottura 12.
									

								

															

																		Intanto tagliate le olive nere a striscioline 13 e prima di servire aprite il barattolo e aggiungetele 14 insieme al basilico 15.
									

								

															

																		Un'ultima cottura in microonde, a 800 Watt, ancora per 3 minuti 16. Non preoccupatevi se quando riaprirete il microonde troverete il barattolo aperto, il vapore lo farà stappare. Se non dovesse aprirsi cuocete ancora per 1 minuto 17. Ecco pronta la vostra insalata di riso in vasocottura, buon appetito 18!
									

								

							
					    