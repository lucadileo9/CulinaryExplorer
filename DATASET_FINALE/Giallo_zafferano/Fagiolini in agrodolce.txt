Difficoltà: Facile
Ve li abbiamo proposti fritti e con la mollica croccante, ma oggi vogliamo mostrarvi come preparare i fagiolini in agrodolce! Un contorno facile e veloce da preparare, perfetto per l'estate che si abbina a tantissimi secondi piatti sia di carne che di pesce. Non dovrete fare altro che sbollentare i fagiolini per pochi minuti e saltarli rapidamente in padella con olio, zucchero e aceto. Una volta terminata la cottura risulteranno teneri e ricoperti da una deliziosa salsina agrodolce. Il connubio di zucchero e aceto donerà un gusto davvero particolare ai vostri fagiolini, siamo sicuri che li apprezzerete molto!


												
						
						

														INGREDIENTI
							
													


						
							
							

							
								

																	Fagiolini
								
								
								
																	600
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Zucchero di canna
								
								
								
																	30
									g
																

								

							
								

																	Pinoli
								
								
								
																	20
									g
																

								

							
								

																	Aceto di mele
								
								
								
																	40
									g
																

								

							
								

																	Sale fino
								
								
								
																	10
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i fagiolini in agrodolce come prima cosa occupatevi della pulizia. Spezzate le punte laterali 1 e lavateli bene sotto acqua corrente 2. Poi lessateli in acqua bollente, leggermente salata per 12-15 minuti 3. La cottura esatta dipende dalla loro dimensione.
									

								

															

																		
																																											
											
										
																						
											
										
																						
											
										
																																										
																		Quando saranno teneri scolateli e immergeteli in acqua fredda 4. Poi scolateli bene e trasferiteli in padella con l'olio 5. Saltateli, poi unite anche lo zucchero di canna 6.
									

								

															

																		
																																											
											
										
																						
											
										
																						
											
										
																																										
																		Sfumate con l'aceto di mele 7 e aggiungete un pizzico di sale 8. Lasciate addensare il condimento, mescolando di tanto in tanto, poi spegnete il fuoco 9.
									

								

															

																		
																																											
											
										
																						
											
										
																						
											
										
																																										
																		A parte in una padella tostate i pinoli a fiamma bassa 10. Versate i fagiolini in un'insalatiera 11, aggiungete sopra i pinoli 12 e lasciateli intiepidire prima di servirli.
									

								

							
					    