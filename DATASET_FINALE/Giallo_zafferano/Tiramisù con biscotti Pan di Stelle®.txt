Difficoltà: Facile
Tema tiramisù: da sempre mette a confronto palati tradizionalisti e quelli più aperti a varianti originali e golose. Oggi vi proproniamo il tiramisù con biscotti Pan di Stelle®, una versione golosa della ricetta originale, adatta anche ai più piccoli. Non abbiamo variato la classica crema al mascarpone, ma al posto dei classici savoiardi, abbiamo usato i pan di stelle, inzuppati nel latte e cacao. Un dessert facilissimo da preparare, che abbiamo scelto di realizzare in monoporzioni per un tocco ancora più accativante. Il tiramisù con biscotti Pan di Stelle® è un dolce che vi conquisterà con la sua semplicità, da alternare ad un'altra golosissima merenda: la torta Pan di Stelle®! 

Ecco altre versioni per un tiramisù speciale, da non perdere:


						
						

														INGREDIENTI
							
													


						
														
							
														Ingredienti per 4 tiramisù monoporzione
							

							
								

																	Biscotti Pan di Stelle®
								
								
								
																	250
									g
																

								

							
								

																	Latte intero
								
								
								
																	100
									g
																

								

							
								

																	Cacao amaro in polvere
								
								
								
																	20
									g
																

								

							
								

																	Zucchero
								
								
								
																	10
									g
																

								

							
														
							
						
														
							
														Per la crema al mascarpone
							

							
								

																	Mascarpone
								
								
								
																	400
									g
																

								

							
								

																	Zucchero
								
								
								
																	100
									g
																

								

							
								

																	Uova
								
								
								(medie, freschissime)
																	4
									
																

								

							
														
							
						
														
							
														Per la superficie
							

							
								

																	Cacao amaro in polvere
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il tiramisù con biscotti Pan di Stelle® iniziate dividendo i tuorli dagli albumi 1. Montate questi ultimi con le fruste 2 ottenendo una neve ben ferma 3. 
									

								

															

																		
																															
											
										
																														
																		Poi fate lo stesso con i tuorli, versate lo zucchero 4 e montate con le fruste 5 per almeno 5 minuti ottenendo una spuma chiara 6.
									

								

															

																		
																															
											
										
																														
																		A questo punto unite tuorli e zucchero montati al mascarpone versato in una ciotola capiente 7, mescolate per ottenere una crema morbida 8 e fate lo stesso con gli albumi montati a neve 9.
									

								

															

																		
																															
											
										
																														
																		Abbiate cura di incorporarli delicatamente con la spatola facendo movimenti delicati dal basso verso l’alto 10. Preparare l'inzuppo dei biscotti, in una ciotola versate il cacao amaro e lo zucchero 11. Mescolate e versate il latte 12. 
									

								

															

																		
																															
											
										
																														
																		Continuate a mescolare per non fare grumi 13. Trasferite la crema in un sac-à-poche senza bocchetta e versatene un po' sul fondo di 4 bicchieri 14. Inzuppate velocemente i biscotti, due per ogni bicchierino, e sistemateli sulla crema 15.
									

								

															

																		
																															
											
										
																														
																		Versate ancora un po' di crema al mascarpone 16 e di nuovo 2 biscotti inzuppati per bicchiere 17. Coprite con la restante parte di crema 18. 
									

								

															

																		
																															
											
										
																														
																		Infine spolverizzate con poco cacao amaro 19. Per decorare potete utilizzare un biscotto non inzuppato, da mettere in verticale per ogni bicchierino 20: ecco pronti i vostri bicchieri di tiramisù con biscotti Pan di Stelle®. Si possono lasciar riposare in frigo una mezzoretta prima di gustarli 21!
									

								

							
					    