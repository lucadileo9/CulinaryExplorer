Difficoltà: Facile
Le torte casalinghe soffici non ci stancano mai, soprattutto la nostra torta al cocco, così morbida e genuina! Una ricetta più semplice rispetto alla variante con cocco e cioccolato, perfetta per tutta la famiglia! Il suo profumo invaderà la vostra casa in pochissimi minuti. Questo dolce è perfetto da servire a colazione o a merenda, accompagnato da un tazza di latte caldo nella stagione più fredda o da un succo di frutta fresca in quella più calda, poiché si presta ad esser gustato tutto l’anno. La nostra ricetta non prevede l'utilizzo del burro, ma per renderle la torta così morbida abbiamo usato olio di cocco e aggiunto lo yogurt alla preparazione. Per realizzare questa delizia vi basterà munirvi di fruste elettriche e una buona compagnia di assaggiatori!


						
						

														INGREDIENTI
							
													


						
														
							
														Ingredienti 
							

							
								

																	Olio di cocco
								
								
								
																	120
									g
																

								

							
								

																	Yogurt bianco naturale
								
								
								
																	125
									g
																

								

							
								

																	Cocco rapè
								
								
								
																	100
									g
																

								

							
								

																	Zucchero di canna
								
								
								
																	130
									g
																

								

							
								

																	Uova
								
								
								(circa 3 medie)
																	165
									g
																

								

							
								

																	Farina 00
								
								
								
																	220
									g
																

								

							
								

																	Lievito in polvere per dolci
								
								
								
																	10
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per spolverizzare lo stampo
							

							
								

																	Cocco rapè
								
								
								
																	
									q.b.
																

								

							
								

																	Burro
								
								
								
																	
									q.b.
																

								

							
														
							
						
														
							
														per guarnire
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la torta al cocco versate le uova intere in una ciotola, aggiungete lo zucchero di canna 1, il sale 2 e montate il composto con le fruste elettriche 3.
									

								

															

																		
																															
											
										
																														
																		Una volta ottenuto un impasto omogeneo e chiaro, versate l'olio di cocco 4. Continuate a mescolare con le fruste e poi incorporate poco alla volta la farina setacciata 5 e il lievito 6.
									

								

															

																		
																															
											
										
																														
																		Dopo un altro giro di fruste, che servirà per assorbire le polveri, versate lo yogurt 7 e il cocco rapè 8. Mescolate ancora con le fruste elettriche 9.
									

								

															

																		
																															
											
										
																														
																		Una volta che avrete ottenuto un composto liscio e senza grumi 10, imburrate uno stampo che misuri 20 cm alla base e 22 cm in superficie, 11 spolverizzatelo con il cocco grattugiato 12.
									

								

															

																		
																															
											
										
																														
																		Dovrete rivestire sia il fondo che il bordo 13. Versate l’impasto nello stampo 14, distribuite sulla superficie altro cocco rapè 15.
									

								

															

																		
																															
											
										
																														
																		Cuocete il dolce 16 in forno statico preriscaldato a 180° per 40 minuti sul ripiano centrale del forno. Terminata la cottura sfornate la vostra torta al cocco  14 e, una volta raffreddata, sformatela su un piatto da portata e guarnitela con dello zucchero a velo 15.
									

								

							
					    