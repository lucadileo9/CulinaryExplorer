Difficoltà: Facile
Gli asparagi allo zabaione salato sono un antipasto gustoso e originale e rappresentano un modo alternativo di servire gli asparagi verdi, che vengono bolliti e per finire conditi con una soffice e cremosa salsa.

Gli asparagi allo zabaione salato vengono insaporiti dalla versione salata di una delle creme più classiche e apprezzate: lo zabaione, preparato però  con uova, vino bianco secco e burro e insaporito da una bella macinata di pepe nero.

Lo zabaione salato può essere utilizzato per accompagnare diverse verdure lessate o per insaporire carne e pesce.


												
						
						

														INGREDIENTI
							
													


						
							
							

							
								

																	Asparagi
								
								
								
																	600
									g
																

								

							
								

																	Tuorli
								
								
								
																	4
									
																

								

							
								

																	Burro
								
								
								
																	60
									g
																

								

							
								

																	Vino bianco
								
								
								 
																	80
									ml
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli asparagi allo zabaione lavate gli asparagi, eliminate le parti bianche dei gambi e raschiateli per eliminare le parti esterne più dure (clicca qui per vedere come) 1. Raccoglieteli in un mazzetto legato con dello spago da cucina  2 e bolliteli in acqua salata per 10/15 minuti 3, finchè saranno cotti ma ancora compatti. Scolateli e teneteli in caldo mentre preparerete lo zabaione salato.
									

								

															

																		
																															
											
										
																														
																		Mettete in una pentola di acciaio dal fondo spesso (che dovrà essere poi posta a bagnomaria) i 4 tuorli e sbatteli con una frusta aggiungendo un pizzico di sale 4. Immergete la pentola a bagnomaria in un'altra pentola più grande che la contenga, riempita per 1/3 di acqua caldissima: il fuoco deve essere molto basso e l’acqua non deve mai bollire, ma piuttosto deve mantenere un lieve fremito. Aggiungete il burro ammorbidito continuando a lavorare il composto energicamente con una frusta; quando il composto sarà omogeneo iniziate a versare il vino a filo 5 continuando a mescolare energicamente, continuate fino a quando la crema comincerà ad addensarsi 6. Togliete quindi lo zabaione dal fuoco e versatelo sulle punte degli asparagi, cospargete di pepe a piacere e servite gli asparagi allo zabaione salato immediatamente.
									

								

							
					    