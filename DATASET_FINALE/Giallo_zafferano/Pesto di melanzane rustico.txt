Difficoltà: Facile
Avete amato tutti il nostro pesto di melanzane, grazie alla sua versatilità e ai suoi mille utilizzi in cucina. Ma oggi vogliamo mostrarvi un'altra versione non da meno: il pesto di melanzane rustico, che siamo certi vi delizierà durante i vostri pranzetti estivi. Una ricetta facile da preparare e da personalizzare in base ai propri gusti. Per un sapore deciso abbiamo aggiunto i pomodori secchi, mentre le arachidi tostate doneranno un gusto davvero particolare. Immancabili parmigiano e basilico, che rimandano, inequovocabilmente al tradizionale pesto genovese. Con il nostro pesto di melanzane rustico potrete preparare tantissime ricette, potrete utilizzarlo per condire la pasta, arricchire piadine, panini o crostoni! 
Provatelo e scoprite i suoi mille utilizzi! 

Ecco altre ricette con le melanzane da non perdere:


												
						
						

														INGREDIENTI
							
							                            
                                
    								
    									
    										
    										336
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    336
    					
    					    					    					
    					    Carboidrati
    					    g
    					    13.3
    					
    					    					    					
    					      di cui zuccheri
    					    g
    					    12.5
    					
    					    					    					
    					    Proteine
    					    g
    					    10.4
    					
    					    					    					
    					    Grassi
    					    g
    					    26.7
    					
    					    					    					
    					      di cui saturi
    					    g
    					    5.3
    					
    					    					    					
    					    Fibre
    					    g
    					    4.5
    					
    					    					    					
    					    Colesterolo
    					    mg
    					    8.6
    					
    					    					    					
    					    Sodio
    					    mg
    					    314.1
    					
    					    				
    			
                            
													


						
							
														Ingredienti (per circa 350 g di pesto)
							

							
								

																	Melanzane
								
								
								
																	500
									g
																

								

							
								

																	Pomodori secchi sott'olio
								
								
								
																	70
									g
																

								

							
								

																	Arachidi salate tostate
								
								
								
																	70
									g
																

								

							
								

																	Parmigiano Reggiano DOP
								
								
								
																	20
									g
																

								

							
								

																	Olio extravergine d'oliva
								
								
								
																	60
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Basilico
								
								
								
																	20
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il pesto di melanzane rustico iniziate con la cottura delle melanzane, posizionatele su una teglia con carta forno 1 e con una forchetta bucherellate tutta la superficie 2 in modo da facilitarne la cottura. Cuocete in forno statico preriscaldato a 250° per 45 min. Quando saranno pronte sfornatele 3. 
									

								

															

																		
																																											
											
										
																						
											
										
																						
											
										
																																										
																		Tagliate il picciolo 4 e controllate che l'interno sia ben cotto altrimenti tagliatele a metà e cuocetele ancora per 5 minuti. Una volta tiepide, mettetele nel bicchiere di un mixer 5 e aggiungete i pomodori secchi 6.
									

								

															

																		
																																											
											
										
																						
											
										
																						
											
										
																																										
																		Unite anche le arachidi 7, l’olio 8 e frullate per pochi secondi con un mixer ad immersione 9.
									

								

															

																		
																																											
											
										
																						
											
										
																						
											
										
																																										
																		Aggiungete quindi parmigiano 10 e basilico 11 e date una frullata velocissima per lasciare il composto grossolano 12. 
									

								

															

																		
																																											
											
										
																						
											
										
																						
											
										
																																										
																		Alla fine aggiustate di sale 13 e pepe 14 mescolate con un cucchiaio. Il vostro pesto di melanzane rustico è pronto 15!
									

								

							
					    