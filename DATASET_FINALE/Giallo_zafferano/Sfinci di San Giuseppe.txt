Difficoltà: Media
Gli sfinci (o sfince) di San Giuseppe sono delle gustose e morbide frittelle di origine palermitana, coperte di una delicata crema di ricotta e gocce di cioccolato, pistacchi tritati, ciliegie e scorze d'arancia candite.

Gli sfinci, il cui nome deriva dal latino e dall'arabo e significa "spugna", sono appunto dei dolcetti molto morbidi e areosi che vengono preparati previa una frittura lunga (10-15 minuti) e dolce, di questo modo l'impasto si gonfierà raddoppiando il suo volume iniziale, divenendo soffice e alveolato al suo interno.

Gli sfinci vengono tradizionalmente preparati il giorno della festa del papà, il 19 marzo, ricorrenza per cui si preparano diverse ricette dolci in varie parti d'Italia, non solo zeppole: basti pensare alle raviole emiliane. Buon appetito a tutti i papà!


						
						

														INGREDIENTI
							
							                            
                                
    								
    									
    										
    										618
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    618
    					
    					    					    					
    					    Carboidrati
    					    g
    					    23
    					
    					    					    					
    					      di cui zuccheri
    					    g
    					    15.4
    					
    					    					    					
    					    Proteine
    					    g
    					    6.1
    					
    					    					    					
    					    Grassi
    					    g
    					    55.7
    					
    					    					    					
    					      di cui saturi
    					    g
    					    24.5
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    111
    					
    					    					    					
    					    Sodio
    					    mg
    					    104
    					
    					    				
    			
                            
													


						
														
							
														Ingredienti per 20-25 sfinci
							

							
								

																	Acqua
								
								
								
																	250
									ml
																

								

							
								

																	Sale
								
								
								
																	3,5
									g
																

								

							
								

																	Farina 00
								
								
								
																	200
									g
																

								

							
								

																	Uova
								
								
								 (5 uova medie)
																	250
									g
																

								

							
								

																	Burro
								
								
								
																	65
									g
																

								

							
														
							
						
														
							
														per la crema
							

							
								

																	Ricotta di pecora
								
								
								
																	600
									g
																

								

							
								

																	Zucchero a velo
								
								
								
																	180
									g
																

								

							
								

																	Gocce di cioccolato fondente
								
								
								
																	50
									g
																

								

							
														
							
						
														
							
														per decorare e per friggere
							

							
								

																	Strutto
								
								
								1 kg (o 1lt di olio di semi di arachide)
																	
									
																

								

							
								

																	Granella di pistacchi
								
								
								
																	3
									cucchiai
																

								

							
								

																	Ciliegie candite
								
								
								
																	20
									
																

								

							
								

																	Arancia candita
								
								
								scorzette
																	20
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Iniziate la preparazione degli sfinci di San Giuseppe, realizzando la crema di ricotta. La sera prima, mettete la ricotta di pecora dentro ad un colino per farla sgocciolare bene, poi versatela in una ciotola e unite lo zucchero a velo: mescolate per amalgamare il tutto, coprite con della pellicola trasparente o con un coperchio e lasciate riposare in frigorifero per tutta la notte.  Versate in un pentolino l’acqua, il burro (o lo strutto) e il sale 1 e poi, una volta sopraggiunto il bollore, unite tutta in una volta la farina 2, mescolando gli ingredienti sul fuoco con un mestolo di legno per almeno 2-3 minuti 3
									

								

															

																		
																															
											
										
																														
																		fino a che il composto si staccherà dal pentolino 4. Fate raffreddare 5 e nel frattempo potete unire alla crema di ricotta le gocce di cioccolato fondente 6 e riporla di nuovo in frigorifero fino a che gli sfinci non saranno fritti.
									

								

															

																		
																															
											
										
																														
																		Mettete l'impasto in planetaria con il gancio a foglia 7 (oppure lavorate a mano con un mestolo di legno) e lavorate l’impasto per 1 minuto, poi unite una alla volta le uova: non unite l’uovo successivo se prima non sarà stato assorbito completamente quello precedente. Dovrete ottenere una pastella liscia, cremosa e densa 8. Sciogliete lo strutto ( o scaldate l’olio) in un pentolino fino a portarlo a 160-165°, poi friggete l’impasto versandolo nel pentolino a cucchiaiate 9: non friggete più di 3-4 sfinci alla volta per non abbassare troppo la temperatura dell’olio e per non rischiare di avere poco spazio quando gli sfinci cominceranno a crescere.
									

								

															

																		
																															
											
										
																														
																		Rigirate spesso gli sfinci servendovi di due forchette 10, per dorarli su tutti i lati e farli quindi gonfiare bene 11. Con questa temperatura, gli sfinci dovranno friggere per almeno 10-15 minuti. Quando saranno ben dorati scolateli per bene con una schiumarola 12 e adagia teli su di un vassoio foderato con carta assorbente da cucina.
									

								

															

																		
																															
											
										
																														
																		Quando avrete terminato di friggere, lasciate intiepidire gli sfinci, poi prendete la crema di ricotta, lavoratela qualche secondo con un mestolo di legno e poi, servendovi di un cucchiaio, ricoprite la superficie degli sfinci 13. Guarnite ogni sfincio con della granella di pistacchi 14, una ciliegina candita e una scorzetta di arancia candita 15. Serviteli immediatamente.
									

								

							
					    