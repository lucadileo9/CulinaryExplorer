Difficoltà: Facile
Oggi per la colazione vogliamo proporvi una ricetta stuzzicante e dal gusto fresco: i pancake giganti americani, morbidissime frittelle dalla tipica consistenza spugnosa, pronti ad accogliere i condimenti più golosi. Rispetto ai tradizionali pancake, questa versione è in un formato extra large, ancora più accattivante. Qui vi proponiamo un abbinamento fresco e genuino a base di yogurt greco e frutta fresca, per una carica di gustosa energia! Lasciatevi ispirare da questa ricetta di base per sperimentare tanti altri appetitosi abbinamenti come delle confetture di frutta o delle creme spalmabili, da accompagnare a frutta fresca di stagione oppure frutta secca in granella, il tutto sormontato da mieli o sciroppi a vostra scelta!


						
						

														INGREDIENTI
							
													


						
														
							
							

							
								

																	Farina 00
								
								
								
																	130
									g
																

								

							
								

																	Uova
								
								
								
																	3
									
																

								

							
								

																	Latte intero
								
								
								
																	70
									g
																

								

							
								

																	Lievito in polvere per dolci
								
								
								
																	5
									g
																

								

							
								

																	Baccello di vaniglia
								
								
								
																	1
									
																

								

							
								

																	Zucchero
								
								
								
																	1
									pizzico
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														per guarnire
							

							
								

																	Sciroppo di acero
								
								
								
																	
									q.b.
																

								

							
								

																	Mirtilli
								
								
								
																	
									q.b.
																

								

							
								

																	Yogurt greco
								
								
								
																	
									q.b.
																

								

							
								

																	Albicocche
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i pancake giganti americani versate in una ciotola le uova e il latte 1, sbattete con la frusta 2 per amalgamare i liquidi, quindi versate la farina 3.
									

								

															

																		
																																											
											
										
																						
											
										
																						
											
										
																																										
																		Il lievito 4, il sale 5, un pizzico di zucchero e i semi del baccello di vaniglia 6. Mescolate per ottenere un composto liscio e senza grumi.
									

								

															

																		
																																											
											
										
																						
											
										
																						
											
										
																																										
																		Ora spennellate un padellino antiaderente di 18 cm di diametro con dell'olio 7. Versate un mestolo di impasto 8 e ruotate il padellino per distribuirlo sul fondo 9.
									

								

															

																		
																																											
											
										
																						
											
										
																						
											
										
																																										
																		Coprite con il coperchio 10 e scaldate a fuoco moderato finché non si formeranno delle bollicine in superficie, ci vorranno circa 2 minuti. Girate il pancake 11 e cuocete anche dall'altro lato pe qualche minuto, finché il fondo non inizierà a dorarsi 12.
									

								

															

																		
																																											
											
										
																						
											
										
																						
											
										
																																										
																		Una volta pronti, ponete i pancake su un piatto da portata, spalmateli con lo yogurt greco 13, guarnite con mirtilli e fettine di albicocche, quindi versate sopra dello sciroppo d'acero a piacere 14. I pancake giganti americani sono pronti, serviteli subito 15.
									

								

							
					    