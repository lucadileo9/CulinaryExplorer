Difficoltà: Media
I bambini lo sanno: banane e cioccolato sono un abbinamento super goloso, da declinare in coni gelato bigusto, spumosi frappè giganti o cioccolatose banana split… ma avete mai pensato che banane e cioccolato potessero prestarsi anche ad un’interpretazione haute cuisine? Potreste rimanerne sorpresi. Il soufflé di banane con salsa al cioccolato che vi presentiamo oggi, infatti, non è solo l’ennesima prova dell’affinità di questi due ingredienti, ma anche l’esaltazione del loro lato più gourmet, raffinato e un po’ francese. Un arioso e leggero soufflé custodisce una morbida dolcezza di banana, e una semplice ma equilibrata salsa di cioccolato fondente fornisce al dessert un contrappunto voluttuoso. Siete impazienti di affondare il cucchiaino nella sofficità spumosa di questa piccola bontà? Preparate con noi il soufflé di banane con salsa al cioccolato, non rimarrete delusi!


						
						

														INGREDIENTI
							
							                            
                                
    								
    									
    										
    										454
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    454
    					
    					    					    					
    					    Carboidrati
    					    g
    					    45.1
    					
    					    					    					
    					      di cui zuccheri
    					    g
    					    39.1
    					
    					    					    					
    					    Proteine
    					    g
    					    7.9
    					
    					    					    					
    					    Grassi
    					    g
    					    26.9
    					
    					    					    					
    					      di cui saturi
    					    g
    					    15.07
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    187
    					
    					    					    					
    					    Sodio
    					    mg
    					    366
    					
    					    				
    			
                            
													


						
														
							
														Ingredienti per 4 stampi di 250 ml di capacità
							

							
								

																	Uova
								
								
								a temperatura ambiente (circa 3)
																	150
									g
																

								

							
								

																	Panna fresca liquida
								
								
								
																	125
									g
																

								

							
								

																	Baccello di vaniglia
								
								
								
																	1
									
																

								

							
								

																	Banane
								
								
								2 per un totale di
																	150
									g
																

								

							
								

																	Burro
								
								
								
																	20
									g
																

								

							
								

																	Amido di mais (maizena)
								
								
								
																	20
									g
																

								

							
								

																	Succo di limone
								
								
								
																	5
									g
																

								

							
								

																	Zucchero
								
								
								
																	50
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per gli stampi
							

							
								

																	Burro
								
								
								
																	10
									g
																

								

							
								

																	Zucchero
								
								
								
																	20
									g
																

								

							
														
							
						
														
							
														Per la salsa al cioccolato
							

							
								

																	Cioccolato fondente
								
								
								
																	100
									g
																

								

							
								

																	Panna fresca liquida
								
								
								
																	50
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i soufflé di banane con salsa di cioccolato cominciate incidendo la bacca di vaniglia 1. Raccoglietene i semini con la punta di un coltello e uniteli alla panna liquida in un pentolino 2. Aggiungete anche lo zucchero 3
									

								

															

																		
																															
											
										
																														
																		e la maizena 4, mescolando bene per sciogliere eventuali grumi. Accendete dunque il fuoco, unite il burro 5, un pizzico di sale e fate addensare a fuoco dolce mescolando spesso. Spegnete il fuoco e lasciate intiepidire. Intanto sbucciate le banane e tagliatele a rondelle 6.
									

								

															

																		
																															
											
										
																														
																		Spremete il limone per ricavarne il succo 7 e unitelo alle banane poste all’interno del frullatore 8. Frullate per ottenere una crema liscia 9.
									

								

															

																		
																															
											
										
																														
																		Unite la crema di banane al composto di panna e burro ormai tiepido 10. Separate i tuorli dagli albumi, e unite i primi al composto 11. Amalgamate accuratamente e trasferite il composto in una ciotola. A parte montate gli albumi a neve ferma 12,
									

								

															

																		
																															
											
										
																														
																		quindi uniteli con delicatezza al composto di banane 13, amalgamando con movimenti dal basso verso l’alto per non smontare gli albumi. Imburrate 4 stampi di capacità 250 ml 14 e cospargeteli di zucchero 15.
									

								

															

																		
																															
											
										
																														
																		Distribuite il composto negli stampi 16 e infornate in forno statico preriscaldato a 180° per 25 minuti 17, avendo cura di non aprire mai lo sportello del forno durante la cottura per evitare che i soufflé si sgonfino. Nel frattempo sminuzzate il cioccolato 18
									

								

															

																		
																															
											
										
																														
																		E ponetelo a sciogliere a bagnomaria insieme alla panna 19. Quando sarà fuso lasciatelo intiepidire 20 e trasferitelo nelle ciotoline. Servite i vostri soufflé di banane ancora tiepidi, accompagnati dalla salsa al cioccolato 21.
									

								

							
					    