Difficoltà: Facile
Con il loro sapore deciso e piacevolmente amarognolo le cime di rapa conferiscono a ogni pietanza un gusto unico e inconfondibile. Famose per il loro abbinamento tradizionale con le orecchiette, le cime di rapa sono in realtà molto versatili, noi le abbiamo rese protagoniste di polpette, panini e risotti e ora qui ve le proponiamo nella loro versione più rustica e semplice, da servire come contorno genuino, una versione più ricca delle classiche cime di rapa in padella. L’aggiunta di pomodori secchi e acciughe renderà questo piatto ancora più stuzzicante. Gustate le cime di rapa con pomodori secchi e acciughe con delle salsicce saltate in padella o dei filetti di merluzzo al forno.

Scoprite anche le nostre cime di rapa in padella!


												
						
						

														INGREDIENTI
							
													


						
							
							

							
								

																	Cime di rapa
								
								
								da pulire
																	500
									g
																

								

							
								

																	Pomodori secchi
								
								
								
																	50
									g
																

								

							
								

																	Acciughe sott'olio
								
								
								
																	30
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le cime di rapa con pomodori secchi e acciughe per prima cosa pulite le cime eliminando i gambi 1 e sciacquate le foglie sotto l’acqua corrente. Tagliate a pezzetti i pomodori secchi 2 e tritate l’aglio 3.
									

								

															

																		
																															
											
										
																														
																		Portare a bollore dell’acqua salata e versate qui le cime 4, coprite con coperchio 5 e cuocete per 6-7 minuti, o fino a quando non risulteranno morbide 6.
									

								

															

																		
																															
											
										
																														
																		Scolate le cime 7 e tenetele da parte. Intanto scaldate in una padella un giro di olio con l’aglio e le acciughe. Cuocete per un paio di minuti in modo da far insaporire l’olio, quindi aggiungete i pomodori secchi 9.
									

								

															

																		
																															
											
										
																														
																		E infine versate le cime 10, fate saltare tutto in padella qualche minuto per insaporire 11. Una volta pronte, servite le cime di rapa con pomodori secchi e acciughe ben calde 12.
									

								

							
					    