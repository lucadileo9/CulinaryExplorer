Difficoltà: Media
Giovedì gnocchi, venerdì pesce e sabato trippa! Gli gnocchi sono un antico primo piatto, preparati con le farine più varie e diffusi in tutto il mondo, anche in diverse forme. Come vuole la tradiziona romana, questi rappresentano proprio il classico piatto del giovedì, probabilmente posto in mezzo alla settimana per compensare la leggerezza del pasto del giorno successivo...un'arcana usanza che ancora oggi viene portata avanti dai cittadini romani più nostalgici. Oggi abbiamo scelto di proporvi una tipica ricetta laziale: gli gnocchi alla romana, realizzati con il semolino, perfetto sia per ricette dolci, come il semolino dolce, o il Migliaccio che salate, come i canaderli! Succulenti dischi di semolino caratterizzati da una dorata crosticina, resa così fragrante grazie all'aggiunta di burro e pecorino! Certo, a Roma, il giorno giusto per prepararli è il giovedì ma, una volta provati, ve ne innamonere a tal punto che ogni giorno sarà quello giusto per portare in tavola questi gnocchi alla romana! Il segreto? Serviteli ancora fumanti per scoprirlo!

Ecco altre due versioni a cui non potrete rinunciare:


						
						

														INGREDIENTI
							
							                            
                                
    								
    									
    										
    										606
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    606
    					
    					    					    					
    					    Carboidrati
    					    g
    					    51.2
    					
    					    					    					
    					      di cui zuccheri
    					    g
    					    11.1
    					
    					    					    					
    					    Proteine
    					    g
    					    22.2
    					
    					    					    					
    					    Grassi
    					    g
    					    34.7
    					
    					    					    					
    					      di cui saturi
    					    g
    					    20.02
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    205
    					
    					    					    					
    					    Sodio
    					    mg
    					    907
    					
    					    				
    			
                            
													


						
														
							
														Ingredienti per circa 40 pezzi
							

							
								

																	Semolino
								
								
								
																	250
									g
																

								

							
								

																	Latte intero
								
								
								
																	1
									l
																

								

							
								

																	Tuorli
								
								
								
																	2
									
																

								

							
								

																	Parmigiano Reggiano DOP
								
								
								da grattugiare
																	100
									g
																

								

							
								

																	Sale fino
								
								
								
																	7
									g
																

								

							
								

																	Noce moscata
								
								
								
																	
									q.b.
																

								

							
								

																	Burro
								
								
								
																	30
									g
																

								

							
														
							
						
														
							
														per il condimento
							

							
								

																	Burro
								
								
								
																	70
									g
																

								

							
								

																	Pecorino romano
								
								
								
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare gli gnocchi alla romana ponete il latte in un tegame sul fuoco insieme a 30 g di burro, poi aggiungete il sale 2 e un pizzico di noce moscata. Appena inizierà a bollire versatevi a pioggia il semolino 3, mescolando energicamente con una frusta, per evitare la formazione di grumi.
									

								

															

																		
																																											
											
										
																						
											
										
																						
											
										
																																										
																		Cuocete il composto a fuoco basso per qualche minuto, fino a che non si sarà addensato 4. Quando il composto inizia a staccarsi sul fondo, togliete il recipiente dal fuoco e unite i 2 tuorli 5, mescolando questa volta con un mestolo di legno 6.
									

								

															

																		
																																											
											
										
																						
											
										
																						
											
										
																																										
																		Unite anche il Parmigiano in più riprese 7 e mescolate man mano, sino ad incorporarlo tutto 8. A questo punto versate metà dell'impasto ancora bollente su un foglio di carta forno 9.
									

								

															

																		
																																											
											
										
																						
											
										
																						
											
										
																																										
																		Dategli una forma cilindrica con le mani 10. Per non scottarvi troppo potete passare le mani sotto l'acqua fredda. Una volta ottenuto un cilindro uniforme, avvolgetelo nella carta forno 11. Ripetete la stessa operazione per la seconda metà dell'impasto tenuto da parte e riponete i 2 rotoli 12 in frigorifero per almeno un'ora.
									

								

															

																		
																																											
											
										
																						
											
										
																						
											
										
																																										
																		Una volta raffreddato otterrete un impasto compatto e con un coltello riuscirete ad ottenere dei dischi perfetti, spessi circa 1 cm 13. Per facilitarvi nel taglio consigliamo di inumidire la lama con dell'acqua. Una volta ottenuti circa 40 pezzi disponeteli su una teglia precedentemente imburrata 14 e cospargeteli con il burro fuso (circa 70 g), ma non bollente 15.
									

								

															

																		
																																											
											
										
																						
											
										
																						
											
										
																																										
																		Spolverizzate la superficie con il Pecorino romano 16 e cuocete in forno statico preriscaldato a 200° per 20-25 minuti (se utilizzate il forno ventilato 180° per 15 minuti). Dopodichè azionate la funzione grill e lasciateli gratinare per 4-5 minuti. Una volta pronti 17 servite i vostri gnocchi alla romana ben caldi 18!
									

								

							
					    