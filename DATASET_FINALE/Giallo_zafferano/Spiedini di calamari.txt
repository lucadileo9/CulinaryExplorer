Difficoltà: Media
I calamari ripieni sono un classico della cucina mediterranea e, insieme ai calamari alla griglia, rappresentano una delle voci immancabili nei menù dei ristoranti di mare! Oggi invece vi proponiamo gli spiedini di calamari, una sintesi fra queste due ricette particolarmente amate in formato spiedino: da una parte la farcitura a base di pangrattato, prezzemolo e pomodori secchi, che esalta il gusto dei calamari senza sovrastarlo, dall’altra la cottura vivace che permette di mantenere la carne tenera e saporita… il risultato? Un secondo piatto estivo perfetto da condividere con gli amici per una cena allegra e informale!


						
						

														INGREDIENTI
							
													


						
														
							
														Ingredienti per 4 spiedini
							

							
								

																	Calamari
								
								
								(4 da 250 g l'uno, da pulire)
																	1
									kg
																

								

							
								

																	Pomodori secchi sott'olio
								
								
								
																	90
									g
																

								

							
								

																	Pangrattato
								
								
								
																	50
									g
																

								

							
								

																	Prezzemolo
								
								
								da tritare
																	1
									ciuffo
																

								

							
								

																	Scorza di limone
								
								
								
																	1
									
																

								

							
								

																	Alloro
								
								
								
																	4
									foglie
																

								

							
								

																	Pepe bianco
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per la citronette
							

							
								

																	Olio extravergine d'oliva
								
								
								
																	50
									g
																

								

							
								

																	Succo di limone
								
								
								
																	25
									g
																

								

							
														
							
						
														
							
														Per servire
							

							
								

																	Lattuga
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spiedini di calamari, per prima cosa pulite i calamari: sciacquateli sotto l’acqua corrente e staccate delicatamente la testa dal mantello con le mani 1, poi estraete la penna di cartilagine 2, rimuovete la pelle e sciacquate anche l’interno del mantello sotto l’acqua corrente. Infine riprendete i tentacoli, eliminate gli occhi con un coltello ed estraete il dente spingendo verso l’alto la parte centrale 3. Il peso totale dei calamari puliti è di circa 550 g. Per ulteriori informazioni sulla pulizia potete consultare la scheda: come pulire i calamari.
									

								

															

																		
																															
											
										
																														
																		Versate il pangrattato in una ciotola e aggiungete la scorza di limone grattugiata 4, il prezzemolo tritato 5, sale e pepe bianco 6, poi mescolate bene per amalgamare il composto.
									

								

															

																		
																															
											
										
																														
																		Riprendete i calamari puliti e farcite ciascuno con 2 cucchiaini del composto di pangrattato 7, 2 cucchiaini di pomodori secchi tagliati a pezzetti 8 e una foglia di alloro 9. La foglia d'alloro sarà da rimuovere al momento di consumare i calamari.
									

								

															

																		
																															
											
										
																														
																		Ora riposizionate il ciuffo di tentacoli all’estremità del calamaro 10 e infilzate sia i tentacoli che il mantello con uno stecchino lungo per spiedini, in modo da tenerlo fermo e sigillare l’apertura 11. Adagiate i calamari farciti su un tagliere e spolverizzateli col composto di pangrattato su entrambi i lati 12.
									

								

															

																		
																															
											
										
																														
																		Mettete a scaldare una piastra a fuoco medio-basso. Quando sarà ben calda aggiungete i calamari farciti 13 e conditeli con un filo d’olio 14. Dopo circa 4-5 minuti girate i calamari con l’aiuto di una forchetta e un coltello e praticate dei tagli sulla superficie per facilitare la cottura 15. I calamari dovranno cuocere per un totale di circa 15 minuti, ma il tempo può cambiare a seconda della loro grandezza.
									

								

															

																		
																															
											
										
																														
																		Mentre i calamari finiscono di cuocere, preparate una citronette mescolando il succo di limone e l’olio in una ciotola 16 ed emulsionando con una forchetta. Una volta pronti, trasferite gli spiedini di calamari sul piatto da portata sopra un letto di insalatina 17 e irrorateli con la citronette 18!
									

								

							
					    