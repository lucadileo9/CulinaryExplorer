Difficoltà: Media
Una ricetta perfetta per i "cuori teneri" che non resistono al gusto del cioccolato fondente! Il tortino al cioccolato con cuore di lampone è una piccola e raffinata delizia ideale per concludere in bellezza una cena romantica o per un'occasione speciale. Realizzare questo elegante dessert è semplice, l'unica accortezza sarà quella di congelare la coulis di lamponi e inserirla nel tortino prima della cottura: con il calore, infatti, otterrete un involucro soffice e aromatico di cioccolato fondente che svelerà l'interno cremoso e fresco di lampone. Una vera prelibatezza da spolverizzare con zucchero a velo e accompagnare a dei lamponi freschi! E se avete un debole per i ripieni golosi provate anche:


						
						

														INGREDIENTI
							
													


						
														
							
														Ingredienti per 8 tortini
							

							
								

																	Cioccolato fondente
								
								
								
																	300
									g
																

								

							
								

																	Cacao amaro in polvere
								
								
								
																	20
									g
																

								

							
								

																	Farina 00
								
								
								
																	40
									g
																

								

							
								

																	Burro
								
								
								
																	160
									g
																

								

							
								

																	Uova
								
								
								
																	4
									
																

								

							
								

																	Tuorli
								
								
								
																	2
									
																

								

							
								

																	Zucchero a velo
								
								
								
																	180
									g
																

								

							
								

																	Scorza di limone
								
								
								
																	1
									
																

								

							
														
							
						
														
							
														per la coulis di lamponi
							

							
								

																	Lamponi
								
								
								
																	125
									g
																

								

							
								

																	Zucchero
								
								
								
																	15
									g
																

								

							
								

																	Agar agar
								
								
								
																	1
									g
																

								

							
														
							
						
														
							
														per imburrare e spolverizzare
							

							
								

																	Burro
								
								
								
																	
									q.b.
																

								

							
								

																	Zucchero a velo
								
								
								
																	
									q.b.
																

								

							
								

																	Cacao amaro in polvere
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i tortini al cioccolato con cuore di lampone, iniziate dalla coulis di lampone: in un mixer ponete i lamponi lavati e asciugati in precedenza, quindi versate lo zucchero 1. Frullate il tutto e passate la polpa ottenuta al colino 2 per eliminare eventuali semini. Trasferite la purea in un pentolino 3 e lasciate scaldare qualche istante a fuoco bassissimo.
									

								

															

																		
																															
											
										
																														
																		Aggiungete l'agar agar 4 e mescolate con una frusta fino al completo scioglimento. Quindi, trasferite il composto in uno stampo per cioccolatini in silicone del diametro di 3 cm e altezza 1,5 cm, aiutandovi con un imbuto o un dispenser 5 oppure riempiendo i singoli spazi con un cucchiaino. Ponete lo stampo in freezer a rassodare per almeno 1 ora. Intanto, tritate il cioccolato fondente 6
									

								

															

																		
																															
											
										
																														
																		scioglietelo a bagnomaria in una bastardella 7 (oppure ponete un pentolino in un tegame poco più grande dove avrete messo dell'acqua a scaldare): l'acqua del pentolino sul fuoco non dovrà toccare il fondo della bastardella o del pentolino mentre si fonde il cioccolato. Una volta sciolto, lasciate intiepidire. Mescolate per far sciogliere il cioccolato e poi unite il burro 8. In una ciotola montate le uova e i tuorli con lo zucchero a velo 9 fino ad ottenere un composto spumoso.
									

								

															

																		
																															
											
										
																														
																		Quindi aromatizzate grattugiando la scorza di limone non trattato 10; versate poi a filo il cioccolato fuso fatto intiepidire 11. In una ciotolina setacciate la farina e il cacao amaro 12
									

								

															

																		
																															
											
										
																														
																		Unite le polveri al composto poco alla volta 13; mescolate per amalgamare bene tutti gli ingredienti; imburrate 8 pirottini con poco burro 14 e spolverizzate con cacao amaro 15.
									

								

															

																		
																															
											
										
																														
																		A questo punto riprendete lo stampo in cui avete versato la coulis di lamponi che si sarà rassodata 16; quindi versate in ciascun pirottino 1 cucchiaio di impasto 17, adagiate il cuore di lampone 18
									

								

															

																		
																															
											
										
																														
																		e ricoprite con un altro cucchiaio di impasto 19. Quindi cuocete i tortini in forno statico preriscaldato a 180° per circa 18-20 minuti (se forno ventilato a 160° per 8-10 minuti, in questo caso provate a cuocerne 1 per verificare i tempi esatti). Una volta cotti, sfornateli e attendete pochi minuti 20, prima di capovolgerli ancora caldi su un piatto da portata. Potete spolverizzare ciascun tortino al cioccolato con cuore di lampone con dello zucchero a velo e servirlo con dei lamponi freschi 21!
									

								

							
					    