Difficoltà: Facile
Da sempre le ricette regionali sono molto amate perché rievocano sapori di tempi lontani che tutt’ora apprezziamo e spesso rivisitiamo sulle nostre tavole. Oggi vi proponiamo un piatto unico dal gusto deciso e intenso: la cipollata, una pietanza che conosce diverse versioni a seconda della provenienza regionale. Noi ci siamo ispirati alla cipollata toscana, aggiungendo anche la carne di maiale nella preparazione. Il risultato è una sorta di zuppa di cipolle saporita, arricchita con costine e salsiccia stufate che si serve accompagnata da crostini di pane tostato. Portate in tavola l’antica cucina contadina con una pietanza ricca e sostanziosa che porta con sé sapori intramontabili.


						
						

														INGREDIENTI
							
							                            
                                
    								
    									
    										
    										783
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    783
    					
    					    					    					
    					    Carboidrati
    					    g
    					    77.3
    					
    					    					    					
    					      di cui zuccheri
    					    g
    					    13.3
    					
    					    					    					
    					    Proteine
    					    g
    					    37.4
    					
    					    					    					
    					    Grassi
    					    g
    					    36
    					
    					    					    					
    					      di cui saturi
    					    g
    					    10.86
    					
    					    					    					
    					    Fibre
    					    g
    					    5.8
    					
    					    					    					
    					    Colesterolo
    					    mg
    					    127
    					
    					    					    					
    					    Sodio
    					    mg
    					    1228
    					
    					    				
    			
                            
													


						
														
							
														Ingredienti per la cottura della carne
							

							
								

																	Acqua
								
								
								
																	1,5
									l
																

								

							
								

																	Costine di maiale
								
								
								
																	500
									g
																

								

							
								

																	Carote
								
								
								
																	1
									
																

								

							
								

																	Sedano
								
								
								
																	1
									costa
																

								

							
								

																	Pepe nero in grani
								
								
								
																	10
									
																

								

							
								

																	Rosmarino
								
								
								
																	1
									rametto
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per la cipollata
							

							
								

																	Cipolle bianche
								
								
								
																	800
									g
																

								

							
								

																	Pancetta
								
								
								
																	70
									g
																

								

							
								

																	Salsiccia
								
								
								
																	50
									g
																

								

							
								

																	Olio di oliva
								
								
								
																	30
									g
																

								

							
								

																	Pane
								
								
								
																	8
									fette
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la cipollata iniziate lavando e pelando le carote e il sedano, poi tagliateli a pezzi grossolani 1, in un tegame dal bordo alto versate l'acqua, unite le costine 2 , le verdure a pezzetti, l’aglio 3,
									

								

															

																		
																															
											
										
																														
																		il rosmarino, il pepe in grani 4 e il sale. Coprite con il coperchio 5 e cuocete per 2 ore a fuoco moderato finché la carne non si staccherà dall’osso. Verso fine cottura iniziate ad occuparvi delle cipolle: sbucciatele e affettatele finemente 6,
									

								

															

																		
																															
											
										
																														
																		poi sciacquatele sotto l’acqua corrente 7 e scolatele. Intanto tagliate a striscioline la pancetta 8 e a pezzetti la salsiccia 9.
									

								

															

																		
																															
											
										
																														
																		In un tegame scaldate l’olio di oliva, unite la salsiccia 10 e la pancetta 11, fate soffriggere per un minuto e poi unite anche le cipolle affettate 12 e cuocete per 6-7 minuti.
									

								

															

																		
																															
											
										
																														
																		Prelevate due mestoli di brodo dal tegame con le costine 13 e bagnate le cipolle, poi coprite con il coperchio 14 e proseguite la cottura finchè le cipolle non saranno morbide. Nel frattempo le costine saranno giunte a cottura: prelevatele 15
									

								

															

																		
																															
											
										
																														
																		staccate la carne dall’osso 16 e tagliatela a pezzetti 17. Unite la carne alle cipolle 18, mescolate e cuocete ancora per 20 minuti a fuoco moderato con il coperchio.
									

								

															

																		
																															
											
										
																														
																		A cottura ultimata 19 spegnete il fuoco e occupatevi dei crostini: tagliate delle fette di pane da una pagnotta, adagiatele su una teglia rivestita con carta da forno, irroratele con un filo di olio di oliva 20 e tostatele sotto il grill per circa 4 minuti a 220° finché non saranno dorate 21. Servite la cipollata calda in una zuppiera accompagnandola con le fette di pane tostato.
									

								

							
					    