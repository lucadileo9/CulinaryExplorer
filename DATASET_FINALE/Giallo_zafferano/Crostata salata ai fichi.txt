Difficoltà: Media
Facciamo un gioco? Se vi dicessimo pasta frolla e crema, chiaramente a cosa pensereste se non ad un dolce? Ebbene stavolta non stiamo parlando di dolci ma di torte salate! Abbiamo già sperimentato un'elegante cream tart salata e oggi vi invitiamo a provare un'altra prelibatezza che prende spunto dal mondo dei dolci, rivisitandolo in chiave aperitivo: un'originale crostata salata ai fichi, perfetta per chiudere in bellezza l'estate. L'ideale è utilizzare i fichi settembrini, quelli che a fine stagione sono più dolci, più profumati, e il nettare è talmente invitante che si fa fatica a resistere. L'unico modo allora è cedere alla tentazione preparando questa buonissima crostata salata ai fichi che sicuramente vi conquisterà! Preparate insieme a noi la ricetta del giorno, e stavolta non per gioco!


						
						

														INGREDIENTI
							
							                            
                                
    								
    									
    										
    										448
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    448
    					
    					    					    					
    					    Carboidrati
    					    g
    					    29.3
    					
    					    					    					
    					      di cui zuccheri
    					    g
    					    5.2
    					
    					    					    					
    					    Proteine
    					    g
    					    12.2
    					
    					    					    					
    					    Grassi
    					    g
    					    31.4
    					
    					    					    					
    					      di cui saturi
    					    g
    					    16.09
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    105
    					
    					    					    					
    					    Sodio
    					    mg
    					    614
    					
    					    				
    			
                            
													


						
														
							
														Ingredienti per uno stampo da 35x11 cm
							

							
								

																	Burro
								
								
								
																	125
									g
																

								

							
								

																	Farina 00
								
								
								
																	250
									g
																

								

							
								

																	Uova
								
								
								(circa 1 medio)
																	52
									g
																

								

							
								

																	Sale grosso
								
								
								
																	5
									g
																

								

							
														
							
						
														
							
														per la crema e per guarnire
							

							
								

																	Formaggio fresco spalmabile
								
								
								
																	200
									g
																

								

							
								

																	Robiola
								
								
								
																	150
									g
																

								

							
								

																	Fichi
								
								
								fioroni (circa 2 medi)
																	100
									g
																

								

							
								

																	Prosciutto crudo
								
								
								
																	2
									fette
																

								

							
								

																	Zucchero integrale di canna
								
								
								
																	15
									g
																

								

							
								

																	Noci pecan
								
								
								già sgusciate
																	5
									
																

								

							
								

																	Scorza di limone
								
								
								
																	½
									
																

								

							
								

																	Latte intero
								
								
								
																	1
									cucchiaio
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crostata salata ai fichi cominciate dalla frolla salata: versate nel mixer la farina, il burro freddo da frigo 1, il sale grosso 2 e infine l’uovo 3.
									

								

															

																		
																															
											
										
																														
																		Azionate il mixer per compattare il tutto 4, poi trasferite il composto su una spianatoia 5 e formate un panetto. Avvolgetelo nella pellicola e lasciate in frigo per almeno un'ora 6.
									

								

															

																		
																															
											
										
																														
																		Trascorso il tempo di riposo, riprendete la frolla e tiratela su una spianatoia leggermente infarinata utilizzando il matterello 7 fino a formare un rettangolo dello spessore di circa 0,5 cm. Rivestite uno stampo rettangolare da 35x11 cm avvolgendo e srotolando la frolla direttamente nello stampo 8. Fate aderire bene la frolla salata e poi ritagliate via gli eccessi di pasta con un coltellino 9.
									

								

															

																		
																															
											
										
																														
																		Bucherellate la base coi rebbi di una forchetta 10 e copritela con un foglio di carta forno stropicciato. Riempite lo stampo con delle sfere di ceramica, o dei legumi secchi, e procedete con la cottura alla cieca: fate cuocere in forno statico preriscaldato a 200° per 15 minuti 11, dopodiché rimuovete sia la carta che le sfere e cuocete per altri 10 minuti più altri  2-3 minuti in modalità grill 12.
									

								

															

																		
																															
											
										
																														
																		In questo modo la base della crostata salata risulterà dorata uniformemente e cotta all’interno 13. Lasciate raffreddare e occupatevi dei fichi caramellati. Dopo averli lavati e asciugati, tagliateli a rondelle ottenendo delle fette dello spessore di 7-8 mm 14. Disponete le fette di fichi su una leccarda con carta forno e profumate con la scorza di mezzo limone 15.
									

								

															

																		
																															
											
										
																														
																		Cospargete con lo zucchero di canna integrale 16 e lasciate cuocere anche questi in modalità grill a 240° per circa 3-4 minuti 17 o comunque finché non risulteranno leggermente dorati e ancora sodi 18.
									

								

															

																		
																															
											
										
																														
																		Ora preparate la crema: in una ciotola unite il formaggio fresco spalmabile e la robiola 19, stemperate con un cucchiaio di latte 20 e mescolate fino ad ottenere un composto uniforme 21.
									

								

															

																		
																															
											
										
																														
																		Farcite la crostata ormai fredda con la crema di formaggio, avendo cura di distribuirla a cucchiaiate irregolari in modo da dare un po’ di movimento 22. Guarnite con i fichi, sovrapponendo qualche fetta 23, aggiungete le noci pecan, qualcuna intera e qualche altra spezzettata 24,
									

								

															

																		
																															
											
										
																														
																		e condite con un pizzico di pepe 25. Ultimate il piatto formando due rose con il prosciutto crudo 26 e la vostra crostata ai fichi è pronta: buon appetito 27!
									

								

							
					    