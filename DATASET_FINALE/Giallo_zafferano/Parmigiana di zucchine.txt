Difficoltà: Facile
C'è chi la preferisce ancora fumante e chi la ama a temperatura ambiente, perchè in fondo è risaputo: il giorno dopo è ancora più buona... ma la parmigiana è sempre la parmigiana! E se siete abituati alla versione più classica, con le melanzane, fritte in olio profondo, non vedrete l'ora di provare la parmigiana di zucchine, probabilmente la variante più famosa di questa fantastica ricetta mediterranea. Gusti autentici per un risultato unico che inebrierà le vostre papille gustative. La parmigiana di zucchine è perfetta per ogni occasione, da servire come antipasto, piatto unico o per un secondo piatto estivo... una cosa è certa, conquisterà tutti! E se non ne avete mai abbastanza, provate la parmigiana bianca di verdure e Parmigiano o la stuzzicante parmigiana di fiori di zucca, senza perdere l'occasione di provare anche una versione di pesce: parmigiana di alici!

Scoprite anche le nostre zucchine alla pizzaiola!


						
						

														INGREDIENTI
							
							                            
                                
    								
    									
    										
    										637
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    637
    					
    					    					    					
    					    Carboidrati
    					    g
    					    31.8
    					
    					    					    					
    					      di cui zuccheri
    					    g
    					    6.3
    					
    					    					    					
    					    Proteine
    					    g
    					    17.8
    					
    					    					    					
    					    Grassi
    					    g
    					    48.7
    					
    					    					    					
    					      di cui saturi
    					    g
    					    13.72
    					
    					    					    					
    					    Fibre
    					    g
    					    3.9
    					
    					    					    					
    					    Colesterolo
    					    mg
    					    28
    					
    					    					    					
    					    Sodio
    					    mg
    					    341
    					
    					    				
    			
                            
													


						
														
							
														Ingredienti per una teglia da 28X18
							

							
								

																	Zucchine
								
								
								
																	700
									g
																

								

							
								

																	Parmigiano Reggiano DOP
								
								
								
																	60
									g
																

								

							
								

																	Mozzarella
								
								
								
																	250
									g
																

								

							
								

																	Farina 00
								
								
								per impanare
																	
									q.b.
																

								

							
								

																	Olio di semi di arachide
								
								
								per friggere
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
														
							
						
														
							
														per il sugo di pomodoro
							

							
								

																	Passata di pomodoro
								
								
								
																	700
									g
																

								

							
								

																	Cipolle
								
								
								
																	¼
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la parmigiana di zucchine come prima cosa iniziate a realizzare il sugo. Versate in un tegame un filo d'olio, aggiungete la cipolla tritata finemente 1 e lasciatela rosolare a fiamma bassa. Aggiungete poi la passata di pomodoro 2 e un po' d'acqua; regolate di sale e lasciate cuocere per circa 40 minuti a fiamma bassa, mescolando spesso. Una volta cotto aggiungete al sugo delle foglioline di basilico spezzettate a mano 3.
									

								

															

																		
																															
											
										
																														
																		Nel frattempo occupatevi delle zucchine, lavatele, spuntatele 4 e tagliatele a fette spesse circa 5 mm utilizzando una mandolina 5 o un coltello. Poi ponete l'olio a scaldare in una padella larga e, nell'attesa che raggiunga la temperatura di 170°, passate le zucchine nella farina 6
									

								

															

																		
																															
											
										
																														
																		in modo da infarinarle da entrambi i lati 7. Non appena l'olio sarà a temperatura (misurate con il termometro da cucina) immergete poche fette per volta 8 e friggete le zucchine per pochi minuti fino a che non risulteranno ben dorate. Quindi scolatele 9
									

								

															

																		
																															
											
										
																														
																		e posizionatele su un vassoio foderato con carta assorbente 10, per scolarle dell'olio in eccesso. Proseguite così con tutte le altre e se preferite salatele leggermente. Poi tagliate la mozzarella a cubetti 11 e tenete da parte. Non appena anche il sugo sarà cotto munitevi di una teglia rettangolare 28x18 cm e distribuite sul fondo un po' di salsa di pomodoro, spargendola con il dorso del cucchiaio 12.
									

								

															

																		
																															
											
										
																														
																		A questo punto disponete ordinatamente le zucchine una di fianco all'altra, leggermente sovrapposte 13, ricoprite con uno strato abbondante di salsa di pomodoro, condite con Parmigiano grattugiato 14, cubetti di mozzarella e pepe 15.
									

								

															

																		
																															
											
										
																														
																		Ripetete lo stesso procedimento questa volta disponendo le zucchine in maniera orizzontale 16, quindi aggiungete uno strato di sugo, la mozzarella, il parmigiano e una spolverata di pepe 17. Sistemate l'ultimo strato di zucchine di nuovo per il lungo 18
									

								

															

																		
																															
											
										
																														
																		e completate con il sugo e i dadini di mozzarella rimasti. Spolverizzate con il Parmigiano, un pizzico di pepe 19 e cuocete in forno statico preriscaldato a 200° per 25-30 minuti. Poi sfornate la parmigiana 20, aggiungete qualche fogliolina di basilico 21 e lasciatela riposare per qualche minuto prima di servirla!
									

								

							
					    