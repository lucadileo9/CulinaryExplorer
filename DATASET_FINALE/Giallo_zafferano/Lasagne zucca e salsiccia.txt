Difficoltà: Media
Le lasagne zucca e salsiccia sono un primo piatto appetitoso, una variante delle tradizionali lasagne casalinghe, immancabili nei menu della domenica, alle quali abbiamo aggiunto una coccola autunnale, dando vita a un piatto irresistibilmente sfizioso. Nasce così un ghiotto connubio che unisce il gusto sapido e deciso della salsiccia alla dolcezza inconfondibile della zucca, protagonista indiscussa delle ricette di questa stagione di cui richiama i colori caldi e avvolgenti. In cottura questo piatto sprigionerà profumi intensi che chiameranno a raccolta tutti i palati di casa, impazienti di assaggiare questa nuova ricetta delle lasagne al forno!


						
						

														INGREDIENTI
							
							                            
                                
    								
    									
    										
    										877
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    877
    					
    					    					    					
    					    Carboidrati
    					    g
    					    57
    					
    					    					    					
    					      di cui zuccheri
    					    g
    					    13.4
    					
    					    					    					
    					    Proteine
    					    g
    					    33.7
    					
    					    					    					
    					    Grassi
    					    g
    					    55.8
    					
    					    					    					
    					      di cui saturi
    					    g
    					    26.47.00
    					
    					    					    					
    					    Fibre
    					    g
    					    3
    					
    					    					    					
    					    Colesterolo
    					    mg
    					    156
    					
    					    					    					
    					    Sodio
    					    mg
    					    1383
    					
    					    				
    			
                            
													


						
														
							
							

							
								

																	Lasagne all'uovo
								
								
								
																	220
									g
																

								

							
								

																	Zucca delica
								
								
								da pulire
																	580
									g
																

								

							
								

																	Mozzarella
								
								
								
																	120
									g
																

								

							
								

																	Grana Padano DOP
								
								
								(da grattugiare)
																	120
									g
																

								

							
														
							
						
														
							
														per il sugo
							

							
								

																	Salsiccia
								
								
								
																	370
									g
																

								

							
								

																	Pomodori pelati
								
								
								
																	400
									g
																

								

							
								

																	Cipolle bianche
								
								
								
																	1
									
																

								

							
								

																	Concentrato di pomodoro
								
								
								
																	60
									g
																

								

							
								

																	Vino bianco
								
								
								
																	120
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
														
							
						
														
							
														per la besciamella
							

							
								

																	Burro
								
								
								
																	100
									g
																

								

							
								

																	Farina 00
								
								
								
																	100
									g
																

								

							
								

																	Latte intero
								
								
								
																	1
									l
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le lasagne zucca e salsiccia iniziate dal sugo: mondate e affettate finemente la cipolla 1, in una padella versate un filo di olio e la cipolla e fate rosolare qualche minuto a fuoco dolce 2. Intanto tagliate la salsiccia a tocchetti da circa quattro centimetri 3. 
									

								

															

																		
																															
											
										
																														
																		Aggiungete i pezzettini di salsiccia 4 e fateli rosolare qualche istante. Dunque sfumate con il vino bianco 5 e, quando la parte alcolica sarà evaporata, aggiungete i pelati 6
									

								

															

																		
																															
											
										
																														
																		e il concentrato di pomodoro 7. Rimestate per bene il tutto, salate, pepate e fate cuocere a fuoco dolce per circa venti minuti con il coperchio 8. Nel frattempo preparate la besciamella: in un pentolino fate sciogliere il burro a fuoco basso, quindi spegnete il fuoco e incorporate la farina mescolando con una frusta 9.
 
									

								

															

																		
																															
											
										
																														
																		Versate quindi il latte caldo 10, riportate sul fuoco e fate addensare la salsa a fuoco moderato, quindi salate e insaporite con la noce moscata. La besciamella dovrà risultare piuttosto fluida 11. Intanto il sugo sarà giunto a cottura, aromatizzate con il prezzemolo fresco tritato 12
									

								

															

																		
																															
											
										
																														
																		e tenetelo da parte 13. Mondate la zucca 14 tagliatela a fette molto sottili 15, in modo tale che cuociano nella lasagna senza bisogno di precottura. 
									

								

															

																		
																															
											
										
																														
																		Componete ora la lasagna: in una teglia da forno rettangolare da 30x20 cm stendete un velo di besciamella 16, disponete uno strato di pasta 17, dunque il sugo 18,
									

								

															

																		
																															
											
										
																														
																		la zucca, la mozzarella a cubetti 19 e il Grana Padano DOP grattugiato 20. Distribuite un altro strato di besciamella 21.
									

								

															

																		
																															
											
										
																														
																		Realizzate un altro strato con la sfoglia, la besciamella 22, la zucca e il sugo 24, procedete così fino a esaurimento degli ingredienti. 
									

								

															

																		
																															
											
										
																														
																		Terminate con un ultimo strato di besciamella, zucca, sugo, mozzarella e parmigiano 25 26. Cuocete in forno statico preriscaldato a 180 gradi per 40 minuti. A cottura ultimata sfornate la lasagna zucca e salsiccia e lasciatela intiepidire un pochino prima di servirla in tavola 27.
									

								

							
					    