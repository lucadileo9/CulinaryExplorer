Difficoltà: Molto facile
Il tortino di patate è un piccolo scrigno di gusto e morbidezza. Un morbido impasto a base di patate, uova e erbe aromatiche racchiude un cuore di salmone affumicato.
In poco tempo potrete preparare questo sfizioso aperitivo che all'occasione può trasformarsi in un sorprendente contorno, un modo originale con cui servire le patate. Volete variare il gusto dei tortini? Potete aggiungere in alcuni un ripieno di pancetta, di speck o di scamorza, in altri variare il pesce ad esempio aggiungendo i gamberetti al posto del salmone!
Date sfogo alla vostra fantasia per realizzare il vostro tortino di patate preferito!


												
						
						

														INGREDIENTI
							
							                            
                                
    								
    									
    										
    										181
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    181
    					
    					    					    					
    					    Carboidrati
    					    g
    					    15.3
    					
    					    					    					
    					      di cui zuccheri
    					    g
    					    1.1
    					
    					    					    					
    					    Proteine
    					    g
    					    11.3
    					
    					    					    					
    					    Grassi
    					    g
    					    8.3
    					
    					    					    					
    					      di cui saturi
    					    g
    					    2.15
    					
    					    					    					
    					    Fibre
    					    g
    					    1.7
    					
    					    					    					
    					    Colesterolo
    					    mg
    					    72
    					
    					    					    					
    					    Sodio
    					    mg
    					    757
    					
    					    				
    			
                            
													


						
							
														Ingredienti per 7 tortini (da 125 ml l'uno)
							

							
								

																	Patate
								
								
								
																	600
									g
																

								

							
								

																	Salmone affumicato
								
								
								
																	200
									g
																

								

							
								

																	Aglio
								
								
								
																	1
									spicchio
																

								

							
								

																	Uova
								
								
								
																	2
									
																

								

							
								

																	Erba cipollina
								
								
								
																	10
									rametti
																

								

							
								

																	Prezzemolo
								
								
								
																	3
									rametti
																

								

							
								

																	Rosmarino
								
								
								
																	1
									rametto
																

								

							
								

																	Salvia
								
								
								
																	3
									foglie
																

								

							
								

																	Burro
								
								
								
																	10
									g
																

								

							
								

																	Pangrattato
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il tortino di patate, iniziate a tritare finemente le erbe aromatiche e lo spicchio d'aglio sbucciato 1. Quindi lavate le patate sotto acqua corrente, strofinando con le mani per togliere il terriccio. Mettete a lessare le patate in un tegame 2 per circa 20 minuti o fino a quando riuscirete a bucarle con i rebbi di una forchetta. Quando saranno pronte scolatele e pelatele con un coltellino 3: per non scottarvi, potete aiutarvi con carta da cucina.
									

								

															

																		
																															
											
										
																														
																		Poi schiacciate le patate con lo schiacciapatate e raccoglietele in una ciotola 4. Unite alle patate le uova 5, tutte le erbe che avevate precedentemente tritato 6,
									

								

															

																		
																															
											
										
																														
																		il sale 7 e il pepe a piacere. Impastate con le mani per amalgamare gli ingredienti e ottenere un impasto morbido e omogeneo (8-9).
									

								

															

																		
																															
											
										
																														
																		Dopodichè prendete 7 stampini (potete utilizzare quelli in alluminio usa e getta) della capacità di 125 ml l'uno, imburrateli aiutandovi con un pennello da cucina 10. Spolverizzateli con il pangrattato 11. Ora potete iniziare a riempire gli stampini per formare il tortino: con un cucchiaino versate a mano a mano il composto con le patate e con il dorso del cucchiaino fatelo aderire al fondo e al bordo 12.
									

								

															

																		
																															
											
										
																														
																		Lasciate lo spazio al centro da riempire con 2-3 fettine di salmone 13. Quindi ricoiprite con dell'altro composto di patate 14 e livellate la superfice del tortino. Per finire spolverizzate con il pangrattato 15 e
									

								

															

																		
																															
											
										
																														
																		irrorate ciascun tortino con un filo di olio d'oliva 16. Infornate in forno statico preriscaldato per 40 minuti a 180° (35 minuti a 160° per cottura in forno ventilato). Quando saranno cotti e ben dorati in superficie 17, sformate i tortini fateli intiepidire quindi sformateli capovolgendoli 18. Avrete così il vostro tortino di patate con un delizioso cuore di salmone da servire come antipasto o come contorno sfizioso!
									

								

							
					    