Difficoltà: Molto facile
Che estate sarebbe senza portare in tavola freschissime verdure di stagione? Con i loro colori danno un tocco di allegria a qualsiasi piatto che le vede protagoniste, aggiungendo note intense di sapore. Vi proponiamo una ricetta che vede un'accoppiata vincente da abbinare a un bel piatto di pasta: mezze maniche con peperoni e zucchine! Le verdure, abbrustolite al forno e fatte insaporire in padella con le spezie, acquistano un sapore ancora più deciso e sfizioso e rendono questo piatto di pasta estremamente invitante e gustoso! Con questa ricetta la vostra tavola si colorerà d'estate e i vostri ospiti non potranno che rimanere conquistati da questo connubio di sapori deliziosi: la dolcezza dei peperoni e la delicatezza delle zucchine impreziosiscono le vostre mezze maniche, rendendo il vostro piatto di pasta irresistibile!


												
						
						

														INGREDIENTI
							
							                            
                                
    								
    									
    										
    										578
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    578
    					
    					    					    					
    					    Carboidrati
    					    g
    					    71
    					
    					    					    					
    					      di cui zuccheri
    					    g
    					    6.9
    					
    					    					    					
    					    Proteine
    					    g
    					    10.2
    					
    					    					    					
    					    Grassi
    					    g
    					    28.2
    					
    					    					    					
    					      di cui saturi
    					    g
    					    4.12
    					
    					    					    					
    					    Fibre
    					    g
    					    3.9
    					
    					    					    					    					
    					    Sodio
    					    mg
    					    319
    					
    					    				
    			
                            
													


						
							
							

							
								

																	Mezze Maniche Rigate
								
								
								
																	320
									g
																

								

							
								

																	Zucchine
								
								
								
																	300
									g
																

								

							
								

																	Peperoni rossi
								
								
								
																	150
									g
																

								

							
								

																	Peperoni gialli
								
								
								
																	150
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Rosmarino
								
								
								
																	
									q.b.
																

								

							
								

																	Olio extravergine d'oliva
								
								
								
																	110
									g
																

								

							
								

																	Aglio
								
								
								
																	1
									spicchio
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le mezze maniche con peperoni e zucchine, per prima cosa lavate e mettere a cuocere 2 peperoni interi in forno statico preriscaldato a 250°, per circa 30-40 minuti 1. Quando avranno raggiunto metà cottura, girateli con l'aiuto di una pinza da cucina 2. Una volta cotti, pelateli aiutandovi con un coltello 3,
									

								

															

																		
																															
											
										
																														
																		poi tagliateli a pezzetti 4 e metteteli da parte. Dedicatevi quindi alle zucchine: lavatele, spuntatele 5, poi tagliatele a fettine spesse circa 3-4 mm con una mandolina 6.
									

								

															

																		
																															
											
										
																														
																		Ponetele su una teglia foderata con carta da forno, quindi salatele 7, pepatele, aggiungete l'olio 8 e fatele cuocere a 250° per circa 15-20 minuti. Una volta cotte, tagliatele come i peperoni 9 e mettetele da parte.
									

								

															

																		
																															
											
										
																														
																		Nel frattempo, mettete a cuocere la pasta 10, poi in un tegame versate un po' d'olio e fate soffriggere uno spicchio d'aglio 11. Tritate il rosmarino con un coltello 12 
									

								

															

																		
																															
											
										
																														
																		e, quando l'aglio si sarà rosolato per bene, prelevatelo dal tegame e aggiungete il rosmarino sminuzzato 13. Versate quindi i peperoni e le zucchine 14 e mescolate 15 di tanto in tanto perché si insaporiscano bene.   
									

								

															

																		
																															
											
										
																														
																		Una volta cotta, unite la pasta alle verdure 16, mescolate in modo ch si unisca bene a tutti gli ingredienti 17 e le vostre mezze maniche con peperoni e zucchine sono pronte per essere servite! 18
									

								

							
					    