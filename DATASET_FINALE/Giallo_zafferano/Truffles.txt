Difficoltà: Molto facile
I truffles (tartufi), sono piccole delizie dolci di origine belga ma diffusi in tutto il mondo, con una storia lunga almeno 100 anni. Si possono realizzare in tanti gusti diversi: al caffè, al cocco, al cioccolato bianco! Noi abbiamo scelto una versione al cioccolato fondente, gianduia e nocciole tostate, per creare dei tartufi dal gusto intenso e avvolgente.
Una volta che avrete lasciato rassodare il composto al cioccolato, potrete lavorarlo a mano e creare tante palline da guarnire con cacao amaro, che dona ai truffles proprio le sembianze dei tartufi. In realtà potrete personalizzare queste deliziose praline con tanti altri ingredienti: codette, zuccherini, granella di nocciole o cocco!
I truffles sono semplici da realizzare ma così raffinati e ideali da regalare oppure da servire dopo una cena romantica o per accompagnare il tè, magari creando un goloso cabaret di truffles, praline al mascarpone e semplici tartufi di cioccolato!


						
						

														INGREDIENTI
							
							                            
                                
    								
    									
    										
    										72
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    72
    					
    					    					    					
    					    Carboidrati
    					    g
    					    4
    					
    					    					    					
    					      di cui zuccheri
    					    g
    					    4
    					
    					    					    					
    					    Proteine
    					    g
    					    1.3
    					
    					    					    					
    					    Grassi
    					    g
    					    5.6
    					
    					    					    					
    					      di cui saturi
    					    g
    					    2.18
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    4
    					
    					    					    					
    					    Sodio
    					    mg
    					    3
    					
    					    				
    			
                            
													


						
														
							
														Ingredienti per 30 truffles
							

							
								

																	Panna fresca liquida
								
								
								
																	200
									ml
																

								

							
								

																	Cioccolato fondente
								
								
								
																	100
									
																

								

							
								

																	Cioccolato gianduia
								
								
								
																	100
									g
																

								

							
								

																	Nocciole
								
								
								
																	100
									g
																

								

							
								

																	Grand Marnier
								
								
								
																	1
									cucchiaino
																

								

							
														
							
						
														
							
														Per la copertura
							

							
								

																	Cacao amaro in polvere
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i truffles, iniziate tostando le nocciole su una leccarda foderata con carta da forno 1, in forno statico preriscaldato a 150° per 30 minuti (130° per 20 minuti se forno ventilato). Intanto sciogliete a bagnomaria il cioccolato fondente e gianduia 2, mescolando con un cucchiaio di legno (l'acqua contenuta nel pentolino non deve arrivare a toccare il contenitore in cui sciogliete il cioccolato). Quando si sarà sciolto completamente, versate anche la panna fresca liquida 3 e continuate a mescolare.
									

								

															

																		
																															
											
										
																														
																		Aggiungete il liquore Grand Marnier 4, mescolate ancora, fino ad ottenere un composto cremoso, liscio e privo di grumi. Poi spegnete il fuoco e trasferite il composto in una ciotola; mentre si intiepidisce, prendete le nocciole, oramai tostate e ponetele nel mixer 5, per tritarle finemente 6.
									

								

															

																		
																															
											
										
																														
																		Poi unitele al composto al cioccolato nella ciotola 7 e mescolate con un cucchiaio di legno per amalgamare gli ingredienti 8. Coprite l'impasto con pellicola trasparente 9 e fatelo rassodare in frigorifero per 2-3 ore, fino a quando non sarà ben sodo e compatto.
									

								

															

																		
																															
											
										
																														
																		A questo punto prelevate un cucchiaino di composto alla volta (circa 10 g) 10; per questa operazione potete anche usare un dosagelato. Lavorate le palline con le mani per dare una forma più regolare 11. A mano a mano che li lavorate, adagiate le palline su un vassoio 12, che poi porrete in frigorifero a rassodare almeno 1 ora.
									

								

															

																		
																															
											
										
																														
																		Dopodiché, spolverizzate un vassoio con il cacao amaro setacciato 13 e fatevi rotolare i truffles 14 per ricoprirli accuratamente. Servite i truffles all'interno di piccoli pirottini di carta colorati 15!
									

								

							
					    