Difficoltà: Media
L’aspic millecolori con gelatina alla birra è un piatto di grande effetto, fresco e nutriente, da servire come antipasto o come originale contorno in occasione di un pranzo o una cena speciale.
L’aspic millecolori richiede un po’ pazienza nella preparazione e attenzione nell’abbinamento dei colori degli ingredienti: potrete scegliere le verdure o gli ingredienti che preferite, a seconda dei vostri gusti e delle stagioni.
La gelatina alla birra dona all’aspic un retrogusto molto particolare. Un piatto colorato e coreografico che stupirà i vostri commensali!


						
						

														INGREDIENTI
							
							                            
                                
    								
    									
    										
    										105
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    105
    					
    					    					    					
    					    Carboidrati
    					    g
    					    6.6
    					
    					    					    					
    					      di cui zuccheri
    					    g
    					    6.2
    					
    					    					    					
    					    Proteine
    					    g
    					    5.8
    					
    					    					    					
    					    Grassi
    					    g
    					    4.7
    					
    					    					    					
    					      di cui saturi
    					    g
    					    1.32
    					
    					    					    					
    					    Fibre
    					    g
    					    2.4
    					
    					    					    					
    					    Colesterolo
    					    mg
    					    59
    					
    					    					    					
    					    Sodio
    					    mg
    					    402
    					
    					    				
    			
                            
													


						
														
							
														Ingredienti per la gelatina alla birra
							

							
								

																	Birra chiara
								
								
								
																	330
									ml
																

								

							
								

																	Carote
								
								
								
																	90
									g
																

								

							
								

																	Sedano
								
								
								
																	90
									g
																

								

							
								

																	Cipolle
								
								
								
																	90
									g
																

								

							
								

																	Acqua
								
								
								
																	100
									ml
																

								

							
								

																	Gelatina in fogli
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per gli strati
							

							
								

																	Prosciutto cotto
								
								
								
																	100
									g
																

								

							
								

																	Pisellini
								
								
								
																	70
									g
																

								

							
								

																	Carote
								
								
								
																	1
									
																

								

							
								

																	Peperoni gialli
								
								
								mezzo
																	
									
																

								

							
								

																	Peperoni rossi
								
								
								mezzo
																	
									
																

								

							
								

																	Olive verdi
								
								
								denocciolate 
																	8
									
																

								

							
								

																	Uova sode
								
								
								
																	2
									
																

								

							
								

																	Olive nere
								
								
								denocciolate
																	8
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’aspic millecolori con gelatina alla birra iniziate dal brodo vegetale, che servirà per fare la gelatina. In un pentolino ponete l’acqua e la birra 1 insieme alla carota, al sedano e alla cipolla già lavate e pulite 2, salate e portate a bollore facendo cuocere a fuoco basso per circa 20 minuti. Passato questo tempo, filtrate il brodo e aggiungete tanta acqua quanto basta per portare tutto il liquido a 500 ml. Intanto sbollentate i piselli e le carote tagliate a dadini 3 per un paio di minuti in acqua bollente.
									

								

															

																		
																															
											
										
																														
																		Preparate le verdure: tagliate i peperoni ricavando 24 listarelle 4 dal peperone giallo e 24 listarelle da quello rosso e tagliate le parti restanti in cubetti 5. Tagliate le olive a rondelle 6
									

								

															

																		
																															
											
										
																														
																		e le uova sode, ricavando 8 fette 7. Intanto mettete in ammollo la colla di pesce in acqua fredda 8 e quando si sarà ammorbidita, strizzatela bene e fatela sciogliere in 3-4 mestoli di brodo ben caldo (che potrete anche mettere sul fuoco) 9. Unite poi questo liquido al restante brodo vegetale e fate raffreddare il composto a temperatura ambiente.
									

								

															

																		
																															
											
										
																														
																		Ora passate alla composizione dell’aspic: predisponete 8 stampini d’acciaio della capacità di 165 ml e tenete presente che ogni strato di gelatina alla birra, che comporrà l’aspic millecolori, sarà di 15 gr e avrà bisogno di 15-20 minuti in frigo per rassodare (oppure 10 minuti in freezer). Partite dal fondo versando uno strato di gelatina pari a 15 gr 10 (per essere sicuri ponete lo stampino su una bilancia, fate la tara e pesate esattamente la gelatina mentre la versate). Quando il fondo sarà rassodato ponete una fetta di uovo sodo al centro, ricopritelo con la gelatina 11 e lasciate rassodare. Continuate con il prosciutto cotto a dadini, facendo attenzione a disporre bene a raggiera il prosciutto per tutto il perimetro dello stampino 12, per ottenere un effetto finale molto ordinato, e completate con altri cubetti al centro.
									

								

															

																		
																															
											
										
																														
																		Versate sopra un altro strato di gelatina alla birra 13 e fate rassodare. Proseguite con uno strato di piselli, avendo cura di disporli sempre in modo armonioso 14, coprite con la gelatina e fate rassodare 15.
									

								

															

																		
																															
											
										
																														
																		Passate poi ai peperoni: disponete 3 listarelle di peperone rosso alternate a 3 listarelle di peperone giallo lungo il perimetro dello stampino 16 e riempite al centro con in cubetti di peperone 17. Ricoprite sempre con gelatina e fate rassodare. Infine lo strato finale: disponete i cerchi di oliva alternando i colori intorno allo stampino 18
									

								

															

																		
																															
											
										
																														
																		e completate lo strato con i cubetti di carota 19. Ricoprite con l’ultimo strato di gelatina 20 e fate rassodare il tutto per 2-3 ore in frigorifero. Quando sarà ben compatto sformate il vostro aspic immergendolo velocemente in acqua calda e staccando i bordi dallo stampino con l’aiuto di un coltellino a lama liscia 21. Il vostro aspic millecolori con gelatina alla birra sarà pronto per essere servito.
									

								

							
					    