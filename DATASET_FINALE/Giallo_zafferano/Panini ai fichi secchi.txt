Difficoltà: Media
Settembre è un mese particolare, tra malinconia e felicità! Ricomincia la scuola, si riprendono i ritmi quotidiani ma si inizia anche a percepire il cambio di stagione, che volge verso l’autunno. Le vacanze estive oramai sono un ricordo e per alleviare lo stato d’animo di chi ripensa con nostalgia al mare, abbiamo pensato ad un caldo e fragrante comfort food. Con i panini ai fichi secchi… non ve ne importerà “un fico secco”! Il profumo e il gusto avvolgente di questi deliziosi panini strapperà un sorriso anche nelle giornate più tristi o noiose. L’impasto dei panini ai fichi secchi, grazie all'utilizzo della farina tipo 1, sprigionerà aroma più intensi, rispetto per esempio al classico pane fatto in casa. Questi panini, inoltre, saranno perfetti per accogliere farciture sia dolci che salate... scegliete una confettura per la colazione o delle sottili fette di prosciutto crudo e un po’ di formaggio fresco per uno spuntino veramente sfizioso! Assaggio dopo assaggio scoprirete la dolcissima sorpresa che nascondono i panini ai fichi secchi!


												
						
						

														INGREDIENTI
							
							                            
                                
    								
    									
    										
    										234
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    234
    					
    					    					    					
    					    Carboidrati
    					    g
    					    46.6
    					
    					    					    					
    					      di cui zuccheri
    					    g
    					    13.5
    					
    					    					    					
    					    Proteine
    					    g
    					    6.7
    					
    					    					    					
    					    Grassi
    					    g
    					    2.3
    					
    					    					    					
    					      di cui saturi
    					    g
    					    0.44
    					
    					    					    					
    					    Fibre
    					    g
    					    6.9
    					
    					    					    					    					
    					    Sodio
    					    mg
    					    413
    					
    					    				
    			
                            
													


						
							
														Ingredienti per 10 panini
							

							
								

																	Fichi secchi
								
								
								
																	200
									g
																

								

							
								

																	Farina 1
								
								
								
																	500
									g
																

								

							
								

																	Acqua
								
								
								a temperatura ambiente
																	270
									g
																

								

							
								

																	Lievito di birra fresco
								
								
								
																	7
									g
																

								

							
								

																	Olio extravergine d'oliva
								
								
								
																	1
									cucchiaio
																

								

							
								

																	Sale fino
								
								
								
																	10
									g
																

								

							
								

																	Miele millefiori
								
								
								
																	1
									cucchiaio
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i panini ai fichi secchi come prima cosa versate la farina di tipo 1 in una ciotola; aggiungete poi il sale 1, il miele 2 e un pò della dose di acqua 3. 
									

								

															

																		
																															
											
										
																														
																		Impastate con i polpastrelli per uniformare il tutto 4, quindi unite il lievito fresco sbriciolato 5 e la parte restante di acqua 6. 
									

								

															

																		
																															
											
										
																														
																		Lavorate il tutto con le mani fino ad ottenere un impasto compatto 7, aggiungete successivamente l'olio 8 e lavorate fino a che non sarà assorbito completamente 9. 
									

								

															

																		
																															
											
										
																														
																		Poi trasferite l'impasto su un piano 10, lavoratelo ancora pochi istanti fino a che sarà piuttosto liscio e poi donategli una forma sferica 11. A questo punto riponetelo in una ciotola 12 e lasciatelo lievitare per circa 2 ore e mezza a temperatura ambiente. Se dovesse fare molto freddo potete riporre l'impasto in forno spento solo con la luce accesa.  
									

								

															

																		
																															
											
										
																														
																		Passate circa 2 ore e mezza, quando sarà ben lievitato 13 trasferitelo su un piano 14 e appiattitelo con le mani 15. 
									

								

															

																		
																															
											
										
																														
																		Dopodichè tagliate i fichi secchi a metà e distribuiteli sull'impasto 16; poi arrotolatelo (17-18) in modo da formare un filone. 
									

								

															

																		
																															
											
										
																														
																		A questo punto dividetelo a metà 19. Poi dividete ciascuna metà in 5 parti 20, in modo da ricavare 10 porzioni da circa 90 grammi ciascuna 21. 
									

								

															

																		
																															
											
										
																														
																		Dopo, premendo ciascun pezzo tra il palmo delle mani e un piano leggermente unto, fate un movimento rotatorio in modo da formare delle palline 22. Disponetele man mano su una leccarda o un vassoio ben infarinato distanziandole tra di loro 23. Coprite con la pellicola per alimenti 24 e riponete in frigorifero per 18/20 ore. 
									

								

															

																		
																															
											
										
																														
																		Trascorso questo tempo, preriscaldate il forno a 210° in modalità statica: intanto tirate fuori dal frigo le palline di impasto 25. Non appena il forno sarà caldo, spruzzate un pò di acqua sulle pareti in modo da creare la giusta umidità e infornate rapidamente i panini (una teglia alla volta, nel ripiano di mezzo del forno; gli altri panini crudi potete tenerli in luogo fresco coperti con pellicola in attesa di cuocerli). Cuocete per circa 35 minuti fino a che non saranno ben dorati; per una cottura uniforme, girate la teglia dopo circa 20 minuti. Una volta che i vistri panini ai fichi secchi saranno cotti, sfornateli 26 e lasciateli raffreddare su una gratella prima di servirli 27. 
									

								

							
					    