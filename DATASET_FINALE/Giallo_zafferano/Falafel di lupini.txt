Difficoltà: Molto facile
Tipici della cucina mediorientale, i falafel sono delle polpette speziate a base di legumi. La ricetta classica prevede i ceci secchi, ma è molto diffusa anche la versione con le fave… oggi invece vi spieghiamo come preparare i falafel di lupini! Oltre ad essere ricchi di fibre, i lupini vantano anche un importante contenuto di proteine e per questo rappresentano un ingrediente particolarmente prezioso per chi segue una dieta vegetariana. A differenza dei cracker di lupini, realizzati con la farina, questa volta abbiamo utilizzato i semi interi che vengono frullati con gli altri ingredienti per ottenere un composto morbido e modellabile, pronto da tuffare nell’olio bollente! Serviti caldi e fragranti, i falafel di lupini sono ideali da accompagnare con una salsa allo yogurt arricchita con scorza di limone e foglie di menta.


						
						

														INGREDIENTI
							
													


						
														
							
														Per circa 16 falafel
							

							
								

																	Lupini
								
								
								
																	300
									g
																

								

							
								

																	Pangrattato
								
								
								
																	80
									g
																

								

							
								

																	Tahina
								
								
								
																	40
									g
																

								

							
								

																	Uova
								
								
								
																	1
									
																

								

							
								

																	Semi di sesamo
								
								
								
																	10
									g
																

								

							
								

																	Cumino in polvere
								
								
								
																	¼
									cucchiaino
																

								

							
								

																	Paprika dolce
								
								
								
																	½
									cucchiaino
																

								

							
								

																	Curcuma in polvere
								
								
								
																	½
									cucchiaino
																

								

							
								

																	Prezzemolo
								
								
								
																	
									q.b.
																

								

							
								

																	Aneto
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i falafel di lupini versate i lupini con la buccia in un mixer 1 insieme alla tahina 2 e al mix di spezie in polvere 3.
									

								

															

																		
																															
											
										
																														
																		Frullate per ridurre il tutto in purea, poi aggiungete il sale 4, l’uovo 5, l’aneto e il prezzemolo tritati 6.
									

								

															

																		
																															
											
										
																														
																		Mescolate bene con una spatola, poi unite il pangrattato 7 e i semi di sesamo 8 e impastate con le mani per ottenere un composto omogeneo. A questo punto formate i falafel: prelevate circa 30 g di impasto per volta, formate delle palline e appiattitele leggermente 9. Potete utilizzare l’apposito strumento, se lo avete.
									

								

															

																		
																															
											
										
																														
																		Scaldate l’olio di semi fino a una temperatura di circa 180° e friggete pochi falafel per volta per circa 3 minuti 10. Quando saranno ben dorati, scolateli su un foglio di carta per fritti 11 e aggiustate eventualmente di sale. Servite i vostri falafel di lupini ben caldi 12!
									

								

							
					    