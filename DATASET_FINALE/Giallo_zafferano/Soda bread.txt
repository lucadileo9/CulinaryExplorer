Difficoltà: Molto facile
Il soda bread è il tradizionale pane irlandese senza lievito, veloce da preparare e ideale da consumare a colazione. Oggi esistono molte varianti del pane di soda, anche perché ogni forno ha perfezionato la propria ricetta, uno degli ingredienti principali, però, rimane il bicarbonato di sodio: l’elemento che lo rende unico. In questa ricetta la farina manitoba si mescola ad una farina integrale e dopo aver aggiunto il sale, si uniscono anche bicarbonato e latte, che insieme fungeranno da agente lievitante. L’acido sprigionato dal latte, infatti, permette al bicarbonato di lievitare, in questo modo non è necessaria l'aggiunta del lievito. Il segreto per ottenere un ottimo soda bread, però, è lavorare pochissimo l’impasto e infornarlo subito. Il risultato sarà un pane morbido e farinoso, caratterizzato dalla tipica croce sulla superficie, perfetto per essere spezzato in quarti, guarnito con burro e marmellata e magari accompagnato da un thè caldo. Non vi resta che preparare il soda bread per portare in tavola in un batter d’occhio la bontà e la fragranza del pane fatto in casa!

E se cercate altre ricette per preparare il pane, provate anche il nostro pane facile fatto in casa!


												
						
						

														INGREDIENTI
							
							                            
                                
    								
    									
    										
    										194
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    194
    					
    					    					    					
    					    Carboidrati
    					    g
    					    35.1
    					
    					    					    					
    					      di cui zuccheri
    					    g
    					    3.2
    					
    					    					    					
    					    Proteine
    					    g
    					    7.6
    					
    					    					    					
    					    Grassi
    					    g
    					    2.5
    					
    					    					    					
    					      di cui saturi
    					    g
    					    1.22
    					
    					    					    					
    					    Fibre
    					    g
    					    2.9
    					
    					    					    					
    					    Colesterolo
    					    mg
    					    6
    					
    					    					    					
    					    Sodio
    					    mg
    					    585
    					
    					    				
    			
                            
													


						
							
							

							
								

																	Farina Manitoba
								
								
								
																	185
									g
																

								

							
								

																	Farina integrale
								
								
								
																	185
									g
																

								

							
								

																	Latte intero
								
								
								
																	390
									g
																

								

							
								

																	Sale fino
								
								
								
																	9
									g
																

								

							
								

																	Bicarbonato
								
								
								
																	6
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il soda bread versate in una ciotola le due farine 1, il sale 2 e il bicarbonato 3. 
									

								

															

																		
																															
											
										
																														
																		Versate il latte a filo impastando con le mani 4, aiutatevi con una spatola e non preoccupatevi se l'impasto risulta appiccicoso. Non appena il latte sarà completamente assorbito e avrete ottenuto un composto omogeneo, trasferitelo all'interno di uno stampo, rivestito con un foglio di carta forno, grande 20 cm in superficie e 18 cm alla base 6. 
									

								

															

																		
																															
											
										
																														
																		Aiutatevi con una spatola per spargere l'impasto in tutta la teglia e livellate la superficie 7. Inumidite un taglierino e utilizzatelo per fare un taglio a forma di croce 9.
									

								

															

																		
																															
											
										
																														
																		A questo punto 10 cuocete in forno statico preriscaldato a 200° per 40 minuti nel ripiano centrale. Sfornate il pane 11 e lasciatelo raffreddare prima di tagliarlo e servirlo 12. 
									

								

							
					    