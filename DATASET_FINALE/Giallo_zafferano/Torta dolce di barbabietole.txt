Difficoltà: Facile
Una torta fatta con la barbabietola? Una torta dolce? Sì, lo sappiamo, stavolta siete proprio scettici. Le rape devono restare al loro posto: nell’orto o nel minestrone. Ma se vi dicessimo che la torta dolce di barbabietole non solo è sorprendentemente buona e soffice, ma è pure un collaudatissimo grande classico della pasticceria anglosassone? Non occorre avere una vena temeraria per cimentarsi nella preparazione di questo dolce: il suo gusto morbido e delicato, con una nota dominante di cioccolato, non ha niente di vegetale o terroso. Come e più delle carote o della zucca, il sapore di questa versatile radice dall’immaginifico colore viola finisce quasi per sparire all’interno dell’impasto, lasciando come unica traccia una dolcezza di velluto e una appena accennata punta di colore. A voi adesso la difficile scelta: presentare il vostro dolce come una normale torta al cioccolato, rivelando l’ingrediente nascosto solo dopo aver raccolto il plauso entusiasta di grandi e piccini, oppure svelare subito il segreto e godersi lo spettacolo degli scettici che, morso dopo morso, capitoleranno di fronte all’irresistibile bontà di questo strambo dolce… straordinariamente normale.


												
						
						

														INGREDIENTI
							
							                            
                                
    								
    									
    										
    										604
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    604
    					
    					    					    					
    					    Carboidrati
    					    g
    					    61.5
    					
    					    					    					
    					      di cui zuccheri
    					    g
    					    36.6
    					
    					    					    					
    					    Proteine
    					    g
    					    7.9
    					
    					    					    					
    					    Grassi
    					    g
    					    36.3
    					
    					    					    					
    					      di cui saturi
    					    g
    					    8.3
    					
    					    					    					
    					    Fibre
    					    g
    					    2.5
    					
    					    					    					
    					    Colesterolo
    					    mg
    					    77
    					
    					    					    					
    					    Sodio
    					    mg
    					    74
    					
    					    				
    			
                            
													


						
							
														Ingredienti per uno stampo da 24 cm
							

							
								

																	Zucchero
								
								
								
																	190
									g
																

								

							
								

																	Farina 00
								
								
								
																	260
									g
																

								

							
								

																	Barbabietole precotte
								
								
								
																	400
									g
																

								

							
								

																	Cioccolato fondente
								
								
								
																	130
									g
																

								

							
								

																	Olio di semi di mais
								
								
								
																	230
									g
																

								

							
								

																	Uova
								
								
								
																	3
									
																

								

							
								

																	Lievito in polvere per dolci
								
								
								
																	16
									g
																

								

							
								

																	Baccello di vaniglia
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta dolce di barbabietole, cominciate privando della buccia esterna le barbabietole già cotte 1 e riducendole a dadini 2. Trasferitele quindi nel bicchiere del mixer a immersione 3,
									

								

															

																		
																															
											
										
																														
																		allungate con un filo d’olio (circa 30 g, presi dal totale previsto per la ricetta) 4 e frullate a crema 5. Tenete da parte la crema di barbabietola, e passate ad occuparvi del cioccolato: tritatelo grossolanamente 6
									

								

															

																		
																															
											
										
																														
																		e ponetelo a sciogliere bagnomaria 7. Quando sarà completamente fuso 8, tenetelo da parte e lasciatelo raffreddare. Nel frattempo dedicatevi all’impasto. Ponete nella brocca della planetaria (potete anche utilizzare uno sbattitore elettrico) lo zucchero e le uova a temperatura ambiente 9,
									

								

															

																		
																															
											
										
																														
																		unite anche i semi di una bacca di vaniglia 10 e azionate la frusta. Lavorate il composto per 10 minuti, fino a quando non risulterà ben spumoso; unite quindi l’olio 11 e continuate a lavorare. Setacciate la farina con il lievito 12
									

								

															

																		
																															
											
										
																														
																		e uniteli poco alla volta nella planetaria 13. In ultimo, unite a filo il cioccolato ormai raffreddato 14 e continuate a lavorare l’impasto qualche minuto in modo da farlo amalgamare perfettamente. Prendete adesso la crema di barbabietola e unitela al composto 15
									

								

															

																		
																															
											
										
																														
																		mescolando delicatamente con una spatola fino a farlo incorporare 16. Versate quindi l’impasto in una tortiera del diametro di 24 cm precedentemente imburrata e foderata con carta da forno 17. Cuocete in forno statico preriscaldato a 170° per 65 minuti (oppure a 150° per 55 minuti se forno ventilato) e prima di sfornare fate la prova dello stecchino per verificare la cottura. Sfornate il dolce, lasciatelo intiepidire, quindi sformatelo e lasciatelo raffreddare 18. Se lo gradite, prima di servire la vostra torta dolce di barbabietole potete spolverizzare dello zucchero a velo in superficie.
									

								

							
					    