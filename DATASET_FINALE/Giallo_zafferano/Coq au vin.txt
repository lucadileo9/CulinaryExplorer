Difficoltà: Facile
Il coq au vin è uno squisito secondo piatto, tipico della tradizione culinaria francese, la cui lunga preparazione lo rende ideale per un’occasione speciale. Del coq au vin ne parlano i libri di storia: venne servito a Giulio Cesare durante la conquista dell’antica Gallia, dopo che gli era stato offerto un galletto come simbolo dell’onore dei Galli.
Il coq au vin richiede una lenta marinatura nel vino, di solito un rosso molto corposo, insieme a carote e cipolle in pezzi e aromi. Durante la cottura poi, viene arricchito con pancetta e funghi.
Un piatto sostanzioso, di grande presenza e davvero gustoso da portare in tavola insieme ad una bella bottiglia di Borgogna d’annata.


						
						

														INGREDIENTI
							
							                            
                                
    								
    									
    										
    										879
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    879
    					
    					    					    					
    					    Carboidrati
    					    g
    					    8.4
    					
    					    					    					
    					      di cui zuccheri
    					    g
    					    6.4
    					
    					    					    					
    					    Proteine
    					    g
    					    7
    					
    					    					    					
    					    Grassi
    					    g
    					    43.7
    					
    					    					    					
    					      di cui saturi
    					    g
    					    12.79
    					
    					    					    					
    					    Fibre
    					    g
    					    3.2
    					
    					    					    					
    					    Colesterolo
    					    mg
    					    317
    					
    					    					    					
    					    Sodio
    					    mg
    					    989
    					
    					    				
    			
                            
													


						
														
							
							

							
								

																	Pollo
								
								
								intero o già in pezzi
																	1,6
									kg
																

								

							
								

																	Funghi champignon
								
								
								
																	400
									g
																

								

							
								

																	Cipolle borettane
								
								
								
																	250
									g
																

								

							
								

																	Aglio
								
								
								
																	2
									spicchi
																

								

							
								

																	Brandy
								
								
								
																	50
									ml
																

								

							
								

																	Brodo vegetale
								
								
								
																	50
									ml
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Farina 00
								
								
								
																	15
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Pancetta
								
								
								
																	300
									g
																

								

							
														
							
						
														
							
														per la marinatura
							

							
								

																	Vino rosso
								
								
								
																	1
									l
																

								

							
								

																	Cipolle bianche
								
								
								
																	1
									
																

								

							
								

																	Carote
								
								
								
																	2
									
																

								

							
								

																	Rosmarino
								
								
								
																	10
									g
																

								

							
								

																	Prezzemolo
								
								
								
																	10
									g
																

								

							
								

																	Timo
								
								
								
																	6
									g
																

								

							
								

																	Pepe nero in grani
								
								
								
																	5
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il coq au vin, prendete il pollo e tagliatelo in pezzi 1 seguendo le indicazioni che trovate qui (come tagliare il pollo). Tagliate la cipolla a spicchi e le carote a rondella 2. Mettete il pollo tagliato in una bacinella abbastanza capiente, aggiungete la carota, la cipolla, il vino rosso fino a coprirlo interamente 3.
									

								

															

																		
																															
											
										
																														
																		Aggiungete gli aghi di rosmarino, il prezzemolo precedentemente pulito e sfogliato , il timo e il pepe in grani 4. Coprite per bene con la pellicola 5 e mettetelo in frigo per almeno 12 ore. Potete prepararlo la sera prima e lasciarlo in frigo tutta la notte. Trascorso il tempo necessario, filtrate il tutto, dividendo la marinatura dalle verdure e dal pollo 6.
									

								

															

																		
																															
											
										
																														
																		Fate scaldare una padella antiaderente con olio evo e schiacciate 2 spicchi d’aglio al suo interno 7. Aggiungete il pollo 8 e fatelo rosolare per bene a fuoco moderato su tutti i lati per almeno per 6-7 minuti. Quando sara’ ben rosolato toglietelo dalla padella antiaderente 9 e tenetelo da parte al caldo.
									

								

															

																		
																															
											
										
																														
																		Nella padella, al posto del pollo, mettete le verdure della marinatura e fatele cuocere per 2 minuti 10. Aggiungete poi le cipolline e lasciate cuocere per altri 3 minuti 11. Infine aggiungete la farina 12 e lasciate addensare il fondo di cottura.
									

								

															

																		
																															
											
										
																														
																		A questo punto trasferite il pollo e le verdure in un tegame più grande, dove dovrà cuocere a fuoco bassisimo per due ore e mezza circa, sobbollendo appena. Sfumate subito con il brandy 13 e dopo qualche minuto ricoprite il coq con il vino della marinatura, aggiungendo un mestolo alla volta 14. Coprite con un coperchio 15 e lasciate cuocere.
									

								

															

																		
																															
											
										
																														
																		Intanto che il coq au vin cuoce, tagliate la pancetta a listarelle 16 e , dopo averli puliti, affettate i funghi 17  (se ci dovessero essere funghi tanto piccoli potrete lasciarli senza doverli tagliare). In una padella antiaderente fate rosolare la pancetta  tagliata e non appena rilascierà il proprio grasso, aggiungete i funghi e fateli rosolare per circa 6 minuti 18.
									

								

															

																		
																															
											
										
																														
																		Sfumate i funghi e la pancetta con un paio di mestoli di brodo e aggiustate di sale 19. Quando si saranno asciugati, unite i funghi e la pancetta al coq au vin 20 e lasciate cuocere tutto insieme per gli ultimi 15 minuti. Aggiustate di sale e pepe se necessario ed ecco il vostro coq au vin 21: servitelo caldo in un piatto da portata 21.
									

								

							
					    