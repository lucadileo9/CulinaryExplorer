Difficoltà: Molto facile
L’insalata di pasta è un primo piatto estivo che si può realizzare in mille modi, anche con il pesce! Oggi vi invitiamo a provare la versione con melanzane e pomodori secchi, con tutti i profumi della cucina mediterranea: buona gustata sia calda che fredda, può diventare una comoda schiscetta da portare in spiaggia, o colorare la tavola di un pranzo in famiglia! Il gusto deciso dei pomodori secchi, il contrappunto croccante dei pinoli tostati, la piccantezza del peperoncino e la morbidezza delle melanzane grigliate creano una sinfonia di sapori che conquista tutti con la sua semplice bontà. Per un menu “a tutta melanzana”, vi consigliamo anche dei delicati bicchierini di caviale di melanzana da servire come antipasto, e delle croccanti polpette di melanzana a seguire. Lasciatevi trascinare dal gustoso vortice viola di questo straordinario ortaggio, uno dei simboli della tavola mediterranea dell’estate e provate altre ricette per una pasta fredda facile e veloce!


												
						
						

														INGREDIENTI
							
							                            
                                
    								
    									
    										
    										534
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    534
    					
    					    					    					
    					    Carboidrati
    					    g
    					    71.8
    					
    					    					    					
    					      di cui zuccheri
    					    g
    					    7.8
    					
    					    					    					
    					    Proteine
    					    g
    					    15.9
    					
    					    					    					
    					    Grassi
    					    g
    					    20.3
    					
    					    					    					
    					      di cui saturi
    					    g
    					    3.66
    					
    					    					    					
    					    Fibre
    					    g
    					    5.5
    					
    					    					    					
    					    Colesterolo
    					    mg
    					    6
    					
    					    					    					
    					    Sodio
    					    mg
    					    551
    					
    					    				
    			
                            
													


						
							
							

							
								

																	Rigatoni
								
								
								
																	320
									g
																

								

							
								

																	Pomodori secchi sott'olio
								
								
								
																	40
									g
																

								

							
								

																	Melanzane
								
								
								
																	300
									g
																

								

							
								

																	Pinoli
								
								
								
																	60
									g
																

								

							
								

																	Peperoncino
								
								
								
																	1
									
																

								

							
								

																	Olio extravergine d'oliva
								
								
								
																	40
									g
																

								

							
								

																	Basilico
								
								
								
																	20
									foglie
																

								

							
								

																	Ricotta salata
								
								
								
																	50
									g
																

								

							
								

																	Scalogno
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’insalata di pasta con melanzane e pomodori secchi, cominciate tagliando i pomodori secchi a listarelle sottili 1. Private poi il peperoncino fresco dei suoi semi, e tagliate anch’esso a striscioline molto fini 2. Tagliate poi la melanzana in 4 spicchi, e tagliate ogni spicchio a fette di 3-4 mm 3.
									

								

															

																		
																															
											
										
																														
																		Grigliate le fettine di melanzana sulla piastra rovente, per circa 2 minuti per lato 4. Tostate quindi i pinoli in una padella antiaderente per 3-4 minuti, facendo attenzione a non bruciacchiarli 5. Buttate a questo punto i rigatoni in acqua bollente salata 6.
									

								

															

																		
																															
											
										
																														
																		Mentre la pasta cuoce fate rosolare lo scalogno tagliato in grossi pezzi in una padella in cui avrete scaldato l’olio a fuoco vivace 7, e poi aggiungete il peperoncino 8 e aggiungete un mestolo di acqua di cottura della pasta 9.
									

								

															

																		
																															
											
										
																														
																		Coprite con un coperchio e lasciate cuocere per un paio di minuti 10. Unite poi i pomodori secchi 11 e allungate con ancora un po’ di acqua di cottura 12.
									

								

															

																		
																															
											
										
																														
																		Scolate la pasta al dente, e unitela al condimento in padella 13. Aggiungete anche le melanzane 14 e i pinoli tostati 15.
									

								

															

																		
																															
											
										
																														
																		Saltate la pasta per un paio di minuti, quindi cospargetela con la ricotta salata grattugiata 16, il basilico spezzettato grossolanamente a mano 17 e servite la vostra insalata di pasta con melanzane e pomodori secchi calda o fredda a seconda del vostro gusto 18!
									

								

							
					    