Difficoltà: Facile
Il risotto cavolo nero e cozze è un delizioso primo piatto che unisce gli ingredienti del mare e della terra. La cremosità della verdura incontra la nota salina dei molluschi creando un’accoppiata insolita e sfiziosa. Ad aggiungere un tocco ancora più particolare ci pensa il riso integrale, ricco di fibre e nutrienti. Per finire, il brodo: non abbiamo utilizzato quello classico, bensì l’acqua di cottura del cavolo nero e il liquido delle cozze che verranno assorbiti da ogni chicco per un risultato ancora più saporito e profumato. Mantecate il risotto cavolo nero e cozze con un filo di olio e preparatevi a ricevere i complimenti dei vostri ospiti!


												
						
						

														INGREDIENTI
							
													


						
							
							

							
								

																	Riso integrale
								
								
								
																	320
									g
																

								

							
								

																	Cozze
								
								
								(da pulire)
																	1
									kg
																

								

							
								

																	Cavolo nero
								
								
								
																	150
									g
																

								

							
								

																	Vino bianco
								
								
								
																	50
									g
																

								

							
								

																	Prezzemolo
								
								
								
																	1
									ciuffo
																

								

							
								

																	Aglio
								
								
								
																	1
									spicchio
																

								

							
								

																	Pepe rosa
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il risotto cavolo nero e cozze per prima cosa tagliate il cavolo nero a listarelle, eliminando i gambi più coriacei 1. Passate alla pulizia delle cozze: innanzitutto scartate quelle rotte o aperte, poi rimuovete le incrostazioni con un coltello, strappate la barbetta 2 e grattate il guscio con una paglietta di acciaio 3.
									

								

															

																		
																																											
											
										
																						
											
										
																						
											
										
																																										
																		In una casseruola capiente scaldate l’olio con l’aglio 4, fate soffriggere un bel ciuffo di prezzemolo 5. Quindi versate anche le cozze 6.
									

								

															

																		
																																											
											
										
																						
											
										
																						
											
										
																																										
																		Sfumate con il vino bianco 7, coprite con il coperchio 8 e cuocete a fiamma vivace per 4-5 minuti, scuotendo la casseruola ogni tanto. Quando tutte le cozze saranno aperte, spegnete il fuoco e lasciate raffreddare 9. Rimuovete pure il ciuffo di prezzemolo. 
									

								

															

																		
																																											
											
										
																						
											
										
																						
											
										
																																										
																		Nel frattempo portate a bollore una pentola con dell’acqua e sbollentate il cavolo nero per circa 5 minuti 10. Scolatelo senza buttare via l'acqua di cottura (tenetela in caldo, servirà per cuocere il risotto) 11 e trasferitelo in una ciotola con acqua e ghiaccio, per mantenere vivido il colore 12.
									

								

															

																		
																																											
											
										
																						
											
										
																						
											
										
																																										
																		Sgusciate le cozze 13. Mettete i molluschi in una ciotola insieme a una parte del loro liquido di cottura 14; il liquido restante vi servirà per cuocere il riso. Coprite con pellicola e tenete da parte 15.
									

								

															

																		
																																											
											
										
																						
											
										
																						
											
										
																																										
																		A questo punto potete iniziare la preparazione del risotto: tostate il riso integrale in una casseruola con un filo d’olio per 4-5 minuti 16, mescolando spesso 17. Sfumate con il liquido delle cozze tenuto da parte 18.
									

								

															

																		
																																											
											
										
																						
											
										
																						
											
										
																																										
																		Portate a cottura il riso aggiungendo il brodo caldo di cavolo nero, un mestolo alla volta 19. Intanto scolate il cavolo nero e trasferitelo in un boccale 20, poi frullatelo con un mixer a immersione per ottenere una crema 21.
									

								

															

																		
																																											
											
										
																						
											
										
																						
											
										
																																										
																		Quando mancheranno 5 minuti alla cottura del riso, unite la crema di cavolo nero 22. Mescolate bene e finite di cuocere il risotto aggiungendo altro brodo al bisogno 23. Una volta pronto, insaporite con il pepe rosa 24.
									

								

															

																		
																																											
											
										
																						
											
										
																						
											
										
																																										
																		Aggiungete le cozze 25 e mescolate delicatamente, poi spegnete il fuoco e mantecate con un filo di olio a crudo 26. Il vostro risotto cavolo nero e cozze è pronto per essere servito 27!
									

								

							
					    