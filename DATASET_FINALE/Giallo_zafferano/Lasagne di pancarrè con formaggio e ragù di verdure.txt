Difficoltà: Facile
La lasagne di pancarrè con formaggio e ragù di verdure sono uno sfizioso antipasto dal sapore rustico e deciso. Boccone dopo boccone scoprirete un ragù a base di verdure miste che si sposa perfettamente con l’Edamer e la scamorza dolce, il tutto tra strati di morbido pancarrè e una cremosa besciamella. Servite le vostre lasagne ben calde dopo averle passate sotto il grill: aggiungerete una nota di croccantezza che completerà questo piatto alla perfezione!


						
						

														INGREDIENTI
							
							                            
                                
    								
    									
    										
    										657
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    657
    					
    					    					    					
    					    Carboidrati
    					    g
    					    32.3
    					
    					    					    					
    					      di cui zuccheri
    					    g
    					    12.7
    					
    					    					    					
    					    Proteine
    					    g
    					    35.4
    					
    					    					    					
    					    Grassi
    					    g
    					    42.9
    					
    					    					    					
    					      di cui saturi
    					    g
    					    22.58
    					
    					    					    					
    					    Fibre
    					    g
    					    4
    					
    					    					    					
    					    Colesterolo
    					    mg
    					    141
    					
    					    					    					
    					    Sodio
    					    mg
    					    1726
    					
    					    				
    			
                            
													


						
														
							
							

							
								

																	Scamorza (provola)
								
								
								dolce
																	200
									g
																

								

							
								

																	Edamer
								
								
								
																	200
									g
																

								

							
								

																	Pancarrè
								
								
								
																	12
									fette
																

								

							
														
							
						
														
							
														per il ragù di verdure
							

							
								

																	Carote
								
								
								
																	150
									g
																

								

							
								

																	Zucchine
								
								
								
																	150
									g
																

								

							
								

																	Pisellini
								
								
								
																	85
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	20
									g
																

								

							
														
							
						
														
							
														per la besciamella
							

							
								

																	Latte intero
								
								
								
																	500
									g
																

								

							
								

																	Burro
								
								
								
																	40
									g
																

								

							
								

																	Farina
								
								
								
																	25
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Noce moscata
								
								
								(da grattugiare)
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le lasagne di pancarrè con formaggio e ragù di verdure lavate tutte le verdure sotto abbondante acqua fresca corrente; pulite le carote eliminando la buccia 1, tagliatele a listarelle 2 e poi a cubetti di circa 4 mm 3.
									

								

															

																		
																															
											
										
																														
																		Spuntate le zucchine 4, tagliatele a cubetti sempre di 4 mm 5, poi sgranate i piselli 6;
									

								

															

																		
																															
											
										
																														
																		fateli sbollentare in una pentola con abbondante acqua 7 e fateli raffreddare in una ciotola con acqua fredda per bloccare la cottura. In una pentola antiaderente fate cuocere a fuoco vivace le carote a dadini per 3-4 minuti con un filo di olio, poi aggiungete le zucchine a cubetti 8, regolando di sale e pepe; cuocete per altri 3-4 minuti. Quando le verdure saranno pronte, spegnete e lasciate raffreddare. Da ultimo unite i piselli 9 e mettete da parte.
									

								

															

																		
																															
											
										
																														
																		Preparate dunque la besciamella: mettete a scaldare in un pentolino il latte 10; a parte fate sciogliere il burro a fuoco basso 11, poi spegnete e aggiungete la farina setacciata a pioggia 12,
									

								

															

																		
																															
											
										
																														
																		mescolando con una frusta per evitare la formazione di grumi 13. Rimettete sul fuoco dolce e mescolate fino a farla diventare dorata: avrete così ottenuto il roux. Aromatizzate il latte con la noce moscata 14 e un pizzico di sale e pepe, poi unitelo poco alla volta al roux 15, mescolando energicamente il tutto con la frusta.
									

								

															

																		
																															
											
										
																														
																		Cuocete 5-6 minuti a fuoco dolce finché la salsa si sarà addensata 16 e inizierà a bollire. A questo punto potete comporre la vostra lasagna: prendete una pirofila quadrata di 20 cm e 7 cm di h e distribuite uno strato di besciamella sul fondo 17; adagiate 4 fette di pancarrè sovrapponendole leggermente 18 e
									

								

															

																		
																															
											
										
																														
																		ricoprite con una parte del ragù di verdure che avete precedentemente preparato 19, distribuendolo in maniera uniforme sulle fette 20. Tagliate a fettine 100 g di Edamer 21 e 100 g di scamorza dolce, conservando il formaggio che vi avanza poiché vi servirà successivamente.
									

								

															

																		
																															
											
										
																														
																		Mettete le fette di formaggio alternandole sulle verdure 22 e poi coprite con la besciamella 23; proseguite con la stessa farcitura componendo altri 2 strati. Terminate distribuendo le verdure rimanenti 24 e
									

								

															

																		
																															
											
										
																														
																		grattugiando i formaggi che avete avanzato 25. Distribuite la besciamella restante sulla superficie 26 e fate cuocere in forno statico preriscaldato a 180° per 15 minuti (o a 160° per 8-10 minuti se in forno ventilato). Successivamente passate sotto il grill per 10 minuti; a cottura ultimata sfornate le lasagne di pancarrè con formaggio e ragù di verdure 27 e lasciatele intiepidire prima di servirle.
									

								

							
					    