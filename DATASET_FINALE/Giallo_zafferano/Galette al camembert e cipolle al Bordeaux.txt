Difficoltà: Facile
La galette è una ricetta francese tra le più famose e più rivisitate, dalla Francia al Belgio e fino in Canada, può assumere differenti forme e consistenze. In alcuni casi assomiglia a una crespella fatta con farina di grano saraceno o integrale, in molti altri ha una consistenza più simile a un waffle e talvolta addirittura di pancake. Ma sicuramente la più famosa è la galette des rois che si prepara il 6 gennaio. Visto che di varianti ce ne sono a bizzeffe, e fanno parte anche le versioni salate, abbiamo deciso di stuzzicarvi l'appetito con la nostra galette al camembert e cipolle al Bordeaux. Si tratta di un antipasto molto sostanzioso pensato per essere gustato in una ristretta quanto piacevolissima compagnia. La cialda racchiude un cuore extra filante a base di camembert, uno dei formaggi francesi più complessi per sapore e profumo. C'era bisogno di qualcosa che regalasse alla bocca una piacevole nota di contrasto, così abbiamo pensato ad una veloce composta di cipolle rosse annaffiate, per la prestigiosa occasione, con del buon vino rosso. Queste galette al camembert e cipolle al Bordeux sono perfette per occasioni davvero speciali, anche perché avrete bisogno di almeno un calice in più a testa per poterle apprezzare al meglio! Provate e fateci sapere, bon appetit nos amis!


						
						

														INGREDIENTI
							
													


						
														
							
														Ingredienti per 2 pezzi
							

							
								

																	Camembert
								
								
								pezzi da 250 g ciascuno
																	2
									
																

								

							
								

																	Rosmarino
								
								
								
																	
									q.b.
																

								

							
								

																	Salvia
								
								
								
																	
									q.b.
																

								

							
								

																	Origano
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per l'impasto
							

							
								

																	Farina di farro integrale
								
								
								
																	100
									g
																

								

							
								

																	Olio extravergine d'oliva
								
								
								
																	25
									g
																

								

							
								

																	Acqua
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per le cipolle al Bordeaux
							

							
								

																	Cipolle rosse
								
								
								
																	350
									g
																

								

							
								

																	Scalogno
								
								
								
																	60
									g
																

								

							
								

																	Rosmarino
								
								
								rametto
																	1
									
																

								

							
								

																	Salvia
								
								
								mazzetto
																	1
									
																

								

							
								

																	Cannella in stecche
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Zucchero di canna
								
								
								
																	25
									g
																

								

							
								

																	Vino rosso
								
								
								Bordeaux
																	70
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le galette di farro al camembert e cipolle al Bordeaux cominciate dalla pasta. In una ciotola versate la farina di farro integrale e l'acqua 1, poi l'olio 2 il sale e cominciate ad impastare 3
									

								

															

																		
																															
											
										
																														
																		finché non avrete ottenuto un impasto omogeneo che lascerete riposare in frigo per una mezzora 4. Trascorso il tempo recuperate l'impasto e dividetelo in due pezzi 5. Cominciate a tirarli, uno alla volta, con l'aiuto di un matterello su una spianatoia leggermente infarinata ottenendo una sfoglia sottile di circa 22 cm 6.
									

								

															

																		
																															
											
										
																														
																		Nel mezzo della sfoglia posizionate una forma di formaggio 7, incidete superficialmente 8 e poi profumate con salvia, origano e rosmarino 9.
									

								

															

																		
																															
											
										
																														
																		Fate lo stesso con l'altra parte dell'impasto e richiudete. Quindi ponete le galette su una placca foderata con carta forno e irrorate la superficie con un goccio d'olio 10. Cuocete in forno ventilato, già caldo a 180°, per circa 25-30 minuti + un paio di minuti di grill 11. Nel frattempo potete occuparvi delle cipolle, mondatele e affettatele sottilmente 12,
									

								

															

																		
																															
											
										
																														
																		fate lo stesso anche con gli scalogni 13. Bene, spostatevi ai fornelli. In una casseruola riscaldate un goccio d'olio insieme a salvia, rosmarino e cannella 14. Dopo qualche minuto aggiungete le cipolle e gli scalogni e proseguite la cottura per qualche istante 15
									

								

															

																		
																															
											
										
																														
																		prima di aggiungere lo zucchero e lasciarlo caramellare 16. Sfumate con il Bordeaux e lasciate cuocere per 10 minuti 17. A fine cottura togliete gli aromi e lasciate intiepidire 18.
									

								

															

																		
																															
											
										
																														
																		A questo punto dovreste avere tutto pronto, sia le galette che le cipolle. Sulle galette appena intiepidite versate parte delle cipolle 19, guarnite la superficie con del timo 20 e servite le vostre galette al camembert e cipolle al Bordeaux accompagnando con miele e frutta 21.
									

								

							
					    