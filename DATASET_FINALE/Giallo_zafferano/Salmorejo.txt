Difficoltà: Facile
Il salmorejo (o salmorejo cordobés) è una zuppa fredda spagnola (originaria della città di Cordova) a base di pomodori, pane, aglio e olio d'oliva che vengono frullati insieme ottenendo una cremosa vellutata.

Il salmorejo viene tradizionalmente servito molto freddo (a volte anche con del ghiaccio) e guarnito con uova sode a cubetti e fettine di jamon serrano, prosciutto crudo molto stagionato e saporito di origine spagnola. Provatelo anche come antipasto per accompagnare degli sfiziosi cavoletti schiacciati!

Il salmorejo, versione meno conosciuta ma molto gustosa e più digeribile del più diffuso gazpacho andaluso, è una ricetta semplice e veloce da realizzare, un'ottima idea per un primo piatto estivo davvero rinfrescante!


						
						

														INGREDIENTI
							
							                            
                                
    								
    									
    										
    										307
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    307
    					
    					    					    					
    					    Carboidrati
    					    g
    					    41.6
    					
    					    					    					
    					      di cui zuccheri
    					    g
    					    8
    					
    					    					    					
    					    Proteine
    					    g
    					    11.5
    					
    					    					    					
    					    Grassi
    					    g
    					    10.6
    					
    					    					    					
    					      di cui saturi
    					    g
    					    2.332
    					
    					    					    					
    					    Fibre
    					    g
    					    3.8
    					
    					    					    					
    					    Colesterolo
    					    mg
    					    98
    					
    					    					    					
    					    Sodio
    					    mg
    					    1079
    					
    					    				
    			
                            
													


						
														
							
							

							
								

																	Pomodori perini
								
								
								maturi
																	800
									g
																

								

							
								

																	Pane raffermo
								
								
								
																	200
									g
																

								

							
								

																	Aglio
								
								
								
																	½
									
																

								

							
								

																	Acqua
								
								
								
																	250
									ml
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per guarnire
							

							
								

																	Uova
								
								
								
																	2
									
																

								

							
								

																	Prosciutto crudo
								
								
								(jamon serrano)
																	2
									fette
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il salmorejo iniziate privando della crosta le fette di pane raffermo 1 e tagliandole a cubetti, mettetele poi in una ciotola e imbevetele con circa 250 ml d’acqua 2, lasciatela ammollo per mezz’ora circa. Nel frattempo spelate i pomodori 3 e riduceteli in cubetti.
									

								

															

																		
																															
											
										
																														
																		Mettete nel mixer i pomodori a cubetti, il pane ammollato e non strizzato e il mezzo spicchio d’aglio 4, riducete tutto in purea. Aggiungete quindi circa 50 ml d’olio extravergine, sale e pepe e rifrullate tutto per amalgamare bene gli ingredienti: il risultato dev’essere una vellutata molto cremosa e densa. Coprite con una pellicola 5 e lasciate il salmorejo in frigorifero almeno due ore prima di gustarlo, deve essere molto freddo! Nel frattempo rassodate 2 uova e quando saranno pronte tagliatele a fettine o a cubetti e tagliate a striscioline le fette di prosciutto crudo stagionato (possibilmente jamon serrano). Servite il salmorejo ben freddo guarnendo ogni piatto con le uova sode, le striscioline di prosciutto e un filo di olio extravergine di oliva!
									

								

							
					    