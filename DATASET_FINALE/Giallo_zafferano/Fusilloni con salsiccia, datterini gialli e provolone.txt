Difficoltà: Facile
Avevamo proprio voglia di una pasta che avesse delle note saporite conferite dalla salsiccia ma con un tocco originale. Allora abbiamo pensato ai fusilloni con salsiccia, datterini gialli e provolone. Un mix ricco e irresistibile: la salsiccia viene ingentilita dalla presenza degli ormai famosi pomodorini gialli e il tutto riceve una dose extra di sapore quando si incontra con il provolone grattugiato. Un primo estivo che saprà stuzzicare il vostro palato con l'armonia dei sapori che i palati decisi apprezzeranno. Mettetevi anche voi ai fornelli per preparare i fusilloni con salsiccia, datterini gialli e provolone e fateci sapere cosa ne pensate!


												
						
						

														INGREDIENTI
							
													


						
							
							

							
								

																	Fusilloni
								
								
								
																	320
									g
																

								

							
								

																	Salsiccia
								
								
								
																	400
									g
																

								

							
								

																	Pomodorini datterini
								
								
								gialli
																	350
									g
																

								

							
								

																	Provolone
								
								
								
																	120
									g
																

								

							
								

																	Vino bianco
								
								
								
																	60
									g
																

								

							
								

																	Scalogno
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Timo
								
								
								
																	4
									rametti
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i fusilloni con salsiccia, datterini gialli e provolone iniziate dai pomodorini: puliteli e tagliateli a metà 1. Poi togliete il budello dalla salsiccia e tagliatela a tocchetti 2 e infine sminuzzatela grossolanamente 3.
									

								

															

																		
																															
											
										
																														
																		Ai fornelli mettete una pentola con l'acqua per cuocere la pasta e poi una padella con un po' d'olio. Versate lo scalogno tritato 4 e stufate a fuoco dolce qualche minuto. Quindi unite la salsiccia 5 e fate rosolare per qualche minuto 6. 
									

								

															

																		
																															
											
										
																														
																		Sfumate con il vino bianco 7 e quando l'alcol è evaporato aggiungete i pomodori tagliati 8. A questo punto potete tuffare la pasta 9.
									

								

															

																		
																															
											
										
																														
																		Mentre la pasta cuoce grattugiate il provolone 10. Salate, pepate e profumate con le foglie di timo 11 il condimento e quando la pasta è cotta ben al dente scolatela in padella 12.
									

								

															

																		
																															
											
										
																														
																		Saltate brevemente versando un pochino d'acqua al bisogno 13. Ultimate la cottura mescolando di frequente 14 e impiattate completando con il formaggio in superficie. Ecco pronti i fusilloni con salsiccia, datterini gialli e provolone 15.
									

								

							
					    