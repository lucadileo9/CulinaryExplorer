Difficoltà: Facile
La granola fatta in casa è un delizioso mix tostato di cereali, frutta secca e disidrata insaporiti con miele: una miscela energetica e sostanziosa, simile al muesli, ideale da gustare a colazione col latte oppure con lo yogurt greco, per iniziare in modo sano e gustoso la giornata. Nella nostra miscela troverete miele e zucchero muscovado per addolcire e conferire allo stesso tempo un tocco aromatico, ma vi consigliamo di provare anche altre varianti come la granola al cioccolato o la granola in padella!


												
						
						

														INGREDIENTI
							
							                            
                                
    								
    									
    										
    										399
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    399
    					
    					    					    					
    					    Carboidrati
    					    g
    					    38.6
    					
    					    					    					
    					      di cui zuccheri
    					    g
    					    24.2
    					
    					    					    					
    					    Proteine
    					    g
    					    8.7
    					
    					    					    					
    					    Grassi
    					    g
    					    23.2
    					
    					    					    					
    					      di cui saturi
    					    g
    					    2.2
    					
    					    					    					
    					    Fibre
    					    g
    					    6.2
    					
    					    					    					    					
    					    Sodio
    					    mg
    					    11
    					
    					    				
    			
                            
													


						
							
							

							
								

																	Fiocchi di avena
								
								
								
																	110
									g
																

								

							
								

																	Mandorle
								
								
								
																	35
									g
																

								

							
								

																	Gherigli di noci
								
								
								
																	35
									g
																

								

							
								

																	Nocciole
								
								
								
																	35
									g
																

								

							
								

																	Uva passa
								
								
								
																	40
									g
																

								

							
								

																	Bacche di Goji
								
								
								
																	20
									g
																

								

							
								

																	Miele millefiori
								
								
								
																	50
									g
																

								

							
								

																	Acqua
								
								
								
																	50
									g
																

								

							
								

																	Olio di semi di girasole
								
								
								
																	25
									g
																

								

							
								

																	Zucchero muscovado
								
								
								
																	1
									cucchiaio
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la granola fatta in casa per prima cosa sciacquate l'uvetta e le bacche di goji. Poi tritate grossolanamente le nocciole, le mandorle e le noci 1. Procedete con lo sciroppo: in una padella versate il miele, l’acqua, l’olio, 2 e lo zucchero 3.
									

								

															

																		
																															
											
										
																														
																		Cuocete per 10 minuti a fuoco medio così da creare uno sciroppo 4, poi spegnete il fuoco e aggiungete i fiocchi d'avena 5 e la frutta secca tritata 6
									

								

															

																		
																															
											
										
																														
																		Unite anche l’uva passa ben scolata e asciugata 7 e le bacche di goji, sempre ben asciutte 8. Mescolate con una spatola o un cucchiaio di legno per amalgamare 9.
									

								

															

																		
																															
											
										
																														
																		Versate il composto ottenuto su una leccarda rivestita con carta da forno. Distribuite uniformemente con la spatola 10, quindi cuocete in forno preriscaldato statico a 160° per 30 minuti sul ripiano centrale del forno. Una volta terminata la cottura, sformate la vostra granola, che dovrà risultare ben dorata, e lasciatela raffreddare per almeno 30 minuti a temperatura ambiente 11. Trascorso questo tempo la granola fatta in casa sarà pronta: conservatela in un barattolo di vetro fino al momento di consumarla 12.
									

								

							
					    