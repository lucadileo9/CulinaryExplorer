Difficoltà: Media
Nipoti a pranzo? Amiche per il té o regalino dolce per la propria metà? Qualunque sia il motivo per cui aprite frigo e dispensa per preparare crostate, sbriciolate o biscotti vi sveliamo in questa ricetta come realizzare la pasta frolla, una delle basi della pasticceria con cui realizzare queste ricette in maniera impeccabilmente golosa! Esistono diverse varianti della frolla sulla base degli ingredienti, come quella senza uova, della proporzione fra ingredienti liquidi e secchi o anche alla loro temperatura, come nella frolla morbida, e persino del metodo di lavorazione. Conoscete la pasta frolla montata? Si comincia montando con le fruste burro morbido e zucchero, poi si aggiunge il resto. Ma esiste anche il metodo "sabbiato" lavorando al mixer gli ingredienti per ottenere una consistenza sablè, proprio quella che vi presentiamo oggi.
L'occorrente per preparare la pasta frolla è facilmente reperibile: uova, burro, zucchero e farina... e ovviamente la nostra ricetta da seguire passo passo, per realizzare un'ottima pasta frolla fatta in casa! Per i biscotti di Natale da regalare, per i manicaretti da servire in occasioni di feste di compleanno o per originali biscotti di Halloween, scoprite tutti i passaggi per sfornare delizie di burro tutte da decorare!


												
						
						

														INGREDIENTI
							
							                            
                                
    								
    									
    										
    										442
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    442
    					
    					    					    					
    					    Carboidrati
    					    g
    					    56.8
    					
    					    					    					
    					      di cui zuccheri
    					    g
    					    20.8
    					
    					    					    					
    					    Proteine
    					    g
    					    6.7
    					
    					    					    					
    					    Grassi
    					    g
    					    20.9
    					
    					    					    					
    					      di cui saturi
    					    g
    					    11.91
    					
    					    					    					
    					    Fibre
    					    g
    					    1.2
    					
    					    					    					
    					    Colesterolo
    					    mg
    					    97
    					
    					    					    					
    					    Sodio
    					    mg
    					    17
    					
    					    				
    			
                            
													


						
							
														Ingredienti per 1 kg di frolla
							

							
								

																	Uova
								
								
								( 2 medie fredde di frigo)
																	110
									g
																

								

							
								

																	Farina 00
								
								
								
																	500
									g
																

								

							
								

																	Zucchero a velo
								
								
								
																	200
									g
																

								

							
								

																	Burro
								
								
								freddo di frigo
																	250
									g
																

								

							
								

																	Scorza di limone
								
								
								non trattato
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta frolla con il metodo della sabbiatura cominciate versando la farina in un mixer 1 (se volete potete utilizzare la planetaria allo stesso modo, sarà sufficiente utilizzare la foglia) insieme al burro freddo ridotto a pezzetti 2. Azionate le lame a più riprese fino ad ottenere un composto sabbioso 3 Utilizzare il mixer ad intermittenza farà si che l'impasto non si scaldi eccessivamente.
									

								

															

																		
																															
											
										
																														
																		Spegnete le lame e unite lo zucchero a velo 4 insieme all’uovo leggermente sbattuto 5 e poi grattugiate la scorza di un limone non trattato facendo attenzione a prelevare soltanto la parte gialla e non quella bianca che è amara 6.
									

								

															

																		
																															
											
										
																														
																		Azionate nuovamente il robot per pochi istanti, stavolta abbassando la velocità così le lame misceleranno l’impasto senza frullare 7. Non appena il composto si sarà amalgamato 8 trasferitelo sulla spianatoia 9.
									

								

															

																		
																															
											
										
																														
																		Compattate velocemente con le mani, così non si svilupperà il glutine, 10, giusto il tempo di ottenere un panetto liscio ed omogeneo. Avvolgetelo nella pellicola trasparente lasciandolo riposare in frigorifero per almeno mezzora (anche se più la frolla sta in frigo più il glutine si rilasserà e il burro avrà tempo per raffreddarsi, 10-12 ore sarebbe ancora meglio) 11. Trascorso questo tempo riprendete la frolla che potrete utilizzare nelle varie ricette di crostate e biscotti. Per tirare bene la frolla sarà sufficiente sistemarla su un piano da lavoro leggermente infarinato (in alternativa tra due fogli di carta forno) e batterla per qualche istante con il matterello, così da restituire plasticità e un po’ di calore 12. La vostra pasta frolla è pronta: buone ricette!
									

								

							
					    