Difficoltà: Molto facile
Polposi e dolcissimi, i pomodorini datterini non possono mancare sulla tavola dell’estate, buoni da soli da gustare sulle bruschette o da aggiungere a un ricco ragù di verdure, sono i protagonisti indiscussi di molte pietanze estive. Qui vi proponiamo un abbinamento dall’effetto filante: la pasta con pomodorini e stracchino. Il segreto di questo piatto prelibato è la sua vellutata crema rosata che avvolge i fusilli rendendoli ancora più appetitosi. Scoprirete che creare un piatto genuino e gustoso allo stesso tempo non è una missione impossibile!


												
						
						

														INGREDIENTI
							
							                            
                                
    								
    									
    										
    										552
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    552
    					
    					    					    					
    					    Carboidrati
    					    g
    					    70.5
    					
    					    					    					
    					      di cui zuccheri
    					    g
    					    6.3
    					
    					    					    					
    					    Proteine
    					    g
    					    20.4
    					
    					    					    					
    					    Grassi
    					    g
    					    21
    					
    					    					    					
    					      di cui saturi
    					    g
    					    9.46
    					
    					    					    					
    					    Fibre
    					    g
    					    3.5
    					
    					    					    					
    					    Colesterolo
    					    mg
    					    52
    					
    					    					    					
    					    Sodio
    					    mg
    					    540
    					
    					    				
    			
                            
													


						
							
							

							
								

																	Fusilli Senza Glutine
								
								
								
																	320
									g
																

								

							
								

																	Pomodorini datterini
								
								
								
																	300
									g
																

								

							
								

																	Stracchino
								
								
								
																	230
									g
																

								

							
								

																	Aglio
								
								
								
																	1
									spicchio
																

								

							
								

																	Zucchero di canna
								
								
								
																	1
									cucchiaino
																

								

							
								

																	Olio extravergine d'oliva
								
								
								
																	3
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Origano
								
								
								fresco
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la pasta con pomodorini e stracchino, per prima cosa ponete sul fuoco una pentola colma di acqua salata e portatela a bollore, servirà per la cottura della pasta. Versate due terzi dello stracchino nella ciotola di un mixer, aggiungete anche metà dei pomodorini già lavati e asciugati 1, salate, pepate, aromatizzate con le foglioline di origano fresco (tenetene qualcuna da parte per la guarnizione finale) 2 e per finire versate 3 cucchiai di olio di oliva 3.
									

								

															

																		
																															
											
										
																														
																		Frullate tutto fino a ottenere una crema omogenea 4. Intanto versate la pasta nell’acqua bollente 5 e cuocete per il tempo indicato sulla confezione. Nel frattempo tagliate a metà i pomodorini rimasti 6.
									

								

															

																		
																															
											
										
																														
																		Scaldate in una padella l’olio di oliva, aggiungete lo spicchio di aglio sbucciato 7, lasciate insaporire qualche istante, poi aggiungete i pomodorini 8, lo zucchero di canna 9
									

								

															

																		
																															
											
										
																														
																		e fate saltare a fuoco vivace per un paio di minuti, quindi eliminate l’aglio 10. Nel frattempo sarà giunta a cottura la pasta, scolatela direttamente nel tegame con i pomodorini 11 e aggiungete anche la crema di pomodori e stracchino 12.
									

								

															

																		
																															
											
										
																														
																		Lasciate insaporire a fuoco basso, il tempo di scaldare il sugo, poi spegnete il fuoco e profumate con foglioline di origano fresco 13. Servite la pasta guarnendo i piatti con lo stracchino rimasto 14 e mescolate per scioglierlo. Gustate subito la vostra pasta con pomodorini e stracchino 15.
									

								

							
					    