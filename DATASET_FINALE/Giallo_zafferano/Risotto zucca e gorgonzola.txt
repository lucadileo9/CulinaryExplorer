Difficoltà: Facile
La zucca, con la sua aranciata dolcezza, è tra i piaceri più attesi dell’autunno: versatile protagonista di ricette dolci e salate, ci tiene compagnia nei mesi freddi, colorando i piatti e scaldando i cuori. E se il risotto alla zucca è uno dei classici più amati della cucina italiana, il risotto zucca e gorgonzola che vi presentiamo oggi promette di entrare di diritto nella tradizione! La sapidità cremosa, ricca e fondente del gorgonzola, formaggio perfetto per i risotti, avvolge la zucca in un abbraccio irresistibile. Il resto lo fa il riso, tostato, sfumato, mantecato ad arte per divenire un risotto come tradizione comanda. Un primo piatto cremoso e saporito, adatto alle cene in famiglia e alle occasioni più speciali, che saprà conquistare tutti al primo assaggio colmando il palato di sapori: è questa la magia dell’autunno… e del buon cibo! Se amate questo abbinamento provate anche la ricetta della pasta zucca e gorgonzola e la sua variante spaghetti cremosi zucca e gorgonzola.


						
						

														INGREDIENTI
							
							                            
                                
    								
    									
    										
    										621
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    621
    					
    					    					    					
    					    Carboidrati
    					    g
    					    82.5
    					
    					    					    					
    					      di cui zuccheri
    					    g
    					    11
    					
    					    					    					
    					    Proteine
    					    g
    					    17.4
    					
    					    					    					
    					    Grassi
    					    g
    					    23.8
    					
    					    					    					
    					      di cui saturi
    					    g
    					    10.2
    					
    					    					    					
    					    Fibre
    					    g
    					    4.5
    					
    					    					    					
    					    Colesterolo
    					    mg
    					    48
    					
    					    					    					
    					    Sodio
    					    mg
    					    642
    					
    					    				
    			
                            
													


						
														
							
							

							
								

																	Riso Carnaroli
								
								
								
																	320
									g
																

								

							
								

																	Zucca delica
								
								
								(già pulita)
																	600
									g
																

								

							
								

																	Gorgonzola
								
								
								(freddo di frigo)
																	170
									g
																

								

							
								

																	Cipolle dorate
								
								
								
																	100
									g
																

								

							
								

																	Burro
								
								
								freddo di frigo
																	30
									g
																

								

							
								

																	Vino bianco
								
								
								
																	50
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Rosmarino
								
								
								
																	1
									rametto
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per 2 litri circa di  brodo vegetale
							

							
								

																	Acqua
								
								
								
																	2,5
									l
																

								

							
								

																	Sedano
								
								
								
																	130
									g
																

								

							
								

																	Cipolle dorate
								
								
								
																	130
									g
																

								

							
								

																	Carote
								
								
								
																	100
									g
																

								

							
								

																	Prezzemolo
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per cucinare il risotto zucca e gorgonzola cominciate preparando il brodo vegetale con cui porterete il riso a cottura; lavate, mondate e tagliate le verdure a tocchetti. Ponetele in una pentola insieme con l’acqua, il prezzemolo e il sale 1. Coprite con un coperchio e fate cuocere per circa 1 ora dal primo bollore. Quando il brodo sarà pronto filtratelo attraverso un colino 2 e tenetelo in caldo 3.
									

								

															

																		
																															
											
										
																														
																		Occupatevi quindi della zucca: privatela della buccia, dei semi e dei filamenti interni, tagliatela a fette sottili 4 e poi a dadini 5. Tritate finemente la cipolla 6.
									

								

															

																		
																															
											
										
																														
																		Scaldate l'olio in un tegame largo, aggiungete la cipolla 7 e fatela soffriggere a fuoco molto dolce per circa 10 minuti, mescolando di tanto in tanto 8. Quando risulterà tenera e trasparente, unite quindi la zucca a dadini 9.
									

								

															

																		
																															
											
										
																														
																		Mescolate bene e sfumate con il brodo caldo 10. Portate la zucca a cottura mescolando spesso e aggiungendo altro brodo al bisogno. Ci vorranno circa 20 minuti 11. Nel frattempo tostate il riso a parte (l’ambiente umido creato dalla zucca nel tegame impedirebbe una corretta impermeabilizzazione dei chicchi): scaldate a fuoco alto una larga padella e versate il riso non lavato 12.
									

								

															

																		
																															
											
										
																														
																		Tostate il riso per qualche minuto, mescolando spesso per non farlo scottare, quindi sfumate con il vino bianco 13 e mescolate immediatamente in modo che non si attacchi. Trasferitelo quindi nel tegame con la zucca 14 e cuocete per un paio di minuti continuando a mescolare 15.
									

								

															

																		
																															
											
										
																														
																		Cominciate ad aggiungere il brodo, un mestolo per volta 16, aggiungendo il successivo solo quando il precedente sarà stato assorbito. Continuate in questo modo, mescolando spesso, fino a portare il riso a cottura secondo i tempi indicati sulla confezione. Verso fine cottura regolate di pepe e di sale 17. Spegnete il fuoco e mantecate il risotto con il burro 18.
									

								

															

																		
																															
											
										
																														
																		Aggiungete anche il gorgonzola 19 e amalgamate accuratamente 20 (in questa fase potete aggiungere un altro po’ di brodo se desiderate ottenere un risotto più cremoso, cosiddetto “all’onda”). Per aiutare lo scioglimento del formaggio potete coprire il tegame con il coperchio per qualche istante. Impiattate e profumate con dei ciuffetti di rosmarino fresco 21. Il vostro risotto zucca e gorgonzola è pronto per essere gustato!
									

								

							
					    