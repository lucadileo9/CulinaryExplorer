Difficoltà: Facile
Avete mai pensato di realizzare una torta salata senza la pasta sfoglia? Con la ricetta della torta di patate e prosciutto vi verrà subito l’acquolina in bocca! Uno sformato che all’apparenza ricorda molto il classico gateau, ma a differenza di quest’ultimo la farcitura non viene mescolata direttamente nell’impasto: al taglio della prima fetta, infatti, scoprirete ricchi strati di spinaci, prosciutto e formaggio filante ben nascosti da un morbido involucro a base di patate. Ideale per una cena in famiglia o in compagnia di amici, la torta di patate e prosciutto è un’idea sfiziosa e originale che farà sicuramente gola a tutti!


						
						

														INGREDIENTI
							
							                            
                                
    								
    									
    										
    										629.7
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    629.7
    					
    					    					    					
    					    Carboidrati
    					    g
    					    40.7
    					
    					    					    					
    					      di cui zuccheri
    					    g
    					    3.5
    					
    					    					    					
    					    Proteine
    					    g
    					    36.7
    					
    					    					    					
    					    Grassi
    					    g
    					    35.5
    					
    					    					    					
    					      di cui saturi
    					    g
    					    17.5
    					
    					    					    					
    					    Fibre
    					    g
    					    163.9
    					
    					    					    					
    					    Colesterolo
    					    mg
    					    5
    					
    					    					    					
    					    Sodio
    					    mg
    					    658
    					
    					    				
    			
                            
													


						
														
							
														Per uno stampo del diametro di 22 cm
							

							
								

																	Patate
								
								
								
																	1,2
									kg
																

								

							
								

																	Spinaci
								
								
								
																	500
									g
																

								

							
								

																	Caciocavallo
								
								
								
																	320
									g
																

								

							
								

																	Prosciutto cotto
								
								
								(a fette)
																	110
									g
																

								

							
								

																	Grana Padano DOP
								
								
								da grattugiare
																	70
									g
																

								

							
								

																	Tuorli
								
								
								(di uova medie)
																	2
									
																

								

							
								

																	Aglio
								
								
								
																	1
									spicchio
																

								

							
								

																	Rosmarino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per ungere lo stampo
							

							
								

																	Burro
								
								
								
																	20
									g
																

								

							
								

																	Grana Padano DOP
								
								
								da grattugiare
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la torta di patate e prosciutto, per prima cosa lessate le patate per circa 40 minuti dall'inizio del bollore partendo dall’acqua fredda; quando riuscirete a infilzarle facilmente con la forchetta saranno pronte 1. Nel frattempo lavate e asciugate gli spinaci freschi, poi versateli in una padella dove avrete fatto soffriggere uno spicchio d’aglio con un filo di olio 2. Coprite con il coperchio e cuocete a fuoco medio per circa 5 minuti, fino a quando avranno rilasciato l’acqua di vegetazione 3.
									

								

															

																		
																																											
											
										
																						
											
										
																						
											
										
																																										
																		Trasferite gli spinaci cotti in un colino posto sopra una ciotola 4 e schiacciateli 5 per eliminare il liquido residuo 6.
									

								

															

																		
																																											
											
										
																						
											
										
																						
											
										
																																										
																		Quando le patate saranno pronte, pelatele e schiacciatele ancora calde in una ciotola capiente con l’aiuto di uno schiacciapatate 7. Insaporite con sale 8 e pepe, poi aggiungete il Grana grattugiato 9.
									

								

															

																		
																																											
											
										
																						
											
										
																						
											
										
																																										
																		Unite anche il rosmarino tritato 10 e i tuorli 11. Mescolate il tutto per ottenere un composto omogeneo 12.
									

								

															

																		
																																											
											
										
																						
											
										
																						
											
										
																																										
																		Tagliate il caciocavallo a fette sottili 13. A questo punto imburrate uno stampo del diametro di 22 cm e spolverizzatelo con il Grana grattugiato 14, poi trasferite all’interno più della metà del composto di patate e livellatelo con il dorso di un cucchiaio per farlo aderire bene alla base e ai bordi 15.
									

								

															

																		
																																											
											
										
																						
											
										
																						
											
										
																																										
																		Distribuite gli spinaci sulla base di patate 16, poi adagiate metà delle fette di caciocavallo 17 e il prosciutto cotto 18.
									

								

															

																		
																																											
											
										
																						
											
										
																						
											
										
																																										
																		Aggiungete un altro strato di caciocavallo 19 e ricoprite con il resto del composto di patate 20, compattandolo bene con le mani 21.
									

								

															

																		
																																											
											
										
																						
											
										
																						
											
										
																																										
																		Spennellate la superficie con un filo d’olio 22 e cuocete in forno statico preriscaldato a 190° per circa 50 minuti. Trascorso il tempo di cottura 23, sfornate e servite la vostra torta di patate e prosciutto calda o tiepida 24!
									

								

							
					    