Difficoltà: Facile
Lenticchie e salsiccia è una pietanza che non teme le mode, tipica della tradizione contadina! Niente cene raffinate né pranzi al volo, qui vi proponiamo una di quelle ricette dalle lunghe cotture, dove la scarpetta è d’obbligo… un secondo piatto rustico e sostanzioso realizzato con i legumi secchi, da assaporare con un buon bicchiere di vino rosso, a casa o magari in una trattoria di paese. E’ questo lo spirito che accompagna lenticchie e salsiccia: una coccola semplice e genuina da gustare in compagnia durante le fredde serate invernali, ideale anche da servire come portata benaugurante a Capodanno in alternativa al classico cotechino con lenticchie!


												
						
						

														INGREDIENTI
							
													


						
							
							

							
								

																	Salsiccia
								
								
								
																	450
									g
																

								

							
								

																	Lenticchie secche
								
								
								
																	250
									g
																

								

							
								

																	Passata di pomodoro
								
								
								
																	250
									g
																

								

							
								

																	Sedano
								
								
								
																	1
									costa
																

								

							
								

																	Carote
								
								
								
																	1
									
																

								

							
								

																	Cipolle
								
								
								
																	½
									
																

								

							
								

																	Vino bianco
								
								
								
																	50
									g
																

								

							
								

																	Acqua
								
								
								
																	500
									g
																

								

							
								

																	Rosmarino
								
								
								
																	2
									rametti
																

								

							
								

																	Salvia
								
								
								
																	4
									foglie
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le lenticchie e salsiccia per prima cosa preparate il soffritto tritando finemente la carota, il sedano e la cipolla 1. Per maggiori dettagli potete consultate la nostra scheda su come fare il soffritto. Scaldate l’olio in un tegame dal fondo spesso, meglio se di ghisa 2. Versate il trito di verdure e lasciate appassire a fuoco dolce per circa 10 minuti 3.
									

								

															

																		
																																											
											
										
																						
											
										
																						
											
										
																																										
																		Nel frattempo sciacquate sotto l’acqua corrente le lenticchie 4 e poi lasciatele scolare in un colino. Rimuovete il budello dalle salsicce 4 e dividetele in pezzi 6.
									

								

															

																		
																																											
											
										
																						
											
										
																						
											
										
																																										
																		Tritate finemente la salvia e il rosmarino 7 8. Quando il soffritto sarà ben stufato, aggiungete le salsicce 9.
									

								

															

																		
																																											
											
										
																						
											
										
																						
											
										
																																										
																		Aromatizzate con il trito di erbe 10 e fate rosolare a fuoco medio per 3 minuti, poi sfumate con il vino bianco 11. Dopo che l'alcool sarà completamente evaporato, unite le lenticchie ben scolate 12.
									

								

															

																		
																																											
											
										
																						
											
										
																						
											
										
																																										
																		Versate la passata di pomodoro 13 e l’acqua 14, mescolate per amalgamare bene il tutto 15.
									

								

															

																		
																																											
											
										
																						
											
										
																						
											
										
																																										
																		Coprite con il coperchio 16 e cuocete per 40 minuti a fuoco basso. Trascorso questo tempo, togliete il coperchio, salate, pepate 17 e proseguite la cottura per altri 40 minuti senza il coperchio. Trascorso questo tempo completate con una macinata di pepe e un filo di olio, poi guarnite i piatti con qualche aghetto di rosmarino fresco. Servite le lenticchie e salsiccia ben calde 18!
									

								

							
					    