Difficoltà: Molto facile
Spesso la semplicità è sinonimo di bontà e questo è proprio uno di quei casi: la trota al cartoccio è un secondo piatto di pesce che vi stupirà per il suo sapore gustoso e delicato pur essendo molto facile da preparare! La tecnica del cartoccio, oltre a ridurre al minimo le difficoltà della preparazione, somma i benefici della cottura al vapore e della cottura al forno in quanto preserva le sostanze nutritive degli alimenti usando una minima quantità di grassi… insomma, vi permetterà di ottenere un piatto non solo appetitoso ma anche nutriente e salutare, grazie anche alla farcitura di verdure e pomodorini secchi! Cosa chiedere di più, se non al vostro pescivendolo di procurarvi delle freschissime trote già pulite? Una volta ottenuto l’ingrediente principale, il resto sarà un gioco da ragazzi… portate in tavola la vostra trota al cartoccio ancora sigillata, dischiudete l’involucro fumante e preparatevi a inebriarvi col suo profumo!


						
						

														INGREDIENTI
							
							                            
                                
    								
    									
    										
    										297
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    297
    					
    					    					    					
    					    Carboidrati
    					    g
    					    5.9
    					
    					    					    					
    					      di cui zuccheri
    					    g
    					    2.3
    					
    					    					    					
    					    Proteine
    					    g
    					    30.3
    					
    					    					    					
    					    Grassi
    					    g
    					    16.9
    					
    					    					    					
    					      di cui saturi
    					    g
    					    2.97
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    110
    					
    					    					    					
    					    Sodio
    					    mg
    					    402
    					
    					    				
    			
                            
													


						
														
							
														Ingredienti per le trote
							

							
								

																	Trota
								
								
								2 intere, già pulite
																	900
									g
																

								

							
								

																	Olio extravergine d'oliva
								
								
								 
																	20
									g
																

								

							
														
							
						
														
							
														Per il ripieno
							

							
								

																	Carote
								
								
								
																	50
									g
																

								

							
								

																	Patate
								
								
								
																	80
									g
																

								

							
								

																	Cipollotto fresco
								
								
								
																	20
									g
																

								

							
								

																	Aglio
								
								
								
																	1
									spicchio
																

								

							
								

																	Pomodori secchi sott'olio
								
								
								
																	20
									g
																

								

							
								

																	Olio extravergine d'oliva
								
								
								 
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la trota al cartoccio, per prima cosa tagliate le verdure che serviranno per farcire la trota: lavate e pelate le carote, poi tagliatele a metà 1 e dividete ogni metà per il lungo; tagliate i quarti di carota ottenuti prima a fettine 2 e poi a bastoncini sottili 3.
									

								

															

																		
																															
											
										
																														
																		Ora lavate il cipollotto, eliminate la base con le radici 4 e dividetelo a metà 5, poi tagliate ogni metà a bastoncini sottili 6.
									

								

															

																		
																															
											
										
																														
																		Lavate e pelate le patate, e tagliate anch’esse prima a fettine 7 e poi a bastoncini dello stesso spessore delle carote 8. Infine asciugate i pomodorini secchi dall'olio di conservazione e tagliateli a listarelle 9.
									

								

															

																		
																															
											
										
																														
																		Trasferite le carote, le patate e il cipollotto in una ciotola, aggiungete uno spicchio d’aglio sbucciato 10 e condite con l’olio extravergine di oliva 11, salate e pepate a piacere; poi unite i pomodori secchi, mescolate bene e lasciate riposare in modo che le verdure si insaporiscano 12.
									

								

															

																		
																															
											
										
																														
																		Nel frattempo passate alla preparazione del pesce: sciacquate le trote già eviscerate sotto l’acqua fredda corrente 13 e asciugatele con un panno da cucina, poi eliminate le squame usando uno squamatore 14 o il dorso di un coltello e infine tagliate le pinne 15.Per maggiori informazioni consultate la scheda come pulire la trota salmonata.
									

								

															

																		
																															
											
										
																														
																		Adagiate le trote su un foglio di carta forno e riempite la pancia del pesce con le verdure che avevate messo da parte, aiutandovi con un cucchiaio 16. Trasferite le trote con la carta forno su un foglio di alluminio 17, condite con l’olio extravergine di oliva 18
									

								

															

																		
																															
											
										
																														
																		e chiudete accuratamente il cartoccio, sigillando le estremità sia dell’alluminio che della carta forno 19. Posizionate i cartocci con le trote su una leccarda 20 e cuocete in forno statico preriscaldato a 180° per 35-40 minuti. Terminato il tempo di cottura, rimuovete le trote dal forno e servitele direttamente nel cartoccio per preservarne al meglio l’aroma: la vostra trota al cartoccio è pronta per essere gustata 21!
									

								

							
					    