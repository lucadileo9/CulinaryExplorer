Difficoltà: Facile
La crostata è uno dei classici della pasticceria tradizionale, che conosce tante varianti in base al tipo di frolla che si sceglie di realizzare come base e alla farcitura con crema o marmellata. In questa deliziosa ricetta vi proponiamo di realizzare la crostata alle arance caramellate: un tripudio di dolcezza sprigionato da una frolla morbida e una crema pasticcera vellutata, entrambe aromatizzate all'arancia. Per guarnire poi, abbiamo usato tante fettine di arancia caramellate in forno con zucchero di canna integrale. Ogni fetta svelerà un guscio scioglievole, grazie all'aggiunta di latte condensato nell'impasto e una crema dalla consistenza perfetta con una leggera nota di contrasto agrodolce dell'arancia a fette. Ideale come dessert di fine pasto, la crostata alle arance caramellate stupirà i vostri ospiti al primo assaggio.


						
						

														INGREDIENTI
							
							                            
                                
    								
    									
    										
    										597
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    597
    					
    					    					    					
    					    Carboidrati
    					    g
    					    78.1
    					
    					    					    					
    					      di cui zuccheri
    					    g
    					    42
    					
    					    					    					
    					    Proteine
    					    g
    					    11.7
    					
    					    					    					
    					    Grassi
    					    g
    					    26.4
    					
    					    					    					
    					      di cui saturi
    					    g
    					    14.36
    					
    					    					    					
    					    Fibre
    					    g
    					    3
    					
    					    					    					
    					    Colesterolo
    					    mg
    					    205
    					
    					    					    					
    					    Sodio
    					    mg
    					    186
    					
    					    				
    			
                            
													


						
														
							
														Ingredienti per la frolla (per una tortiera di 26 cm di diametro)
							

							
								

																	Burro
								
								
								(freddo di frigo)
																	170
									g
																

								

							
								

																	Farina 00
								
								
								
																	300
									g
																

								

							
								

																	Latte condensato
								
								
								
																	115
									g
																

								

							
								

																	Tuorli
								
								
								
																	1
									
																

								

							
								

																	Scorza d'arancia
								
								
								(non trattata)
																	1
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per la crema pasticcera all'arancia
							

							
								

																	Latte intero
								
								
								
																	400
									ml
																

								

							
								

																	Latte condensato
								
								
								
																	200
									g
																

								

							
								

																	Amido di mais (maizena)
								
								
								
																	60
									g
																

								

							
								

																	Tuorli
								
								
								
																	3
									
																

								

							
								

																	Scorza d'arancia
								
								
								(non trattata)
																	1
									
																

								

							
														
							
						
														
							
														Per guarnire
							

							
								

																	Arance
								
								
								
																	1
									kg
																

								

							
								

																	Zucchero integrale di canna
								
								
								
																	70
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crostata di arance caramellate iniziate dalla frolla: in un mixer dotato di lame versate la farina setacciata e il burro freddo di frigo a pezzetti 1. Realizzate la sabbiatura, quindi versatela su un piano di lavoro e create la classica forma a fontana. Al centro grattugiate la scorza di 1 arancia non trattata 2, poi unite il latte condensato 3
									

								

															

																		
																															
											
										
																														
																		e un tuorlo 4. Lavorate velocemente l'impasto con le mani, per evitare che si scaldi eccessivamente. Formate un panetto 5, appiattitelo e avvolgetelo con pellicola trasparente 6; riponete la frolla a rassodare in frigorifero per circa 30 minuti.
									

								

															

																		
																															
											
										
																														
																		Intanto preparate la crema pasticcera all'arancia: in un tegame versate il latte fresco il latte condensato 7, quindi mescolate con una frusta per amalgamare gli ingredienti. Unite i tuorli, uno alla volta 8 e l'amido di mais setacciato con un colino 9.
									

								

															

																		
																															
											
										
																														
																		Quindi aggiungete la scorza intera di 1 arancia non trattata 10 e accendete il fuoco dolce per cuocere la crema e farla addensare mescolando continuamente. Una volta pronta, eliminate la scorza d'arancia 11 e versate la crema in una pirofila ampia e bassa 12.
									

								

															

																		
																															
											
										
																														
																		Coprite con pellicola a contatto 13 e lasciatela raffreddare completamente prima a temperatura ambiente e poi in frigorifero. Imburrate e infarinate uno stampo da crostata con i bordi ondulati o lisci di 26 cm di diametro 14. Riprendete la frolla e stendetela dello spessore di mezzo cm 15
									

								

															

																		
																															
											
										
																														
																		Arrotolate l'impasto sul mattarello e srotolatelo delicatamente sullo stampo 16, poi rifilate i bordi togliendo la pasta in eccesso e usatela avvolta in poca pellicola trasparente per far aderire bene il fondo allo stampo 17. Procedete quindi con la cottua alla cieca: foderate la frolla con carta da forno e adagiate le sfere di ceramica (o dei legumi come fagioli o ceci) 18. Quindi cuocete in forno statico preriscaldato a 170° per 20 minuti (se forno ventilato a 160° per 10 minuti). Poi togliete i pesetti e fate cuocere ancora per 10 minuti alla stessa temperatura (5 minuti se forno ventilato).
									

								

															

																		
																															
											
										
																														
																		Nel frattempo prepararte le arance caramellate per la decorazione: sbucciate le arance 19, tagliatele a fettine sottili 1 cm 20 e disponetele su una leccarda foderata con carta da forno. Spolverizzate ciascuna fettina con lo zucchero di canna integrale 21 e passatele sotto il grill per 10 minuti circa a 240°-250°.
									

								

															

																		
																															
											
										
																														
																		Una volta pronte, sfornatele 22 e lasciatele intiepidire. Ora che tutte le preparazioni sono pronte, componete la vostra crostata di arance caramellate: prendete la base cotta e lasciata raffreddare, quindi versate la crema in una sac-à-poche senza bocchetta e distribuitela uniformemente 23, livellando con una spatola 24. 
									

								

															

																		
																															
											
										
																														
																		Adagiate quindi le fettine di arancia sopra la crema, disposte a raggiera (25-25) in modo da coprire l'intera superficie: la vostra crostata di arance caramellate è pronta per essere gustata 27.
									

								

							
					    