Difficoltà: Molto facile
Sono le verdure più fresche dell'estate: li avrete sicuramente tuffati in croccanti insalate, fatti a fettine per condire fantastici hamburger e ne avrete anche provato i benefici in varie maschere di bellezza! Parliamo dei cetrioli, uno degli ingredienti più comuni e versatili della bella stagione, oggi protagonista di questa ricetta, insieme ad un altrettanto fresco ingrediente: la crema di cetrioli e yogurt. Un refrigerante primo piatto estivo per le giornate più calde, perfetto da gustare freddo o tiepido, può essere anche preparato in anticipo. Vi suggeriamo di servire la crema di cetrioli e yogurt non solo come alternativa ad un classico primo piatto ma anche come antipasto, magari versata in piccole ciotoline finger food con qualche crostino di pane: stupirete i vostri ospiti con semplicità e gusto!


												
						
						

														INGREDIENTI
							
							                            
                                
    								
    									
    										
    										157
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    157
    					
    					    					    					
    					    Carboidrati
    					    g
    					    3.7
    					
    					    					    					
    					      di cui zuccheri
    					    g
    					    3.3
    					
    					    					    					
    					    Proteine
    					    g
    					    2.3
    					
    					    					    					
    					    Grassi
    					    g
    					    14.7
    					
    					    					    					
    					      di cui saturi
    					    g
    					    2.65
    					
    					    					    					
    					    Fibre
    					    g
    					    0.7
    					
    					    					    					
    					    Colesterolo
    					    mg
    					    3
    					
    					    					    					
    					    Sodio
    					    mg
    					    944
    					
    					    				
    			
                            
													


						
							
														Ingredienti per la crema di cetrioli
							

							
								

																	Cetrioli
								
								
								
																	480
									g
																

								

							
								

																	Yogurt bianco naturale
								
								
								cremoso 
																	100
									ml
																

								

							
								

																	Olio extravergine d'oliva
								
								
								
																	50
									g
																

								

							
								

																	Brodo vegetale
								
								
								
																	800
									ml
																

								

							
								

																	Scalogno
								
								
								
																	60
									g
																

								

							
								

																	Aneto
								
								
								
																	
									q.b.
																

								

							
								

																	Scorza di limone
								
								
								non trattato
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crema di cetrioli e yogurt iniziate preparando il brodo vegetale. Poi lavate ed asciugate le verdure. Quindi mondate e tritate finemente lo scalogno 1. Spuntate ora i cetrioli, ricavatene delle fettine 2 e tagliate queste ultime a piccoli dadini 3: tenete da parte.
									

								

															

																		
																															
											
										
																														
																		Tritate ora finemente anche l’aneto 4 e tenetelo da parte. Ora tutto è pronto per la preparazione. Prendete un tegame antiaderente dai bordi alti. Fate appassire lo scalogno con un filo di olio 5. Mescolatelo di tanto in tanto per una cottura uniforme fino a che non risulterà dorato. Quindi sfumate con un mestolo d’acqua 6.
									

								

															

																		
																															
											
										
																														
																		Aggiungete i dadini di cetriolo 7 e fateli cuocere per alcuni minuti mescolandoli con una spatola 8. Unite ora il brodo vegetale caldo 9.
									

								

															

																		
																															
											
										
																														
																		Aggiungete l’aneto 10 e coprite con coperchio 11. Lasciate cuocere a fuoco dolce per circa 20-25 minuti. Trascorso questo tempo, spegnete il fuoco e lasciate intiepidire. Trasferite in un recipiente dai bordi alti 12.
									

								

															

																		
																															
											
										
																														
																		Frullate con un mixer ad immersione fino ad ottenere una crema omogenea 13. Versate la crema in una ciotola capiente, regolate di sale e pepe 14 e grattugiatevi una scorza di limone non trattato 15.
									

								

															

																		
																															
											
										
																														
																		Unite lo yogurt 16. Amalgamate gli ingredienti 17 ed ora la vostra crema di cetrioli e yogurt è pronta per essere gustata 18!
									

								

							
					    