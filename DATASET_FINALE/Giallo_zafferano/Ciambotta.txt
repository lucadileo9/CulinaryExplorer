Difficoltà: Molto facile
La cucina è un'arte dalle infinite combinazioni tanto che anche due o più ricette simili apparentemente nascondono sottili differenze. E' il caso di una tipologia di contorno che mette insieme i sapori più gustosi e colorati del Mediterraneo e conosce tantissime versioni. Melanzane, patate, peperoni, zucchine, pomodori e cipolle possono infatti dar vita in Francia ad una ratatouille, nelle nostre regioni del sud invece alla ciambotta. Si tratta di un gustoso e ricco contorno stufato lentamente che si prepara in Campania, ma anche in Calabria e Basilicata, con differenze da regione a regione ma anche da famiglia a famiglia. Come la caponata siciliana, altra preparazione simile, si può servire sia come contorno che come antipasto, accompagnata da fette di pane casereccio tostato. Noi ci siamo innamorati delle verdure in padella che portano il nome di ciambotta, della consistenza morbida e avvolgente delle verdure e della sua genuinità… e voi, come la preparate? Raccontateci le vostre appetitose varianti!


												
						
						

														INGREDIENTI
							
							                            
                                
    								
    									
    										
    										208
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    208
    					
    					    					    					
    					    Carboidrati
    					    g
    					    27.8
    					
    					    					    					
    					      di cui zuccheri
    					    g
    					    14.9
    					
    					    					    					
    					    Proteine
    					    g
    					    6.9
    					
    					    					    					
    					    Grassi
    					    g
    					    7.7
    					
    					    					    					
    					      di cui saturi
    					    g
    					    1.13
    					
    					    					    					
    					    Fibre
    					    g
    					    8.8
    					
    					    					    					    					
    					    Sodio
    					    mg
    					    524
    					
    					    				
    			
                            
													


						
							
							

							
								

																	Peperoni
								
								
								verdi, gialli, rossi
																	600
									g
																

								

							
								

																	Zucchine
								
								
								
																	570
									g
																

								

							
								

																	Patate
								
								
								
																	350
									g
																

								

							
								

																	Melanzane
								
								
								
																	235
									g
																

								

							
								

																	Pomodorini ciliegino
								
								
								
																	250
									g
																

								

							
								

																	Cipolle bianche
								
								
								
																	140
									g
																

								

							
								

																	Acqua
								
								
								
																	300
									g
																

								

							
								

																	Polpa di pomodoro
								
								
								
																	210
									g
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la ciambotta, per prima cosa lavate e tagliate tutte le verdure: dividete i peperoni a metà 1, eliminate i semi e filamenti interni e tagliateli a pezzi grossolani 2. Sbucciate le patate, dividetele a metà per il lungo e tagliatele a tocchetti 3.
									

								

															

																		
																															
											
										
																														
																		Riducete anche la melanzana a tocchetti 4, poi fate la stessa cosa con le zucchine, tagliandole prima per il lungo 5. Infine dividete i pomodorini a metà 6
									

								

															

																		
																															
											
										
																														
																		e tagliate la cipolla a falde piuttosto sottili 7. Scaldate un filo d’olio in una casseruola capiente, aggiungete le cipolle 8 e fatele soffriggere per circa 5 minuti, poi unite le melanzane 9,
									

								

															

																		
																															
											
										
																														
																		le patate 10, i peperoni 11, le zucchine 12
									

								

															

																		
																															
											
										
																														
																		e i pomodorini 13. Salate 14, pepate e mescolate bene, poi aggiungete anche il basilico, che avrete precedentemente lavato e asciugato 15.
									

								

															

																		
																															
											
										
																														
																		A questo punto versate l’acqua 16 e la polpa di pomodoro 17, coprite con il coperchio 18 e cuocete a fiamma media per 30 minuti. Evitate di mescolare ma scuotete occasionalmente la casseruola.
									

								

															

																		
																															
											
										
																														
																		Trascorso questo tempo, rimuovete il coperchio 19 e proseguite la cottura per altri 30 minuti, sempre a fiamma media e sempre scuotendo di tanto in tanto il tegame. Spegnete il fuoco 20 e servite la vostra ciambotta calda o tiepida 21!
									

								

							
					    