Difficoltà: Molto facile
L’insalata di riso è uno dei piatti estivi più gettonati, sia in spiaggia che in ufficio: c’è chi la preferisce con le verdure e chi col tonno, chi la condisce con la maionese e chi senza… con la ricetta dell’insalata di riso vegetariana cerchiamo di andare incontro ai gusti di tutti, senza rinunciare al sapore e alla leggerezza! Pomodorini, mais e mozzarella incontrano il profumo del pesto di basilico che conferisce colore e cremosità alla pietanza. Un mix di ingredienti mediterranei che stuzzicherà l’appetito di grandi e piccoli!


						
						

														INGREDIENTI
							
													


						
														
							
														Per l'insalata di riso
							

							
								

																	Riso
								
								
								(per insalate)
																	300
									g
																

								

							
								

																	Pomodorini ciliegino
								
								
								
																	250
									g
																

								

							
								

																	Mozzarella
								
								
								
																	200
									g
																

								

							
								

																	Mais
								
								
								(peso sgocciolato)
																	120
									g
																

								

							
								

																	Basilico
								
								
								
																	
									q.b.
																

								

							
														
							
						
														
							
														Per il pesto
							

							
								

																	Basilico
								
								
								
																	100
									g
																

								

							
								

																	Olio extravergine d'oliva
								
								
								
																	100
									g
																

								

							
								

																	Pinoli
								
								
								
																	50
									g
																

								

							
								

																	Parmigiano Reggiano DOP
								
								
								
																	25
									g
																

								

							
								

																	Pecorino romano
								
								
								
																	25
									g
																

								

							
								

																	Aglio
								
								
								(facoltativo)
																	1
									spicchio
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare l’insalata di riso vegetariana per prima cosa cuocete il riso al dente in abbondante acqua bollente salata. Sciacquate sotto l’acqua corrente per fermare la cottura 1, poi lasciatelo scolare per almeno 30 minuti, mescolando di tanto in tanto. Nel frattempo dedicatevi al pesto: sciacquate delicatamente le foglie di basilico e tamponatele con carta assorbente 2, poi mettetele in un mixer con l’olio, i formaggi, i pinoli e, se desiderate, l’aglio 3.
									

								

															

																		
																																											
											
										
																						
											
										
																						
											
										
																																										
																		Frullate a intermittenza fino ad ottenere una consistenza cremosa 4, poi trasferite il pesto in un barattolo e riponetelo in frigorifero fino al momento dell’utilizzo. Preparate anche gli altri ingredienti: tagliate la mozzarella a cubetti 5 e lasciatela scolare in un colino in modo che perda il liquido in eccesso 6.
									

								

															

																		
																																											
											
										
																						
											
										
																						
											
										
																																										
																		Lavate i pomodorini e divideteli in 4 parti 7. Ora trasferite il riso in una ciotola, aggiungete il pesto 8 e amalgamate bene 9.
									

								

															

																		
																																											
											
										
																						
											
										
																						
											
										
																																										
																		Unite i pomodorini, la mozzarella e il mais sgocciolato 10. Mescolate bene il tutto 11, poi aggiustate di sale e profumate con qualche fogliolina di basilico. La vostra insalata di riso vegetariana è pronta per essere servita 12!
									

								

							
					    