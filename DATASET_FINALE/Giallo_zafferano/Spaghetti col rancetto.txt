Difficoltà: Facile
Oggi vi presentiamo un primo piatto che a prima vista può ricordare l’amatriciana ma è tipico della cucina umbra: stiamo parlando degli spaghetti col rancetto! Pancetta, pomodoro, Pecorino e maggiorana sono gli ingredienti che caratterizzano questo condimento che viene solitamente abbinato agli umbricelli, un tradizionale formato di pasta fresca simile agli spaghetti. Una ricetta dalle origini contadine, quindi, che utilizza i prodotti del territorio in modo semplice e incredibilmente gustoso. Provate anche voi gli spaghetti col rancetto e capirete perché ancora oggi sono così apprezzati!


												
						
						

														INGREDIENTI
							
													


						
							
							

							
								

																	Spaghetti
								
								
								
																	400
									g
																

								

							
								

																	Pomodori pelati
								
								
								
																	600
									g
																

								

							
								

																	Pancetta (tesa)
								
								
								
																	150
									g
																

								

							
								

																	Cipolle bianche
								
								
								
																	100
									g
																

								

							
								

																	Pecorino romano
								
								
								da grattugiare
																	30
									g
																

								

							
								

																	Maggiorana
								
								
								
																	1
									rametto
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare gli spaghetti col rancetto, per prima cosa mondate e tritate finemente la cipolla 1, poi tagliate la pancetta a cubetti 2. Mettete sul fuoco una padella e fate rosolare la pancetta per 5 minuti 3. Nel frattempo portate a bollore una pentola di acqua per cuocere la pasta.
									

								

															

																		
																																											
											
										
																						
											
										
																						
											
										
																																										
																		Quando sarà bella dorata e croccante, mettete la pancetta da parte e lasciate il grasso nella padella 4 dove soffriggerete la cipolla a fuoco medio 5. Una volta imbiondita, aggiungete i pomodori pelati sminuzzati 6 e cuocete per circa 10 minuti col coperchio.
									

								

															

																		
																																											
											
										
																						
											
										
																						
											
										
																																										
																		A questo punto l’acqua sarà arrivata a bollore, quindi cuocete la pasta 7. Verso la fine del tempo di cottura del sugo, aromatizzate con le foglioline di maggiorana e regolate di sale e di pepe 8. Scolate gli spaghetti al dente direttamente nel condimento e mescolate per amalgamare, aggiungendo al bisogno un po’ dell’acqua di cottura 9.
									

								

															

																		
																																											
											
										
																						
											
										
																						
											
										
																																										
																		Unite parte della pancetta 10 e mescolate ancora. Infine togliete la padella dal fuoco e mantecate con il Pecorino grattugiato 11. Servite gli spaghetti col rancetto aggiungendo nel piatto la pancetta restante e un filo di olio crudo, oltre a pepe e Pecorino a piacere 12!
									

								

							
					    