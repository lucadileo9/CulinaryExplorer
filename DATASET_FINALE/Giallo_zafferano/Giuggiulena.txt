Difficoltà: Media
Quando arrivano le feste natalizie si è sempre alla ricerca del regalo perfetto da fare ai propri cari. Tutti gli amanti del fai da te staranno già organizzando le golosissime dolcezze da donare dividendosi in due: quelli che amano mettere la mani in pasta per fare i tantissimi biscotti della tradizione e quelli che invece si cimentano nella preparazione dei gustosi liquori da conservare nelle bellissime bottigline acquistate in giro per i mercatini. Quest’anno però tra i vostri regalini golosi potrete aggiungerne uno tradizionalissimo: la giuggiulena! Si tratta di un dolce tipico della cucina siciliana che è familiare anche alla cucina calabrese. A seconda delle zone questo tradizionale dolce a base di miele e sesamo è conosciuto addirittura con nomi diversi come giurgiulena, gigiolena o ciciulena. In genere sono le nonne più pazienti e amorevoli che ancora oggi preparano e tramandano ai figli la ricetta della giuggiulena, ma in giro per i mercatini è possibile acquistare un pezzetto di questa leccornia e far felici i bimbi. Perciò, cosa aspettate? Siete ancora in tempo per preparare anche voi la giuggiulena e metterla nei sacchettini chiudendoli con un bel fiocco. Un regalo fatto con il cuore è sempre ben accetto e se questo è per puro caso un dolce allora sarà sicuramente un dolcissimo pensiero!


												
						
						

														INGREDIENTI
							
							                            
                                
    								
    									
    										
    										106
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    106
    					
    					    					    					
    					    Carboidrati
    					    g
    					    11.4
    					
    					    					    					
    					      di cui zuccheri
    					    g
    					    9
    					
    					    					    					
    					    Proteine
    					    g
    					    2.1
    					
    					    					    					
    					    Grassi
    					    g
    					    5.7
    					
    					    					    					
    					      di cui saturi
    					    g
    					    0.77
    					
    					    					    					
    					    Fibre
    					    g
    					    0.1
    					
    					    					    					    					
    					    Sodio
    					    mg
    					    2
    					
    					    				
    			
                            
													


						
							
														Ingredienti per 24 pezzi
							

							
								

																	Semi di sesamo
								
								
								
																	250
									g
																

								

							
								

																	Miele millefiori
								
								
								
																	200
									g
																

								

							
								

																	Zucchero
								
								
								
																	50
									
																

								

							
								

																	Mandorle
								
								
								
																	24
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per la giuggiulena preparate fin da subito tutto quello che vi serve perché dopo la cottura è indispensabile lavorare molto velocemente. Perciò cominciate ungendo un piano di marmo, in alternativa un foglio di carta forno posto su un piano resistente al calore 1. Poi riempite un recipiente con dell’acqua fresca e tenete vicina una spatola di metallo o una lama liscia sufficientemente lunga. A questo punto potete passare alla preparazione. In un pentolino d'acciaio (o di rame) mettete a scaldare a fuoco medio il miele con lo zucchero 2 e mescolate finché il tutto non si scioglie 3.
									

								

															

																		
																															
											
										
																														
																		Quando il composto sarà fluido e bollente 4 aggiungete i semi di sesamo 5 e mescolate con un cucchiaio di legno per 4-5 minuti. Dovrete rimestare di continuo facendo attenzione che non bruci sul fondo e soprattutto nei bordi 6.
									

								

															

																		
																															
											
										
																														
																		Non appena l’impasto sarà amalgamato, dorato e più compatto, spegnete la fiamma e trasferite subito sul piano unto 7. Facendo attenzione a non scottarvi, aiutatevi con la spatola bagnata livellando fino ad ottenere una lastra rettangolare spessa circa 1 cm e pareggiate accuratamente i lati 8. A questo punto immaginate di dividere la lastra in 24 quadrati di 3x3cm. Al centro di ognuno di questi mettete una mandorla 9.
									

								

															

																		
																															
											
										
																														
																		Approfittate che il composto sia sufficientemente caldo per tagliarlo. Al bisogno potrete bagnare ancora un po’ la lama ma non troppo. Quindi procedete facendo delle linee verticali 10 e poi orizzontali 11. Man mano noterete che la lastra tenderà a sformarsi nei bordi, non preoccupatevi sarà sufficiente pareggiarli semplicemente tagliandoli 12.
									

								

															

																		
																															
											
										
																														
																		Per finire trasferite i quadratini su un foglio di carta forno oleato 13 e lasciate riposare tutta la notte a temperatura ambiente 14. Il giorno dopo la vostra giuggiulena sarà pronta per essere mangiata o regalata nei sacchettini per alimenti 15.
									

								

							
					    