Difficoltà: Facile
Stavate cercando un antipasto sfizioso da servire ai vostri amici? Con pochi ingredienti ed in breve tempo potrete preparare questi conetti salati con mousse di mortadella e conquistare così i loro palati! Dopo le tante ricette già provate come quelli con la crema di salmone e formaggio, quelli in versione primaverile e addirittura quelli a forma di carotine, che i bambini adorano, stavolta abbiamo sperimentato i cannoli salati con mousse di mortadella e il risultato ci è piaciuto molto, preparateli anche voi e serviteli con un bicchiere di bollicine: successo assicurato!


						
						

														INGREDIENTI
							
							                            
                                
    								
    									
    										
    										245
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    245
    					
    					    					    					
    					    Carboidrati
    					    g
    					    11.2
    					
    					    					    					
    					      di cui zuccheri
    					    g
    					    0.8
    					
    					    					    					
    					    Proteine
    					    g
    					    6.4
    					
    					    					    					
    					    Grassi
    					    g
    					    19.9
    					
    					    					    					
    					      di cui saturi
    					    g
    					    8.25
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    31
    					
    					    					    					
    					    Sodio
    					    mg
    					    460
    					
    					    				
    			
                            
													


						
														
							
														Ingredienti per 10 conetti
							

							
								

																	Pasta Sfoglia
								
								
								(rettangolare)
																	230
									g
																

								

							
								

																	Mortadella
								
								
								(a fette)
																	180
									g
																

								

							
								

																	Formaggio fresco spalmabile
								
								
								
																	120
									g
																

								

							
								

																	Panna fresca liquida
								
								
								
																	60
									g
																

								

							
														
							
						
														
							
														per spennellare
							

							
								

																	Latte intero
								
								
								
																	
									q.b.
																

								

							
														
							
						
														
							
														per la granella
							

							
								

																	Pistacchi non salati
								
								
								(sgusciati)
																	15
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i conetti salati con mousse di mortadella cominciate srotolando il rotolo di pasta sfoglia, utilizzate quello rettangolare in modo da avere delle strisce molto simili. Poi posizionate la parte più lunga del rotolo in posizione verticale e tagliate con un tagliapasta liscio 1 ottenendo così 10 strisce della stessa misura (aiutatevi con una riga in modo da dividere bene la sfoglia) 2 dopodiché sistematele sui coni di metallo pinzando per bene la pasta sfoglia sulla punta dello stampo 3 cosicché in cottura non si sformino.
									

								

															

																		
																															
											
										
																														
																		Avvolgete la strisciolina di pasta sfoglia tutto intorno al cono, come fosse una spirale, facendo in modo che i lembi combacino tra loro, quindi schiacciateli pure ma con delicatezza 4. Spennellate i conetti con pochissimo latte 5 e sistemateli su una leccarda rivestita con carta forno 6 e cuocete in forno statico a 200° per 18-20 minuti, fin quando non saranno dorati in superficie, oppure in forno ventilato a 180° per 15 minuti circa.
									

								

															

																		
																															
											
										
																														
																		Nel frattempo preparate la mousse di mortadella, quindi in un mixer versate la mortadella insieme alla panna liquida 7 poi aggiungete il formaggio fresco spalmabile 8 e frullate fino ad ottenere una crema liscia e compatta 9.
									

								

															

																		
																															
											
										
																														
																		Quando i conetti saranno raffreddati, staccateli delicatamente dalla forma, schiacciando leggermente il cono in modo che si stacchi dalla pasta 10 poi sistemate la mousse in un sac-à-poche e spremetelo nei conetti di sfoglia facendo attenzione a riempire fino all'orlo 11, spremete ancora sulla punta un pò di mousse che servirà per far aderire la granella di pistacchi 12.
									

								

															

																		
																															
											
										
																														
																		Sminuzzate al coltello e grossolanamente i pistacchi e versateli in un piccolo recipiente 13, poi immergete la punta del conetto nella granella 14 e ripetete così per tutti, infine servite i conetti salati con mousse di mortadella.
									

								

							
					    