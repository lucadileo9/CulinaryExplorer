Difficoltà: Facile
La famosa legge della conservazione della massa afferma che nulla si crea e nulla si distrugge, tutto si trasforma! Da Nord a Sud lo sapevano bene i contadini che erano maestri abilissimi nel trasformare gli avanzi in un nuovo piatto. E questa usanza, per fortuna, è arrivata fino a noi con le polpette, originariamente fatte con la carne del bollito oppure con gli arancini siciliani, che si possono fare con del riso avanzato. Su questa scia di pietanze oggi vi presentiamo la frittata di spaghetti alla napoletana, istituzione dell'autentico street food partenopeo come la parigina o la pizza portafoglio. La frittata di spaghetti (o di pasta) è un piatto piuttosto conosciuto e diffuso in tutta Italia proprio per dare seconda vita a della pasta avanza, arricchita con ciò che offrono frigo o dispensa. Al contrario di questa però, la frittata di spaghetti alla napoletana ha un'anima fortemente territoriale: la pasta avanzata viene mescolata con un po' di sugo (meglio ancora se di ragù), il tutto arricchito solo con uova e formaggio grattugiato! Perfetta da condividere in spiaggia o per un picnic con amici e parenti, la frittata di spaghetti alla napoletana è un comfort food che rinfranca lo spirito e fa sentire a casa in ogni luogo.

E se amate le ricette napoletane provate anche la nostra pizza chiena rustica!


						
						

														INGREDIENTI
							
							                            
                                
    								
    									
    										
    										404
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    404
    					
    					    					    					
    					    Carboidrati
    					    g
    					    55.4
    					
    					    					    					
    					      di cui zuccheri
    					    g
    					    5.3
    					
    					    					    					
    					    Proteine
    					    g
    					    19.4
    					
    					    					    					
    					    Grassi
    					    g
    					    11.6
    					
    					    					    					
    					      di cui saturi
    					    g
    					    4.76
    					
    					    					    					
    					    Fibre
    					    g
    					    2.8
    					
    					    					    					
    					    Colesterolo
    					    mg
    					    217
    					
    					    					    					
    					    Sodio
    					    mg
    					    305
    					
    					    				
    			
                            
													


						
														
							
							

							
								

																	Spaghetti
								
								
								
																	500
									g
																

								

							
								

																	Parmigiano Reggiano DOP
								
								
								
																	100
									g
																

								

							
								

																	Latte intero
								
								
								
																	100
									g
																

								

							
								

																	Uova
								
								
								
																	8
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per il sugo di pomodoro
							

							
								

																	Passata di pomodoro
								
								
								
																	700
									g
																

								

							
								

																	Cipolle bianche
								
								
								
																	1
									
																

								

							
								

																	Basilico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la frittata di spaghetti alla napoletana mettete a bollire una pentola con acqua, da salare a bollore. Poi mondate e tritate la cipolla 1. Versatela in una casseruola in cui avete scaldato l'olio 2. Lasciate appassire per qualche minuto a fuoco dolce, mescolando spesso, dopodiché tuffate la passata di pomodoro 3.
									

								

															

																		
																															
											
										
																														
																		Aggiustate di sale, coprite con il coperchio e lasciate cuocere dolcemente per una mezzora 4. A fine cottura profumate il sugo con del basilico 5. Intanto cuocete gli spaghetti al dente 6.
									

								

															

																		
																															
											
										
																														
																		Terminata la cottura scolateli 7 e versateli in una ciotola, coprite con il sugo 8 e mescolate accuratamente 9.
									

								

															

																		
																															
											
										
																														
																		Lasciate intiepidire e nel frattempo preparate la crema di uova: in una ciotola rompetele e aggiungete il formaggio grattugiato 10, il latte 11, il sale e il pepe. Sbattete con una frusta per miscelare il tutto 12.
									

								

															

																		
																															
											
										
																														
																		Versate il composto sulla pasta 13 e mescolate bene per amalgamare 14. Versate un giro d'olio in una padella di 30 cm di diametro (misurato in superficie) dal bordo piuttosto alto, scaldate leggermente e tuffate il tutto 15.
									

								

															

																		
																															
											
										
																														
																		Distribuite uniformemente la pasta aiutandovi con una spatola 16, quindi chiudete con il coperchio e lasciate cuocere a fuoco medio per 10 minuti 17. Trascorso il tempo aiutatevi con un piatto da pizza (o un coperchio liscio) per capovolgere la frittata 18.
									

								

															

																		
																															
											
										
																														
																		Fatela scivolare nuovamente in padella 19 e proseguite la cottura dall'altro lato per altri 10 minuti senza coperchio 20. Ecco pronta la vostra frittata di spaghetti alla napoletana, buon appetito 21!
									

								

							
					    