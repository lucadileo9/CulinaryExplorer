Difficoltà: Media
Mettete in un primo piatto cozze, pesto, pomodorini freschi e fa subito estate! Come le chicche con pomodorini pesto e cozze, una pietanza fresca e genuina preparata con pomodorini ciliegini saltati in padella, pesto alla genovese e prelibate cozze.
Per accompagnare questo condimento abbiamo scelto le chicche di patate più piccole degli gnocchi classici, perfette per assorbire tutti gli aromi del condimento.
Munitevi di ingredienti freschi e di stagione e iniziate a mettere le mani in pasta!


						
						

														INGREDIENTI
							
							                            
                                
    								
    									
    										
    										477
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    477
    					
    					    					    					
    					    Carboidrati
    					    g
    					    53.4
    					
    					    					    					
    					      di cui zuccheri
    					    g
    					    4.6
    					
    					    					    					
    					    Proteine
    					    g
    					    23.1
    					
    					    					    					
    					    Grassi
    					    g
    					    19
    					
    					    					    					
    					      di cui saturi
    					    g
    					    4.76
    					
    					    					    					
    					    Fibre
    					    g
    					    4.1
    					
    					    					    					
    					    Colesterolo
    					    mg
    					    162
    					
    					    					    					
    					    Sodio
    					    mg
    					    874
    					
    					    				
    			
                            
													


						
														
							
														Ingredienti per le chicche
							

							
								

																	Patate
								
								
								
																	500
									g
																

								

							
								

																	Farina 00
								
								
								
																	150
									g
																

								

							
								

																	Sale fino
								
								
								
																	1
									pizzico
																

								

							
								

																	Uova
								
								
								
																	1
									
																

								

							
														
							
						
														
							
														per il condimento
							

							
								

																	Cozze
								
								
								
																	1
									kg
																

								

							
								

																	Timo
								
								
								
																	3
									rametti
																

								

							
								

																	Origano
								
								
								
																	3
									rametti
																

								

							
								

																	Pomodorini ciliegino
								
								
								
																	400
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per il pesto
							

							
								

																	Aglio
								
								
								
																	1
									spicchio
																

								

							
								

																	Sale grosso
								
								
								
																	1
									pizzico
																

								

							
								

																	Olio extravergine d'oliva
								
								
								
																	50
									ml
																

								

							
								

																	Basilico
								
								
								
																	25
									g
																

								

							
								

																	Pecorino
								
								
								da grattugiare
																	15
									g
																

								

							
								

																	Pinoli
								
								
								
																	7
									g
																

								

							
								

																	Parmigiano Reggiano DOP
								
								
								da grattugiare
																	30
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le chicche con pomodorini pesto e cozze iniziate dalla preparazione delle chicche: lavate le patate e senza sbucciarle, mettetele in una pentola con dell'acqua salata 1 e lasciatele bollire. Ancora calde, sbucciatele 2, schiacciatele con uno schiacciapatate 3
									

								

															

																		
																															
											
										
																														
																		e mettetele su un piano di lavoro dove avrete disposto a fontana la farina con un pizzico di sale 4, impastate il tutto fino ad ottenere un composto compatto ma allo stesso tempo soffice. A questo punto aggiungete un uovo 5 e continuate ad impastare per avere un impasto senza grumi e compatto 6.
									

								

															

																		
																															
											
										
																														
																		Quindi, dividete l'impasto in tanti filoni dello spessore 1 cm 7, tagliateli a tocchetti di 1,5 cm con un coltello o un tarocco 8 e riponeteli man mano su un vassoio infarinato 9.
									

								

															

																		
																															
											
										
																														
																		Intanto occupatevi del pesto: ponendo l'aglio sbucciato nel mortaio, cominciate a pestare e quando l'aglio si sarà ridotto in crema , aggiungete le foglie di basilico 10 insieme ad un pizzico di sale grosso, che servirà a frantumare meglio le fibre e a mantenere un bel colore verde acceso, schiacciate, quindi, il basilico contro le pareti del mortaio ruotando il pestello 11 continuate così fino a quando dalle foglie di basilico non uscirà un liquido verde brillante, a questo punto aggiungete i pinoli e ricominciate a pestare per ridurre in crema. Aggiungete i formaggi un po' alla volta, mescolando continuamente e per ultimo versate a filo l'olio di oliva extravergine 12 mescolando sempre con il pestello.
									

								

															

																		
																															
											
										
																														
																		Amalgamate bene gli ingredienti fino ad ottenere una salsa omogenea 13 tenete da parte il pesto e occupatevi delle cozze. Pulite le cozze: sciacquatele sotto l’acqua fresca corrente. Con il dorso della lama di un coltello eliminate tutte le incrostazioni, staccate manualmente la barbetta. Sempre sotto l’acqua fresca corrente e utilizzando una paglietta d'acciaio 14, sfregate energicamente le cozze per eliminare ogni impurità. Cuocete le cozze ponendole in un in un tegame con un filo di olio di oliva e uno spicchio di aglio 15, copritele con un coperchio e mettetele sul fuoco vivo lasciando che si aprano spontaneamente, ci vorranno circa 5 minuti.
									

								

															

																		
																															
											
										
																														
																		Eliminate tutte le valve e conservate i molluschi in una ciotolina 16 e conservatele insieme all’acqua di cottura delle cozze. Lavate i pomodorini e tagliateli a metà 17, cuocete in padella i pomodorini con un filo di olio di oliva e le erbe aromatiche tritate 18 per 10 minuti,
									

								

															

																		
																															
											
										
																														
																		poi unite le cozze con la loro acqua 19, proseguite per altri 5 minuti e poi incorporate il pesto 20, mescolate per insaporire 21 e spegnete il fuoco.
									

								

															

																		
																															
											
										
																														
																		Ponete sul fuoco una pentola con abbondante acqua salata e portatela al bollore, cuocete le chicche pochi minuti 22, scolatele appena riaffiorano in superficie 23 e versatele nella padella con il condimento. Fate insaporire la preparazione per pochi secondi a fuoco medio e poi servite le chicche con pomodorini pesto e cozze ben calde 24!
									

								

							
					    