Difficoltà: Media
I canestrelli sono dei deliziosi e friabili biscotti spolverati di zucchero a velo. Tipici della Liguria e del Piemonte, presentano numerose versioni. Noi vi proponiamo la versione più diffusa, i canestrelli liguri, piccoli frollini molto friabili dalla caratteristica forma di fiore con bucato al centro. La versione piemontese prevede invece l'utilizzo di farina di nocciole nell'impasto.
I canestrelli si realizzano con ingredienti molto semplici (farina, burro, zucchero a velo, uova), la loro particolarità è l'utilizzo del tuorlo sodo nell'impasto. I canestrelli sono ottimi da gustare a colazione, a merenda o in ogni momento della giornata, provate a farli in casa magari come biscotti per il periodo di Natale, da regalare in graziose confezioncine!


						
						

														INGREDIENTI
							
							                            
                                
    								
    									
    										
    										52
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    52
    					
    					    					    					
    					    Carboidrati
    					    g
    					    6
    					
    					    					    					
    					      di cui zuccheri
    					    g
    					    2
    					
    					    					    					
    					    Proteine
    					    g
    					    0.6
    					
    					    					    					
    					    Grassi
    					    g
    					    2.8
    					
    					    					    					
    					      di cui saturi
    					    g
    					    1.56
    					
    					    					    					
    					    Fibre
    					    g
    					    0.1
    					
    					    					    					
    					    Colesterolo
    					    mg
    					    23
    					
    					    					    					
    					    Sodio
    					    mg
    					    1
    					
    					    				
    			
                            
													


						
														
							
														Ingredienti per 100 canestrelli
							

							
								

																	Farina 00
								
								
								
																	300
									g
																

								

							
								

																	Fecola di patate
								
								
								
																	200
									g
																

								

							
								

																	Burro
								
								
								
																	300
									g
																

								

							
								

																	Zucchero a velo
								
								
								
																	150
									g
																

								

							
								

																	Scorza di limone
								
								
								
																	1
									
																

								

							
								

																	Tuorli
								
								
								sodi
																	6
									
																

								

							
								

																	Baccello di vaniglia
								
								
								
																	1
									
																

								

							
														
							
						
														
							
														Per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i canestrelli iniziate cuocendo le uova per farle diventare sode: saranno necessari 8 minuti in acqua bollente 1; i tuorli andranno aggiunti sodi all’impasto per garantire la giusta friabilità all’impasto. Nella ciotola di una planetaria setacciate la farina, la fecola e lo zucchero a velo (2-3).
									

								

															

																		
																															
											
										
																														
																		Poi grattugiate la scorza di limone non trattato 4 e aggiungete i semini di una bacca di vaniglia 5; unite anche il burro freddo a pezzi 6
									

								

															

																		
																															
											
										
																														
																		e lavorate il tutto con una planetaria dotata di foglia per amalgamare gli ingredienti 7. Quando le uova saranno sode, sbucciatele 8 e conservate solo il tuorlo 9 
									

								

															

																		
																															
											
										
																														
																		che potrete schiacciare e passare al colino per renderlo più cremoso e omogeneo 10. Quindi andrà aggiunto al resto dell’impasto 11. Miscelate brevemente gli ingredienti con la planetaria 11, trasferite l’impasto su un piano di lavoro leggermente infarinato e compattatelo velocemente a mano 12,
									

								

															

																		
																															
											
										
																														
																		giusto il tempo di formare un panetto dalla consistenza morbida e liscia. Appiattitelo leggermente e avvolgetelo nella pellicola trasparente 13 (oppure ponetelo in un contenitore ermetico) e lasciate in frigorifero per circa 1 ora. Passato il tempo necessario, stendete l’impasto in un disco di 1 cm di spessore 14 e con uno stampino per biscotti sagomato a fiore di 3 cm di diametro, ricavate i biscotti 15; potete impastare di nuovo i ritagli. Otterrete in tutto 100 canestrelli.
									

								

															

																		
																															
											
										
																														
																		Realizzate poi il tipico foro centrale con un coppapasta di 1 cm di diametro 16 (esistono in commercio gli stampini apposta per i canestrelli che permettono di formare direttamente il buco centrale). Cuocete pochi canestrelli alla volta ben distanziati tra loro, su una leccarda foderata con carta da forno 17, in forno statico preriscaldato a 170° per 18 minuti (potete provare anche con il ventilato cuocendo una prima infornata di pochi biscotti, a 150° per 8-10 minuti): non dovranno scurirsi. Una volta cotti, sfornateli e lasciateli raffreddare completamente su una gratella, quindi spolverizzateli con zucchero a velo 18 e servite i canestrelli come pasticcino da tè o conservateli in piccoli sacchetti per regalarli in un'occasione speciale.
									

								

							
					    