Difficoltà: Facile
La pasta con crema di peperoni è un primo piatto che mette allegria con il suo colore acceso, il gusto deciso, stuzzicante e sincero. La pasta con peperoni, salsiccia e feta arricchisce ancora di più la base cremosa: l'abbinamento di salsiccia e peperoni è da sempre un classico vincente. La feta con la sua freschezza e sfumatura gradevolmente acidula, dona al piatto una nota indimenticabile e lo bilancia perfettamente. La pasta con peperoni, salsiccia e feta conquisterà tutti i palati che apprezzano: veloce da realizzare e dal successo assicurato!


												
						
						

														INGREDIENTI
							
							                            
                                
    								
    									
    										
    										624
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    624
    					
    					    					    					
    					    Carboidrati
    					    g
    					    74.2
    					
    					    					    					
    					      di cui zuccheri
    					    g
    					    10
    					
    					    					    					
    					    Proteine
    					    g
    					    21.6
    					
    					    					    					
    					    Grassi
    					    g
    					    26.8
    					
    					    					    					
    					      di cui saturi
    					    g
    					    10.01
    					
    					    					    					
    					    Fibre
    					    g
    					    4.1
    					
    					    					    					
    					    Colesterolo
    					    mg
    					    49
    					
    					    					    					
    					    Sodio
    					    mg
    					    1247
    					
    					    				
    			
                            
													


						
							
							

							
								

																	Rigatoni
								
								
								
																	320
									g
																

								

							
								

																	Peperoni gialli
								
								
								
																	500
									g
																

								

							
								

																	Salsiccia
								
								
								
																	200
									g
																

								

							
								

																	Feta
								
								
								
																	100
									g
																

								

							
								

																	Salvia
								
								
								
																	
									q.b.
																

								

							
								

																	Rosmarino
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con peperoni, salsiccia e feta iniziamo proprio dagli ortaggi. Dopo aver pulito internamente i peperoni 1 tagliateli a pezzetti irregolari di circa 3 cm 2. Spezzate con le mani la salsiccia in pezzi di circa 2 cm, dopo aver tolto il budello, e spostatevi ai fornelli 3. 
									

								

															

																		
																															
											
										
																														
																		Scaldate una padella antiaderente e versate la salsiccia 4 cuocete a fuoco vivace per circa 5 minuti, aggiungete un pizzico di pepe 5 e quando sarà ben colorata mettetela in una ciotola 6.
									

								

															

																		
																															
											
										
																														
																		Nella stessa padella versare i peperoni tagliati 7, salate e coprite con il coperchio lasciando cuocere per circa 10 minuti a fuoco basso 8; la padella ci servirà di nuovo successivamente. Intanto mettete sul fuoco una pentola con l'acqua per cuocere la pasta. Quando i peperoni saranno cotti trasferiteli nel boccale di un mixer e aggiungete l'olio 9.
									

								

															

																		
																															
											
										
																														
																		Profumate con salvia, timo sfogliato 10, i rametti di rosmarino 11 e iniziate a frullare 12.
									

								

															

																		
																															
											
										
																														
																		Ottenete una crema liscia e tenete da parte 13. Sbriciolate al coltello, o anche con le mani per un effetto più rustico, la feta 14 e tornate ai fornelli. Tuffate i rigatoni nell'acqua bollente e salata da scolare al dente 15. 
									

								

															

																		
																															
											
										
																														
																		Versare nuovamente la salsiccia nella padella, scaldate 16 e quando la pasta sarà cotta scolatela direttamente nel condimento 17. Aggiungete la crema di peperoni 18.
									

								

															

																		
																															
											
										
																														
																		Allungate con un mestolo di acqua di cottura 19 e saltate a fuoco vivace per un paio di minuti. Spegnete il fuoco e terminate con la feta sbriciolata 20. Ecco pronta la vostra pasta con peperoni, salsiccia e feta 21.
									

								

							
					    