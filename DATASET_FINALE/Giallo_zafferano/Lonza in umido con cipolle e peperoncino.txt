Difficoltà: Facile
Il piatto di oggi ci riporta un po' alla cucina italiana di altri tempi, a quando i contadini con pochi e umilissimi ingredienti sapevano preparare succulenti secondi piatti. Ricette povere ma sostanziose, come le uova alla contadina, che non solo servivano a ristorare ma anche a tenere riunita la famiglia. Oggi vi parliamo della lonza in umido con cipolle e peperoncino. Questo secondo piatto semplice e saporito è perfetto per una cenetta in famiglia che metterà d'accordo tutti. Le fettine di maiale infatti resteranno tenere e succose e il condimento sarà perfetto per fare la scarpetta. Se poi volete fare le cose proprio per bene, e rispettare un po' il concetto tradizionale del fatto in casa, allora potrete preparare anche un po' di pane casereccio. La vostra cena a base di lonza con cipolle e peperoncino sarà così tradizionale e perfetta!


												
						
						

														INGREDIENTI
							
							                            
                                
    								
    									
    										
    										287
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    287
    					
    					    					    					
    					    Carboidrati
    					    g
    					    4
    					
    					    					    					
    					      di cui zuccheri
    					    g
    					    3.8
    					
    					    					    					
    					    Proteine
    					    g
    					    31.4
    					
    					    					    					
    					    Grassi
    					    g
    					    16.2
    					
    					    					    					
    					      di cui saturi
    					    g
    					    4.13
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    89
    					
    					    					    					
    					    Sodio
    					    mg
    					    398
    					
    					    				
    			
                            
													


						
							
							

							
								

																	Lonza di maiale
								
								
								a fette
																	600
									g
																

								

							
								

																	Peperoncino fresco
								
								
								grandi, verdi e leggermente piccanti
																	4
									
																

								

							
								

																	Cipolle rosse
								
								
								piccole
																	2
									
																

								

							
								

																	Passata di pomodoro
								
								
								
																	250
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la lonza in umido con cipolle e peperoncino cominciate sciacquando i peperoncini, privateli del picciolo 1 e tagliateli a listarelle sottili 2. Affettate sottilmente anche la cipolla sbucciata 3.
									

								

															

																		
																															
											
										
																														
																		In una casseruola scaldate un po' d'olio insieme a uno spicchio d'aglio, dopodiché aggiungete i peperoncini 4 e le cipolle 5. Lasciate stufare per qualche minuto a fuoco dolce, successivamente potete aggiungere la passata di pomodoro e un pizzico di sale 6.
									

								

															

																		
																															
											
										
																														
																		Fate cuocere per 20 minuti, finché il sugo non si sarà ristretto. Eliminate lo spicchio d'aglio 7 e tuffate le fettine di lonza 8. Rigirate le fettine delicatamente con delle pinze o due cucchiai, in questo modo eviterete di bucare la carne 9.
									

								

															

																		
																															
											
										
																														
																		Profumate con il basilico 10 e lasciate cuocere per altri 10-15 minuti, in base allo spessore della carne, affinché questa resti tenera e succosa; assicuratevi che sia giusto di sale 11. Ecco pronta la vostra lonza in umido con cipolle e peperoncino, non vi resta che impiattare e gustare subito 12. 
									

								

							
					    