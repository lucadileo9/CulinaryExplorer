Difficoltà: Facile
Gli asparagi arrivano sulle nostre tavole in primavera per riempire di gusto tante pietanze diverse. Se amate i primi piatti semplici come la pasta agli asparagi, allora apprezzerete senz’altro questa sfiziosa variante: la pasta con pesto di asparagi e speck! La cremosità del pesto di asparagi incontra la nota croccante dello speck, in un equilibrio di sapori che ritroviamo anche in altre ricette come per esempio il risotto asparagi e speck o la frittata con asparagi selvatici. Facile e veloce da preparare, la pasta con pesto di asparagi e speck sarà perfetta anche per stupire i vostri amici a cena!


						
						

														INGREDIENTI
							
													


						
														
							
							

							
								

																	Pasta
								
								
								
																	320
									g
																

								

							
								

																	Speck
								
								
								in una fetta unica
																	200
									g
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per il pesto di asparagi
							

							
								

																	Asparagi
								
								
								(da pulire)
																	250
									g
																

								

							
								

																	Parmigiano Reggiano DOP
								
								
								da grattugiare
																	30
									g
																

								

							
								

																	Pecorino
								
								
								da grattugiare
																	30
									g
																

								

							
								

																	Mandorle pelate
								
								
								
																	30
									g
																

								

							
								

																	Olio extravergine d'oliva
								
								
								
																	110
									g
																

								

							
								

																	Succo di limone
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la pasta con pesto di asparagi e speck iniziate con la preparazione del pesto di asparagi: eliminate le estremità più legnose 1 e pelate la parte rimanente del gambo 2. In tutto vi occorreranno circa 220 g di asparagi puliti. Sbollentate gli asparagi in acqua salata per circa 10 minuti 3.
									

								

															

																		
																																											
											
										
																						
											
										
																						
											
										
																																										
																		Scolate gli asparagi, tamponateli con un panno e tagliateli a pezzi 4. Versate le mandorle in un mixer 5 e tritatele grossolanamente, poi aggiungete il Parmigiano Reggiano DOP e il Pecorino grattugiati 6 e frullate ancora per qualche istante.
									

								

															

																		
																																											
											
										
																						
											
										
																						
											
										
																																										
																		Unite gli asparagi 7 insieme a qualche goccia di succo di limone 8 e all’olio 9.
									

								

															

																		
																																											
											
										
																						
											
										
																						
											
										
																																										
																		Insaporite con sale, pepe 10 e noce moscata 11 e frullate a scatti, fino ad ottenere un pesto dalla consistenza rustica e cremosa 12.
									

								

															

																		
																																											
											
										
																						
											
										
																						
											
										
																																										
																		Ora tagliate lo speck a listarelle 13 e rosolatelo in una padella con un filo di olio caldo 14 fino a renderlo croccante 15. Nel frattempo portate a bollore una pentola di acqua per cuocere la pasta.
									

								

															

																		
																																											
											
										
																						
											
										
																						
											
										
																																										
																		Quando l’acqua sarà arrivata a bollore, salate e versate la pasta 16. Scolate la pasta al dente tenendo da parte un po’ della sua acqua di cottura e trasferitela nella padella con lo speck 17, poi unite il pesto di asparagi 18.
									

								

															

																		
																																											
											
										
																						
											
										
																						
											
										
																																										
																		Aggiungete un paio di cucchiai dell’acqua di cottura 19 e mescolate bene per amalgamare la pasta al condimento 20. La vostra pasta con pesto di asparagi e speck è pronta per essere servita 21!
									

								

							
					    