Difficoltà: Facile
Fragrante come una pasta di pane, morbida come una focaccia e gustosa perché ripiena! La treccia salata è una preparazione realizzata con tre capi di pasta lievitata ripieni di zucchine, melanzane, peperoni, caciocavallo e salame piccante. Un'idea sfiziosa per un aperitivo o come pietanza da pic nic per una gita in montagna o una scampagnata. Oltre ad essere una ricetta molto appetitosa, la treccia salata è anche scenografica: quando la taglierete a fette spiccheranno i colori dei tre ripieni. E se amate l' effetto variegato, provate la nostra treccia al pesto, farcita con la tradizionale salsa genovese!


						
						

														INGREDIENTI
							
													


						
														
							
														Ingredienti per l'impasto
							

							
								

																	Patate
								
								
								farinose
																	300
									g
																

								

							
								

																	Farina Manitoba
								
								
								
																	250
									g
																

								

							
								

																	Farina 00
								
								
								
																	250
									g
																

								

							
								

																	Acqua
								
								
								
																	50
									ml
																

								

							
								

																	Olio extravergine d'oliva
								
								
								
																	50
									ml
																

								

							
								

																	Uova
								
								
								medio
																	1
									
																

								

							
								

																	Lievito di birra fresco
								
								
								
																	12
									g
																

								

							
								

																	Malto
								
								
								
																	1
									cucchiaino
																

								

							
								

																	Sale fino
								
								
								
																	10
									g
																

								

							
														
							
						
														
							
														Per il ripieno
							

							
								

																	Caciocavallo
								
								
								
																	140
									g
																

								

							
								

																	Salame piccante
								
								
								
																	140
									g
																

								

							
								

																	Zucchine
								
								
								piccola
																	1
									
																

								

							
								

																	Melanzane
								
								
								piccola
																	½
									
																

								

							
								

																	Peperoni rossi
								
								
								
																	½
									
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per spennellare
							

							
								

																	Uova
								
								
								
																	1
									
																

								

							
								

																	Panna fresca liquida
								
								
								
																	2
									cucchiai
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la treccia salata per prima cosa pelate le patate 1, tagliatele a pezzi e fatele bollire 2 fino a quando non saranno cotte. Poi scolatele e schiacciatele. Mentre le patate cuociono, sciogliete il lievito di birra fresco (oppure 4 g di lievito di birra secco) e il malto (o lo zucchero) nell'acqua tiepida 3.
									

								

															

																		
																															
											
										
																														
																		Nella ciotola di una planetaria con gancio a foglia, versate la farina, le patate schiacciate e intiepidite e l'acqua con il malto e il lievito 4. Poi aggiungete anche l'olio 5 e l'uovo 6 continuando a far andare la planetaria.
									

								

															

																		
																															
											
										
																														
																		Per ultimo unite il sale 7 e lavorate il composto fino a quando sarà liscio e omogeneo. Trasferitelo in una ciotola ampia spolverata con poca farina 8 e lasciatelo lievitare coperto con pellicola trasparente alla temperatura di 26-28° per almeno 2 ore. Nel frattempo in una padella fate saltare le zucchine, i peperoni e la melanzana tagliati a dadini per qualche minuto 9 (dovranno essere ammorbidite ma ancora sode).
									

								

															

																		
																															
											
										
																														
																		Poi tagliate a cubetti il caciocavallo 10 e il salame piccante 11. Passato il tempo necessario, riprendete l'impasto che avrà raddoppiato il suo volume 12.
									

								

															

																		
																															
											
										
																														
																		Dividetelo in tre parti uguali 13 e stendete ciascuna in una lingua di impasto lunga 50 cm e larga 15 cm 14. Distribuite al centro delle tre lingue di pasta i tre diversi ripieni: le verdure 15
									

								

															

																		
																															
											
										
																														
																		il caciocavallo 16  e il salame piccante 17; spennellate i bordi con dell'acqua aiutandovi con un pennellino da cucina 18
									

								

															

																		
																															
											
										
																														
																		e sigillate ciascuna lingua di impasto in modo che il ripieno non fuoriesca in cottura 19. Poi unite i tre capi di pasta lievitata ad una delle estremità 20 e intrecciatele tra loro 21.
									

								

															

																		
																															
											
										
																														
																		Quando avrete terminato, adagiate la treccia su una leccarda rivestita con carta da forno 22 e spennellatela con un uovo sbattuto con due cucchiai di panna (o latte) 23; cuocete la treccia salata in forno statico preriscaldato a 180° per circa 50-60 minuti (a 160° per circa 45-55 minuti se forno ventilato). Sfornate la treccia salata e affettatela per gustarla con i vostri ospiti 24!
									

								

							
					    