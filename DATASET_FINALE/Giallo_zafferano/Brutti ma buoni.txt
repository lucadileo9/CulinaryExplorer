Difficoltà: Facile
“L’apparenza inganna” recita l’adagio popolare e i brutti ma buoni ne sono la dimostrazione. Proprio come nelle fiabe, sotto l’aspetto grezzo e irregolare di questi biscotti si cela una bontà pura e genuina! Sarà per questo motivo che riscuotono sempre un grande successo e appartengono ormai di diritto alla tradizione dolciaria di tutto lo Stivale, soprattutto nel periodo natalizio! Preparati con un composto di meringa e granella di nocciole, i brutti ma buoni sono dolcetti poveri originari del nord Italia, che si sono diffusi con piccole varianti ma mantengono inalterata l’essenza di una ricetta che ha nella semplicità il segreto del proprio successo. Che siate amanti dei brutti ma buoni o non li abbiate ancora mai provati, oggi è il giorno giusto per cominciare a prepararli in casa: seguite la nostra ricetta passo passo e godetevi il lieto fine!


												
						
						

														INGREDIENTI
							
							                            
                                
    								
    									
    										
    										285.8
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    285.8
    					
    					    					    					
    					    Carboidrati
    					    g
    					    22.4
    					
    					    					    					
    					      di cui zuccheri
    					    g
    					    21.9
    					
    					    					    					
    					    Proteine
    					    g
    					    5.7
    					
    					    					    					
    					    Grassi
    					    g
    					    19.2
    					
    					    					    					
    					      di cui saturi
    					    g
    					    1.2
    					
    					    					    					    					
    					    Colesterolo
    					    mg
    					    2.4
    					
    					    					    					
    					    Sodio
    					    mg
    					    16.7
    					
    					    				
    			
                            
													


						
							
														Per circa 20 biscotti 
							

							
								

																	Nocciole intere spellate
								
								
								
																	300
									g
																

								

							
								

																	Zucchero
								
								
								
																	200
									g
																

								

							
								

																	Albumi
								
								
								a temperatura ambiente
																	150
									g
																

								

							
								

																	Baccello di vaniglia
								
								
								la polpa
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i brutti ma buoni per prima cosa tritate le nocciole in un mixer 1 fino ad ottenere una granella non eccessivamente fine 2. Tenete da parte e versate gli albumi nella ciotola di una planetaria munita di frusta 3.
									

								

															

																		
																																											
											
										
																						
											
										
																						
											
										
																																										
																		Cominciate a montare e unite i semi della bacca di vaniglia 4. Quando gli albumi diventeranno chiari e spumosi aggiungete lo zucchero, poco per volta 5. Continuate a montare a velocità media per altri 5 minuti: dovrete ottenere un composto fermo e sodo, con la classica punta 6.
									

								

															

																		
																																											
											
										
																						
											
										
																						
											
										
																																										
																		Incorporate la granella di nocciole alla meringa 7, mescolando delicatamente dal basso verso l’alto con una spatola 8. Trasferite il composto in una pentola di acciaio e cuocete a fuoco medio o medio-alto per circa 15 minuti, mescolando continuamente con una spatola morbida 9.
									

								

															

																		
																																											
											
										
																						
											
										
																						
											
										
																																										
																		Quando il composto si sarà compattato 10, formate dei mucchietti su una leccarda foderata con carta forno aiutandovi con 2 cucchiai e distanziandoli uno dall’altro 11. Cuocete in forno statico preriscaldato a 130° per 40-45 minuti: dovranno asciugarsi senza bruciare. Una volta cotti, sfornate e lasciate raffreddare completamente i brutti ma buoni prima di gustarli 12!
									

								

							
					    