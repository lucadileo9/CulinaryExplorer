Difficoltà: Molto facile
Le torte salate sono un’invenzione meravigliosa! Versatili e facili da preparare, rappresentano un’ottima soluzione svuotafrigo se si è a corto di idee e di ingredienti, e possono essere realizzate anche in anticipo. E’ per questo e tanti altri motivi che siamo certi che la torta salata di oggi vi conquisterà: la torta salata di melanzane è una saporita torta rustica che si presta ad essere servita come antipasto sfizioso o come secondo a base di verdure. Basta elencare gli ingredienti per far venire l’acquolina in bocca: melanzane e pomodori secchi sono un’accoppiata vincente e rodata; l’aggiunta della scamorza e del Parmigiano non fa che rendere questo matrimonio ancora più solido e appetitoso! Sia che realizziate da voi la pasta sfoglia o che utilizziate quella già pronta, che seguiate la nostra ricetta o la personalizziate, la torta salata di melanzane sarà in ogni caso una scelta vincente! Approfittate della bella stagione per provare un'altra delizia appetitosa: la torta salata di zucchine, ricca e gustosa. E in autunno non perdetevi la nostra torta salata ai funghi! Evergreen invece la torta salata con patate e mortadella!


						
						

														INGREDIENTI
							
							                            
                                
    								
    									
    										
    										474
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    474
    					
    					    					    					
    					    Carboidrati
    					    g
    					    22.5
    					
    					    					    					
    					      di cui zuccheri
    					    g
    					    5.3
    					
    					    					    					
    					    Proteine
    					    g
    					    19.6
    					
    					    					    					
    					    Grassi
    					    g
    					    33.9
    					
    					    					    					
    					      di cui saturi
    					    g
    					    15.74
    					
    					    					    					
    					    Fibre
    					    g
    					    3.4
    					
    					    					    					
    					    Colesterolo
    					    mg
    					    63
    					
    					    					    					
    					    Sodio
    					    mg
    					    812
    					
    					    				
    			
                            
													


						
														
							
														Ingredienti per una teglia rettangolare 20x30 cm
							

							
								

																	Pasta Sfoglia
								
								
								rettangolare
																	230
									g
																

								

							
								

																	Melanzane
								
								
								lunghe
																	400
									g
																

								

							
								

																	Scamorza (provola)
								
								
								dolce
																	250
									g
																

								

							
								

																	Parmigiano Reggiano DOP
								
								
								
																	100
									g
																

								

							
								

																	Pomodori secchi sott'olio
								
								
								
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per ungere la teglia
							

							
								

																	Olio extravergine d'oliva
								
								
								 
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta salata di melanzane, per prima cosa lavate le melanzane e spuntate le estremità, poi tagliatele a fette circolari dello spessore di circa 4 mm usando una mandolina 1 o un coltello. Tagliate anche la scamorza a fette piuttosto sottili 2 e tagliate i pomodori secchi a pezzi grossolani usando un coltello 3.
									

								

															

																		
																															
											
										
																														
																		Prendete una teglia rettangolare della misura di 30x20 cm e ungetela con l’olio 4; srotolate delicatamente la pasta sfoglia, separatela dalla carta forno e adagiatela nella teglia 5, poi bucatela con i rebbi di una forchetta 6.
									

								

															

																		
																															
											
										
																														
																		Aggiungete metà delle fette di melanzana e formate il primo strato, sovrapponendole leggermente per non lasciare spazi vuoti 7, salate e pepate, poi aggiungete la metà dei pomodori secchi 8 e distribuiteli uniformemente sopra le melanzane; distribuite metà del parmigiano grattugiato sopra i pomodori secchi 9
									

								

															

																		
																															
											
										
																														
																		e infine coprite con metà delle fette di scamorza 10; ripetete gli strati aggiungendo le rimanenti fette di melanzana 11, sale e pepe, i pomodori secchi 12,
									

								

															

																		
																															
											
										
																														
																		il parmigiano grattugiato 13 e le fette di scamorza. Ripiegate i bordi della pasta sfoglia verso l’interno 14 e cuocete in forno statico preriscaldato a 180° per circa 40 minuti o fino a quando la superficie non risulterà bella dorata 15. La vostra torta salata di melanzane è pronta per essere servita ben calda!
									

								

							
					    