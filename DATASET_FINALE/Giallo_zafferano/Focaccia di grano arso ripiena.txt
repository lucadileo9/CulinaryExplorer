Difficoltà: Facile
La focaccia di grano arso ripiena di olive e pomodori secchi è uno stuzzicante lievitato realizzato con un'antica farina e insaporito da una ricca farcitura. L’aggiunta del caciocavallo, che si fonde deliziosamente durante la cottura, rende il ripieno di questa focaccia filante e ancora più invitante! Ma la particolarità di questa ricetta è la farina utilizzata per l’impasto, quella di grano arso: una farina dall’intenso aroma di affumicato e dal colore scuro, che un tempo i contadini pugliesi ottenevano macinando i chicchi di grano rimasti a terra dopo la mietitura e la bruciatura delle stoppie. Noi di Giallozafferano ci siamo innamorati del suo sapore unico e l’abbiamo utilizzata per preparare anche un primo piatto, le orecchiette di grano arso con coregone e asparagi! In effetti oggi, grazie a una rinnovata sensibilità nei confronti di ingredienti perduti, è in corso una riscoperta di questa farina antica, divenuta oggetto di desiderio da parte degli estimatori dei sapori dimenticati. Anche se può sembrare solo una moda, non si può non apprezzare il valore di questa ritorno consapevole a tecniche povere che fanno parte del nostro patrimonio culturale. Preparate la focaccia di grano arso ripiena di olive e pomodori secchi per i vostri nonni: chissà che, assaggiandola, non riconoscano un sapore di altri tempi che avevano quasi dimenticato.


						
						

														INGREDIENTI
							
							                            
                                
    								
    									
    										
    										831
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    831
    					
    					    					    					
    					    Carboidrati
    					    g
    					    105
    					
    					    					    					
    					      di cui zuccheri
    					    g
    					    7.5
    					
    					    					    					
    					    Proteine
    					    g
    					    33.7
    					
    					    					    					
    					    Grassi
    					    g
    					    30.7
    					
    					    					    					
    					      di cui saturi
    					    g
    					    11.44
    					
    					    					    					
    					    Fibre
    					    g
    					    5.8
    					
    					    					    					
    					    Colesterolo
    					    mg
    					    45
    					
    					    					    					
    					    Sodio
    					    mg
    					    1946
    					
    					    				
    			
                            
													


						
														
							
														Ingredienti per una focaccia di 30 x 42 cm
							

							
								

																	Farina di grano arso
								
								
								
																	250
									g
																

								

							
								

																	Semola di grano duro rimacinata
								
								
								
																	750
									g
																

								

							
								

																	Acqua
								
								
								
																	800
									g
																

								

							
								

																	Olio extravergine d'oliva
								
								
								
																	60
									g
																

								

							
								

																	Sale fino
								
								
								
																	25
									g
																

								

							
								

																	Lievito di birra secco
								
								
								
																	5
									g
																

								

							
														
							
						
														
							
														Per il ripieno
							

							
								

																	Caciocavallo
								
								
								
																	400
									g
																

								

							
								

																	Pomodori secchi sott'olio
								
								
								 
																	200
									g
																

								

							
								

																	Olive nere infornate
								
								
								denocciolate
																	100
									g
																

								

							
														
							
						
														
							
														per oleare il piano di lavoro
							

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la focaccia di grano arso ripiena di olive e pomodori secchi, cominciate dall’impasto della focaccia. Versate nella planetaria con il braccio a gancio le due farine 1 e aggiungete anche il lievito 2 e l’acqua 3, tenendone da parte quanto basta per scioglievi il sale. Cominciate ad impastare.
									

								

															

																		
																															
											
										
																														
																		Versate quindi nella planetaria il sale disciolto nell’acqua 4 e 50 g di olio a filo 5. Continuate ad impastare per circa 10 minuti 6.
									

								

															

																		
																															
											
										
																														
																		Trascorso questo tempo, l’impasto risulterà ancora molto morbido e non si staccherà dalle pareti della planetaria: con l’aiuto di un tarocco rovesciate l’impasto sul piano da lavoro ben oleato 7 e lavoratelo allargandolo sul piano e poi ripiegandolo su se stesso prima orizzontalmente 8 e poi verticalmente 9, fino a formare un fagotto.
									

								

															

																		
																															
											
										
																														
																		Girate il fagotto di pasta con la parte liscia verso l’alto 10 e trasferitelo in una ciotola unta di olio, e coprite con della pellicola 11. Lasciate lievitare alla temperatura di 28° per 1 ora, dopodiché trasferitelo in frigo per tutta la notte. Trascorso il tempo di lievitazione, l’impasto si sarà ben gonfiato 12. Tenetelo a temperatura ambiente un paio d’ore prima di utilizzarlo.
									

								

															

																		
																															
											
										
																														
																		Trascorso il tempo, con l’aiuto di un tarocco, dividete l’impasto in due parti, una un po’ più grande dell’altra 13. Spennellate di olio la teglia che ospiterà la vostra focaccia 14, prendete la metà più grande e trasferitela sulla teglia unta 15.
									

								

															

																		
																															
											
										
																														
																		Ungetevi anche le mani con dell’olio 16 e stendete la base della focaccia allargando l’impasto con pressioni con le dita in direzione dei bordi della teglia 17, fino a ricoprirla. Distribuite sulla base stesa i pomodorini secchi 18.
									

								

															

																		
																															
											
										
																														
																		Tagliate il caciocavallo a dadini di 1 cm circa 19 e distribuite anch’essi sulla focaccia 20. In ultimo aggiungete le olive denocciolate 21.
									

								

															

																		
																															
											
										
																														
																		Prendete adesso la metà più piccola dell’impasto, che avevate tenuto da parte. Sul piano da lavoro unto di olio allargate l’impasto con le mani 22, e una volta steso sollevatelo e adagiatelo nella teglia 23, stendendolo delicatamente per ricoprire la farcitura 24.
									

								

															

																		
																															
											
										
																														
																		Versate un filo d’olio (i restanti 10 g) sulla superficie della vostra foccaccia 25 e cuocetela per 40 minuti in forno statico preriscaldato a 190°. Sfornate la focaccia di grano arso ripiena di olive e pomodori secchi 26 e tagliatela subito a quadrotti 27!
									

								

							
					    