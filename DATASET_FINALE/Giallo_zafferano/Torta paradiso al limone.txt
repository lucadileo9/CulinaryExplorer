Difficoltà: Media
La torta paradiso è uno dei dolci più amati, specialmente per le colazioni, perché soffice come una nuvola. Ma se volessimo dargli una marcia in più e proporre questa deliziosa torta anche per una cena con amici? Abbiamo pensato quindi di realizzare una torta paradiso con crema al limone, dando una veste nuova a questa morbida delizia. In questa versione la torta paradiso viene farcita con una crema ricca e vellutata aromatizzata con la profumata scorza di limone. Per rendere questa torta delicata anche scenografica, abbiamo scelto di decorare la superficie con ciuffi di panna montata e crema al limone che renderanno questo dolce ancora più invitante e spettacolare! Un “angolo di paradiso” che conquista per la sua bontà augurandovi un dolce fine pasto!


						
						

														INGREDIENTI
							
							                            
                                
    								
    									
    										
    										784
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    784
    					
    					    					    					
    					    Carboidrati
    					    g
    					    83.8
    					
    					    					    					
    					      di cui zuccheri
    					    g
    					    52.7
    					
    					    					    					
    					    Proteine
    					    g
    					    11.7
    					
    					    					    					
    					    Grassi
    					    g
    					    44.7
    					
    					    					    					
    					      di cui saturi
    					    g
    					    24.21
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    463
    					
    					    					    					
    					    Sodio
    					    mg
    					    246
    					
    					    				
    			
                            
													


						
														
							
														Ingredienti per uno stampo da 24 cm
							

							
								

																	Burro
								
								
								(a temperatura ambiente)
																	300
									g
																

								

							
								

																	Zucchero
								
								
								
																	300
									g
																

								

							
								

																	Fecola di patate
								
								
								
																	150
									g
																

								

							
								

																	Farina 00
								
								
								
																	150
									g
																

								

							
								

																	Scorza di limone
								
								
								(non trattata)
																	2
									
																

								

							
								

																	Uova
								
								
								
																	4
									
																

								

							
								

																	Tuorli
								
								
								
																	4
									
																

								

							
								

																	Lievito in polvere per dolci
								
								
								
																	16
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per la crema al limone
							

							
								

																	Latte intero
								
								
								
																	500
									g
																

								

							
								

																	Tuorli
								
								
								
																	6
									
																

								

							
								

																	Zucchero
								
								
								
																	150
									g
																

								

							
								

																	Fecola di patate
								
								
								
																	35
									g
																

								

							
								

																	Farina 00
								
								
								
																	35
									g
																

								

							
								

																	Scorza di limone
								
								
								(non trattata)
																	3
									
																

								

							
														
							
						
														
							
														per la decorazione
							

							
								

																	Panna fresca liquida
								
								
								
																	500
									g
																

								

							
								

																	Limone candito
								
								
								
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta paradiso al limone iniziate dalla preparazione della base per la torta. Unite il burro ammorbidito a temperatura ambiente con lo zucchero semolato in una ciotola. Amalgamate gli ingredienti con le fruste elettriche fino ad ottenere un composto cremoso e omogeneo 1. Grattugiate la scorza dei limoni non trattati 2 e continuate ad amalgamare gli ingredienti 3.
									

								

															

																		
																															
											
										
																														
																		Prendete le uova e separate i tuorli dagli albumi (di questi vi serviranno soltano 4 albumi, con i restanti potrete preparare deliziose meringhe!): quindi uindi unite al composto di burro e zucchero 8 tuorli 4, uno alla volta, sempre lasciando in funzione lo sbattitore elettrico. Prima di aggiungere un altro tuorlo assicuratevi che quelli precedentemente aggiunti siano ben amalgamati. Setacciate la farina ed unitela al composto 5. Sempre continuando ad amalgamare gli ingredienti con le fruste, setacciate anche la fecola ed lievito nella ciotolina 6.
									

								

															

																		
																															
											
										
																														
																		Frustate il composto 7 fino a che non avrà ottenuto una consistenza omogenea e compatta 7. Poi procedete aggiungendo un pizzico di sale agli albumi di 4 uova che avevate messo da parte 8 e cominciate a montare gli albumi a neve 9.
									

								

															

																		
																															
											
										
																														
																		Quando gli albumi saranno montati a neve ferma 10, aggiungeteli al composto 11. Amalgamateli delicatamente con una spatola effettuando un movimento dal basso verso l’alto per non smontarli 12.
									

								

															

																		
																															
											
										
																														
																		Quindi versate il composto su una tortiera di 24 cm foderata con carta forno 13. Livellate il composto con una spatola o un cucchiaio per consentire una cottura omogenea 14. Ora infornate la torta paradiso in forno statico preriscaldato a 180° per 60 minuti (oppure in forno ventilato a 160° per 50 minuti). Quando sarà pronta sfornatela 15 e fatela intiepidire  dopodichè sformatela e trasferitela su una gratella per farla raffreddare completamente.
									

								

															

																		
																															
											
										
																														
																		Mentre la torta cuoce occupatevi della crema al limone. In una ciotolina versate tuorli e zucchero semolato 16 e con le fruste a mano uniformate gli ingredienti finché il composto non sarà chiaro 17. Poi unite un poco alla volta la farina e la fecola setacciate e continuate ad amalgamare bene per ottenere un composto privo di grumi 18.
									

								

															

																		
																															
											
										
																														
																		Nel frattempo scaldate il latte in un pentolino (non dorvrà arrivare a bollore) a cui aggiungete le scorze grattugiate del limone non trattato 19. Fate attenzione a prendere solamente la parte gialla della buccia poiché quella bianca ha un sapore amarognolo. Quando il latte aromatizzato avrà sfiorato il bollore, incorporatelo al composto di uova, zucchero e farina, filtrandolo con un colino a maglie strette in modo da trattenere le scorze del limone 20. Aiutandovi con le fruste a mano uniformate energicamente gli ingredienti per ottenere un composto omogeneo e leggermente denso 21.
									

								

															

																		
																															
											
										
																														
																		Versate in un pentolino la crema ottenuta (se preferite filtrandola ulteriormente con un colino a maglie strette per trattenere gli eventuali grumi) 22. Scaldate la crema al limone a fuoco basso continuando a mescolare con le fruste a mano 23 fino a quando la crema non si sarà addensata sufficientemente ed avrà ottenuto una consistenza compatta ma morbida: ci vorranno circa 15 minuti. Infine trasferite la crema in una ciotola bassa e larga e copritela con pellicola alimentare trasparente a contatto per evitare che si crei una crosticina in superficie 24. Fatela raffreddare a temperatura ambiente e quando si sarà raffreddata trasferitela in frigorifero almeno per un’ora.
									

								

															

																		
																															
											
										
																														
																		A questo punto la torta paradiso si sarà raffreddata. Con l’aiuto di un coltello a lama lunga segnate sul bordo una linea guida a metà della torta. Quindi praticate il taglio della torta seguendo la linea guida 25. Poi trasferite metà della crema al limone fredda in una sac-à-poche (l’altra metà vi servirà per decorare la torta) e farcite la base della torta paradiso con la crema al limone. Partite dai bordi e procedete con cerchi concentrici fino a coprire tutta la superficie 26. Adagiate sopra la crema al limone l’altra metà della torta paradiso ed effettuate una leggerissima pressione con le mani 27. Trasferite la torta così composta in frigorifero.
									

								

															

																		
																															
											
										
																														
																		Infine montate la panna 28 e unitela alla restante crema al limone 29. Uniformate panna e crema al limone con le fruste a mano per rendere il composto omogeneo 30.
									

								

															

																		
																															
											
										
																														
																		Quindi prendete la torta dal frigo e distribuite una parte della crema di limone e panna, ricoprendo bene l’intera superficie in maniera uniforme, aiutandovi con una spatola 31. Trasferite la crema rimasta in una sac-à-poche munita di bocchetta a stella e create delle linee oblique di crema sui lati della torta per decorare 32. Per ultimare la decorazione create dei ciuffi di crema al limone e panna uno affianco all’altro a partire dai bordi esterni della superficie della torta 33. Decorate così tutta la superficie della torta.
									

								

															

																		
																															
											
										
																														
																		Ora su un tagliere tagliate a piccoli cubettini i limoni canditi 34 e spargeteli sulla superficie della torta decorata 35. La vostra torta paradiso al limone è così pronta per essere gustata 36!
									

								

							
					    