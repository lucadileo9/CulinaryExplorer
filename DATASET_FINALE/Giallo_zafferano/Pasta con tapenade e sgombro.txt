Difficoltà: Media
Campagne pittoresche, coste assolate e mare blu: queste sono alcune caratteristiche della Provenza, territorio famoso non solo per le coltivazioni di lavanda senza confine ma anche per i secolari alberi di ulivo. Ci siamo ispirati proprio ai paesaggi di questa provincia francese per comporre questo saporito primo piatto: gli spaghetti con tapenade e sgombro. Con saporite olive nere, capperi e acciughe carnose realizzerete una squisita tapenade, la salsa provenzale ottima come antipasto su pane tostato, ma ancor più deliziosa in abbinamento al pesce. Per l’occasione abbiamo scelto un pesce azzurro estremamente versatile in cucina, lo sgombro, che abbiamo già potuto apprezzare nella versione all'arancia o in padella. Il condimento perfetto per degli spaghetti senza glutine che renderanno questo saporito primo piatto adatto proprio a tutti i palati!


						
						

														INGREDIENTI
							
							                            
                                
    								
    									
    										
    										984
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    984
    					
    					    					    					
    					    Carboidrati
    					    g
    					    67.6
    					
    					    					    					
    					      di cui zuccheri
    					    g
    					    3.3
    					
    					    					    					
    					    Proteine
    					    g
    					    26.2
    					
    					    					    					
    					    Grassi
    					    g
    					    66.9
    					
    					    					    					
    					      di cui saturi
    					    g
    					    10.56
    					
    					    					    					
    					    Fibre
    					    g
    					    3.8
    					
    					    					    					
    					    Colesterolo
    					    mg
    					    89
    					
    					    					    					
    					    Sodio
    					    mg
    					    358
    					
    					    				
    			
                            
													


						
														
							
							

							
								

																	Spaghetti Senza Glutine
								
								
								
																	320
									g
																

								

							
								

																	Sgombro
								
								
								(i filetti già puliti)
																	350
									g
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									
																

								

							
								

																	Vino bianco
								
								
								
																	40
									g
																

								

							
								

																	Prezzemolo
								
								
								
																	
									q.b.
																

								

							
														
							
						
														
							
														per la tapenade
							

							
								

																	Olive nere
								
								
								
																	250
									g
																

								

							
								

																	Acciughe sott'olio
								
								
								
																	20
									g
																

								

							
								

																	Capperi sott'aceto
								
								
								
																	50
									g
																

								

							
								

																	Olio extravergine d'oliva
								
								
								
																	180
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per la preparazione della pasta con tapenade e sgombro iniziate con la preparazione del tapenade. Denocciolate le olive 1 e tritatele finemente a coltello 2. Quindi scolate le alici dall'olio di conservazione e tritate anch'esse 3.
									

								

															

																		
																															
											
										
																														
																		Infine sciacquate i capperi delicatamente sotto acqua corrente, quindi tamponateli con un foglio di carta da cucina e tritate anch'essi finemente 4. Gli ingredienti per preparare la tapenade sono pronti: versate in una ciotola le olive, i capperi 5, le acciughe e aggiungete l'olio 6.
									

								

															

																		
																															
											
										
																														
																		Mescolate bene gli ingredienti 7, fino ad ottenere un composto omogeneo. A questo punto la vostra tapenade sarà pronta, tenetela da parte e dedicatevi alla preparazione dello sgombro. Prendete i filetti di pesce e tagliateli a tocchetti di circa 1,5 cm 8. Versate un filo di olio in una padella antiaderente e fate rosolare uno spicchio di aglio 9.
									

								

															

																		
																															
											
										
																														
																		Quando sarà dorato eliminatelo 10 e versate i tocchetti di sgombro 11, regolate di sale 12 e pepe.
									

								

															

																		
																															
											
										
																														
																		Dopodichè aggiungete il prezzemolo lavato e tritato finemente 13. Sfumate con il vino bianco 14 e lasciate cuocere per circa 1 minuto a fuoco vivace. Lo sgombro è ora pronto: tenetelo da parte. Nel frattempo lessate la pasta in abbondante acqua salata 15.
									

								

															

																		
																															
											
										
																														
																		A questo punto prendete un peperoncino, privatelo dei semini interni e tagliatelo a listarelle. Versate un filo d'olio in un altro tegame e aggiungete il peperoncino 16. Quando la pasta sarà al dente, scolatela direttamente nella padella con il peperoncino 17 e unite la tapenade 18.
									

								

															

																		
																															
											
										
																														
																		Mescolate bene gli ingredienti 19. Poi versate anche lo sgombro 20 e impiattate la vostra pasta con tapenade e sgombro 21!
									

								

							
					    