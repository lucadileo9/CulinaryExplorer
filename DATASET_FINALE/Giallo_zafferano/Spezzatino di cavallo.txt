Difficoltà: Facile
Lo spezzatino di cavallo è un secondo piatto di carne molto ricco, che si differenzia dal classico spezzatino per il suo sapore intenso e particolare. La carne viene prima fatta stufare brevemente, per poi risultare tenera e morbida grazie ad una lunga e lenta cottura, che preserva intatta tutta la sua bontà. Lo spezzatino viene cotto in un tegame di ghisa, proprio come vuole la tradizione, e nella nostra ricetta viene insaporito da una nota piccante al peperoncino e da una succosa polpa di pomodoro: è il ripieno ideale della puccia salentina, perfetta per accogliere un gustoso condimento e creare così un piatto da vero street food.


												
						
						

														INGREDIENTI
							
							                            
                                
    								
    									
    										
    										619
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    619
    					
    					    					    					
    					    Carboidrati
    					    g
    					    12.8
    					
    					    					    					
    					      di cui zuccheri
    					    g
    					    12.8
    					
    					    					    					
    					    Proteine
    					    g
    					    56.8
    					
    					    					    					
    					    Grassi
    					    g
    					    36.1
    					
    					    					    					
    					      di cui saturi
    					    g
    					    8.15
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    168
    					
    					    					    					
    					    Sodio
    					    mg
    					    513
    					
    					    				
    			
                            
													


						
							
							

							
								

																	Cavallo
								
								
								(carne da spezzatino)
																	1,2
									kg
																

								

							
								

																	Polpa di pomodoro
								
								
								
																	800
									g
																

								

							
								

																	Cipolle bianche
								
								
								
																	1
									
																

								

							
								

																	Peperoncino fresco
								
								
								
																	1
									
																

								

							
								

																	Olio extravergine d'oliva
								
								
								
																	70
									g
																

								

							
								

																	Vino bianco
								
								
								
																	100
									g
																

								

							
								

																	Pepe nero in grani
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Acqua
								
								
								
																	100
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare lo spezzatino di cavallo sbucciate la cipolla e tagliatela a rondelle 1. Prendete il peperoncino, eliminate con un coltello i semini interni 2, poi tagliatelo anch'esso a rondelle molto fini 3.
									

								

															

																		
																															
											
										
																														
																		Mettete sul fuoco un tegame in ghisa, versate l'olio d'oliva e fate rosolare la cipolla per 5-6 minuti 4. Aggiungete la carne tagliata a pezzetti piuttosto grossi 5 e fatele rosolare bene da entrambi i lati, girandola con un cucchiaio di legno 6.
									

								

															

																		
																															
											
										
																														
																		Unite il peperoncino 7, sfumate con il vino bianco 8 e aggiungete il pepe nero in grani 9.
									

								

															

																		
																															
											
										
																														
																		Mettete la polpa di pomodoro in un recipiente e schiacciatela leggermente con una forchetta 10; unitela alla carne 10, poi versate l'acqua (potete passarla eventualmente nel fondo di polpa restante) 12 e regolate di sale.
									

								

															

																		
																															
											
										
																														
																		Fate quindi cuocere la carne per 3 ore a fuoco molto lento, coprendo con un coperchio e mescolando di tanto in tanto per una cottura uniforme 13. Trascorso il tempo necessario, spegnete il fuoco 14 e servite il vostro spezzatino di cavallo 15.
									

								

							
					    