Difficoltà: Molto facile
Oggi è un giorno fantastico, oggi è un giorno formaggioso, un giorno che aspettavano tutti nella redazione di GialloZafferano. Oggi si prepara il grilled cheese sandwich, un sandwich che attirerà chiunque si avvicini alla vostra cucina! Ci sarà un black-out delle papille gustative, la corsa all’ultimo morso! La cosa che più vi farà innamorare di questo sandwich americano sarà la combinazione tra la croccantezza del pane e la morbidezza del formaggio che si scioglie in bocca. E siate generosi con il formaggio perché, come dice Manuel, "dovrà essere un formaggio al sandwich e non un sandwich al formaggio"! Che sia per una ricca colazione, per un brunch o per una merenda, d'estate come d'inverno, realizzate anche voi questo golosissimo grilled cheeese sandwich, abbandonate le forchette e lasciatevi conquistare dal suo cuore filante... morso dopo morso!


												
						
						

														INGREDIENTI
							
													


						
							
							

							
								

																	Pane bianco in cassetta
								
								
								(8 fette)
																	240
									g
																

								

							
								

																	Cheddar
								
								
								a pasta bianca
																	160
									g
																

								

							
								

																	Burro
								
								
								a temperatura ambiente
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il grilled cheese sandwich come prima cosa occupatevi di tagliare il pane in cassetta a fette, dovrete ricavarne 8 spesse circa 1,5 cm 1. Poi imburratele tutte e 8 solo da un lato 2. Con una grattugia a fori larghi grattugiate il cheddar 3
									

								

															

																		
																															
											
										
																														
																		e distribuitene una dose generosa su 4 fette, cospargendo sul lato non imburrato 4. Chiudete con l'altra fetta di pane, con la parte imburrata verso l'esterno 5: in questo modo tutti e 4 i sandwich avranno all'interno il formaggio e all'esterno la parte imburrata. Lasciate scaldare bene una padella antiaderente su fuoco moderato e adagiatevi il vostro sandwich 6.
									

								

															

																		
																															
											
										
																														
																		Coprite con un coperchio 7 e attendete un paio di minuti. Girate il sandwich, schiacciatelo leggermente 8 per favorire lo scioglimento del formaggio; coprite di nuovo 9 e cuocete ancora per 1 minuto.
									

								

															

																		
																															
											
										
																														
																		Quando il formaggio sarà completamente fuso il vostro grilled cheese sandwich sarà pronto. Trasferitelo su un tagliere 10 e dividetelo a metà, in modo da ricavare 2 triangoli 11. Non vi resta che gustare il grilled cheese sandwich ben caldo e filante 12! 
									

								

							
					    