Difficoltà: Molto facile
Pomodoro che passione! Proprio la versatilità di questo prodotto, importato originariamente dal sud America, è stata il motore del suo successo nella cucina nostrana! In questa ricetta, il succoso e fresco "Re dell'estate" si fa in tre: per i nidi di spaghetti piccanti abbiamo scelto infatti la dolce varietà ciliegino, una sugosa passata e il concentrato per dare un gusto più intenso. Arrotolando gli spaghetti in questa graziosa presentazione, avvolgerete non solo tutto il sapore del pomodoro ma anche le note piccanti del peperoncino fresco in un connubio irresistibile per chi apprezza i sapori decisi! Questi nidi sono una versione davvero speciale dei classici spaghetti al pomodoro!


												
						
						

														INGREDIENTI
							
							                            
                                
    								
    									
    										
    										450
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    450
    					
    					    					    					
    					    Carboidrati
    					    g
    					    72.1
    					
    					    					    					
    					      di cui zuccheri
    					    g
    					    8
    					
    					    					    					
    					    Proteine
    					    g
    					    10.9
    					
    					    					    					
    					    Grassi
    					    g
    					    13.1
    					
    					    					    					
    					      di cui saturi
    					    g
    					    1.92
    					
    					    					    					
    					    Fibre
    					    g
    					    4.3
    					
    					    					    					    					
    					    Sodio
    					    mg
    					    306
    					
    					    				
    			
                            
													


						
							
							

							
								

																	Spaghetti Quadrati
								
								
								
																	320
									g
																

								

							
								

																	Pomodorini ciliegino
								
								
								
																	400
									g
																

								

							
								

																	Concentrato di pomodoro
								
								
								doppio
																	6
									g
																

								

							
								

																	Passata di pomodoro
								
								
								
																	250
									g
																

								

							
								

																	Peperoncino fresco
								
								
								
																	3
									g
																

								

							
								

																	Cipolle rosse
								
								
								
																	60
									g
																

								

							
								

																	Basilico
								
								
								
																	4
									foglie
																

								

							
								

																	Olio extravergine d'oliva
								
								
								
																	50
									g
																

								

							
								

																	Sale fino
								
								
								
																	3
									g
																

								

							
								

																	Pepe nero
								
								
								
																	1
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i nidi di spaghetti al sugo piccante iniziate lavando i pomodori 1. Asciugateli 2 e tagliateli in quarti 3. Teneteli da parte.
									

								

															

																		
																															
											
										
																														
																		Quindi tritate finemente la cipolla 4 e fatela rosolare in una padella antiaderente con un filo di olio 5. Poi private il peperoncino dei semini interni e tagliatelo a listarelle sottili 6.
									

								

															

																		
																															
											
										
																														
																		Aggiungetelo nella padella 7 e uniformatelo con una spatola 8. A questo punto aggiungete anche i pomodori 9. Scaldate a fuoco moderato per 7-8 minuti.
									

								

															

																		
																															
											
										
																														
																		Ora aggiungete anche la passata di pomodoro 10 e regolate di sale e pepe 11. Unite anche il concentrato di pomodoro 12.
									

								

															

																		
																															
											
										
																														
																		Amalgamate bene gli ingredienti con una spatola 13 e fate cuocere per altri 30 minuti a fuoco molto basso. A cottura ultimata aggiungete il basilico tagliato in maniera grossolana per insaporire 14. Lessate gli spaghetti in abbondante acqua salata 15.
									

								

															

																		
																															
											
										
																														
																		Ad un minuto dalla fine della cottura scolate la pasta e versatela nella padella con il condimento 16. Amalgamate bene gli ingredienti affinché il sugo venga mescolato in maniera uniforme agli spaghetti 17. Infine impiattate gli spaghetti al sugo piccante dando loro la forma di tre piccoli nidi nel piatto: basterà raccogliere un po’ di pasta con la forchetta. Mentre la arrotolate sulla forchetta appoggiate quest’ultima su un cucchiaio per evitare che la pasta cada. Quindi adagiate delicatamente i nidi di spaghetti sul piatto e decorate a piacere con alcune foglioline di basilico lavate ed asciugate. I vostri nidi di spaghetti al sugo piccante sono pronti per essere gustati 18!
									

								

							
					    