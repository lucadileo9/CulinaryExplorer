Difficoltà: Media
I nachos non possono assolutamente mancare per una cena in stile messicano! Croccanti chips di mais da gustare per antipasto con le tipiche salse di accompagnamento: guacamole, pico de gallo, salsa enchilada… ma avete mai provato a farli con le vostre mani? L'impasto è quello delle tortilla di mais, da cui poi si ricavano i triangolini da friggere in padella o, in alternativa, da cuocere al forno, una variante altrettanto gustosa. Ma le possibilità non sono finite qui… potete decidere di servire le chips da sole o di ripassarle in forno con l’aggiunta di cheddar e peperoncino jalapeno per realizzare dei nachos al formaggio filanti e irresistibili, oppure potete arricchirle ulteriormente seguendo la ricetta dei nachos con carne. Scegliete la vostra versione preferita, oppure provatele tutte e fateci sapere qual è finita prima!


						
						

														INGREDIENTI
							
													


						
														
							
														Per l’impasto (per 5 tortillas del diametro di 12 cm)
							

							
								

																	Farina di mais giallo
								
								
								precotta (per tortillas)
																	250
									g
																

								

							
								

																	Acqua
								
								
								tiepida
																	250
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	150
									g
																

								

							
														
							
						
														
							
														Per cuocere al forno
							

							
								

																	Olio di semi di arachide
								
								
								
																	
									q.b.
																

								

							
														
							
						
														
							
														Per i nachos al formaggio
							

							
								

																	Cheddar
								
								
								
																	250
									g
																

								

							
								

																	Peperoncini Jalapeno
								
								
								
																	2
									
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i nachos iniziate dalla preparazione delle tortillas: versate la farina di mais precotta in una ciotola insieme al sale 1 e all’acqua tiepida 2, poi mescolate il tutto con un cucchiaio 3.
									

								

															

																		
																																											
											
										
																						
											
										
																						
											
										
																																										
																		Continuate ad amalgamare gli ingredienti nella ciotola con le mani 4, poi trasferite il composto sul piano di lavoro e impastate 5 fino ad ottenere una consistenza liscia e omogenea 6.
									

								

															

																		
																																											
											
										
																						
											
										
																						
											
										
																																										
																		Dividete l’impasto in 5 porzioni da circa 100 g l’una 7, date a ciascun panetto una forma rotonda 8 e avvolgeteli nella pellicola 9. Lasciate riposare a temperatura ambiente per 5 minuti.
									

								

															

																		
																																											
											
										
																						
											
										
																						
											
										
																																										
																		Trascorso questo tempo mettete il primo panetto su un foglio di carta forno e appiattitelo con le mani 10, poi coprite con un altro foglio di carta forno e stendete con il mattarello fino a formare una sfoglia molto sottile 11. Non preoccupatevi se tenderà a rompersi, potete riutilizzare gli scarti avendo cura di coprire l’impasto nell’attesa per non farlo seccare. Coppate la sfoglia con un coppapasta o una ciotola del diametro di 12 cm 12.
									

								

															

																		
																																											
											
										
																						
											
										
																						
											
										
																																										
																		Dividete il disco di sfoglia prima in quarti 13 e poi in ottavi così da ottenere 8 triangolini uguali 14. Sistemate i triangolini su un vassoio foderato con carta forno 15 e procedete nello stesso modo per stendere anche gli altri panetti, avendo sempre cura di tenere coperto l’impasto che non state lavorando. Potete sovrapporre i triangolini sul vassoio man mano che li ritagliate.
									

								

															

																		
																																											
											
										
																						
											
										
																						
											
										
																																										
																		Passate alla cottura: in un’ampia padella scaldate un dito di olio di semi fino alla temperatura di 180°, poi adagiate pochi triangolini per volta 16. Dopo un paio di minuti girateli con una schiumarola e friggete per altri 2 minuti. Scolate i nachos 17 su carta per fritti e lasciate raffreddare completamente 18. A questo punto i nachos possono essere gustati da soli oppure conditi!
									

								

							
					    