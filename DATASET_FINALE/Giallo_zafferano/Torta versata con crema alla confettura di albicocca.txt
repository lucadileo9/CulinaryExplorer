Difficoltà: Media
Soffice, alta e con un morbido ripieno, è così che si presenta la nostra torta versata con crema alla confettura di albicocca, un dolce furbo dalla doppia cottura che permette di ottenere una farcitura morbida garantendo una base ben cotta. Questa torta deliziosa è perfetta da gustare a colazione con latte e caffè ma è anche un’idea sfiziosa da servire a merenda degustando un tè speziato e aromatico. Scoprirete tutto il gusto della crema di ricotta con aggiunta di confettura di albicocca e amaretti sbriciolati per note di sapore genuine, inconfondibili. Qualunque sia l’occasione, questa torta sarà una dolce coccola per voi e i vostri ospiti!


						
						

														INGREDIENTI
							
							                            
                                
    								
    									
    										
    										546
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    546
    					
    					    					    					
    					    Carboidrati
    					    g
    					    71
    					
    					    					    					
    					      di cui zuccheri
    					    g
    					    49.1
    					
    					    					    					
    					    Proteine
    					    g
    					    15.6
    					
    					    					    					
    					    Grassi
    					    g
    					    22.2
    					
    					    					    					
    					      di cui saturi
    					    g
    					    7.85
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    199
    					
    					    					    					
    					    Sodio
    					    mg
    					    274
    					
    					    				
    			
                            
													


						
														
							
														Ingredienti per uno stampo da 22 cm
							

							
								

																	Uova
								
								
								(circa 4)
																	240
									g
																

								

							
								

																	Farina 00
								
								
								
																	230
									g
																

								

							
								

																	Zucchero
								
								
								
																	150
									g
																

								

							
								

																	Latte intero
								
								
								
																	100
									g
																

								

							
								

																	Olio di semi di arachide
								
								
								
																	70
									g
																

								

							
								

																	Lievito in polvere per dolci
								
								
								
																	16
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per la farcitura
							

							
								

																	Ricotta vaccina
								
								
								
																	500
									g
																

								

							
								

																	Confettura di albicocche
								
								
								
																	150
									g
																

								

							
								

																	Amaretti
								
								
								
																	80
									g
																

								

							
								

																	Zucchero
								
								
								
																	50
									g
																

								

							
								

																	Uova
								
								
								(circa 2)
																	120
									g
																

								

							
														
							
						
														
							
														per guarnire
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzate la torta versata con crema alla confettura di albicocche per prima cosa versate in una ciotola ampia lo zucchero 1 e le uova intere 2. Frullate il composto con le fruste elettriche 3 fino a quando non sarà spumoso e chiaro;
									

								

															

																		
																															
											
										
																														
																		a questo punto versate il latte 4, l’olio di semi 5 e setacciate attraverso un colino la farina 6
									

								

															

																		
																															
											
										
																														
																		e il lievito. Aggiungete un pizzico di sale e proseguite a mescolare gli ingredienti con la frusta finché non saranno amalgamati 8. Ora versate metà dell’impasto in una tortiera da 22 cm di diametro imburrata e rivestita con carta da forno sul fondo e sul bordo (9-10).
									

								

															

																		
																															
											
										
																														
																		Cuocete in forno statico preriscaldato a 180° per 15 minuti. Nel frattempo versate gli amaretti nel mixer 11 e tritateli finemente 12.
									

								

															

																		
																															
											
										
																														
																		In una ciotola aggiungete la ricotta ben scolata e lo zucchero 13, aggiungete gli amaretti tritati 14 e le uova 15.
									

								

															

																		
																															
											
										
																														
																		Infine aggiungete anche la confettura 16 e frullate tutto con le fruste per ottenere una crema omogenea 17. Riprendete la torta cotta 18,
									

								

															

																		
																															
											
										
																														
																		versate sopra la crema di ricotta 19, livellate la superficie con una spatola e versate la restante parte dell’impasto (20-21). Riponete di nuovo in forno e cuocete per latri 45 minuti alla stessa temperatura.
									

								

															

																		
																															
											
										
																														
																		A cottura ultimata sfornate il dolce 22, lasciate raffreddare, quindi sformatela e guarnite la superficie con lo zucchero a velo 23. La torta versata con crema alla confettura di albicocche è pronta per essere gustata 24!
									

								

							
					    