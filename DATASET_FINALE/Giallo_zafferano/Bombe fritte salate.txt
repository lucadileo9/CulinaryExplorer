Difficoltà: Media
Una delle tentazioni più invitanti per la colazione e non solo: le bombe fritte calde! Una vera delizia di pasta lievitata lentamente e spesso farcita con crema pasticcera o confettura! In questa ricetta vi proponiamo di gustare queste meravigliose nuvole soffici in un altro contesto, magari da offrire come aperitivo ai vostri amici: le bombe fritte salate, infatti, sono ripiene di una deliziosa salsa Mornay. Si tratta di una cremosa besciamella a cui viene aggiunta panna e tuorli in modo che acquisti ancora più gusto e corposità. Il tocco finale: una spolverata di formaggio Asiago che arricchisce la salsa Mornay e conferirà una piacevole nota saporita alle vostre bombe fritte salate! Preparatele anche in occasione del Carnevale!


						
						

														INGREDIENTI
							
													


						
														
							
														Ingredienti per il lievitino
							

							
								

																	Farina Manitoba
								
								
								
																	125
									g
																

								

							
								

																	Acqua
								
								
								(a temperatura ambiente)
																	75
									ml
																

								

							
								

																	Lievito di birra secco
								
								
								
																	1
									g
																

								

							
														
							
						
														
							
														Per l'impasto di 24 bombe
							

							
								

																	Farina Manitoba
								
								
								
																	500
									g
																

								

							
								

																	Lievito di birra secco
								
								
								
																	3
									g
																

								

							
								

																	Lievito istantaneo per preparazioni salate
								
								
								
																	4
									g
																

								

							
								

																	Uova
								
								
								(medie)
																	4
									
																

								

							
								

																	Burro
								
								
								(ammorbidito)
																	100
									g
																

								

							
								

																	Acqua
								
								
								(a temperatura ambiente)
																	120
									ml
																

								

							
								

																	Sale fino
								
								
								
																	12
									g
																

								

							
								

																	Malto
								
								
								
																	1
									cucchiaino
																

								

							
														
							
						
														
							
														Per la salsa Mornay
							

							
								

																	Latte intero
								
								
								
																	500
									ml
																

								

							
								

																	Panna fresca liquida
								
								
								
																	35
									ml
																

								

							
								

																	Farina 00
								
								
								
																	80
									g
																

								

							
								

																	Burro
								
								
								
																	50
									g
																

								

							
								

																	Tuorli
								
								
								
																	2
									
																

								

							
								

																	Asiago
								
								
								stagionato (da grattugiare)
																	80
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per friggere
							

							
								

																	Olio di semi di arachide
								
								
								
																	750
									ml
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le bombe fritte, iniziate dal lievitino: in una ciotola versate la farina Manitoba setacciata, il lievito di birra disidratato e l'acqua a temperatura ambiente 1. Potete usare anche il lievito di birra fresco: in questo caso la dose è 3 g. Lavorate il composto con le mani 2 e formate una pallina 3 che potete lasciare lievitare in forno spento con luce accesa per 2 ore, coperta con pellicola trasparente.
									

								

															

																		
																															
											
										
																														
																		Trascorse le due ore il lievitino avrà raddoppiato il suo volume 4, quindi versatelo nella tazza di una planetaria 5 (o in una ciotola se impastate a mano) munita di foglia  e unite le uova 6
									

								

															

																		
																															
											
										
																														
																		Versate il malto (o lo zucchero) 7, poi poco alla volta la farina setacciata 8, il lievito di birra disidratato 9 e quello chimico per preparazioni salate. Per quanto riguarda il lievito di birra, se utilizzate quello fresco la dose è di 9 g. Azionate la planetaria
									

								

															

																		
																															
											
										
																														
																		Versare l'acqua a temperatura ambiente 10 e per ultimo il sale, quindi e continuate a lavorare gli ingredienti con la foglia; quando l'impasto sarà ben amalgamato, togliete la foglia e montate il gancio. Quindi impastate ancora per circa 15 minuti, poi unite il burro ammorbidito a pezzetti poco alla volta, aspettando che il primo pezzetto si sia assorbito prima di proseguire con il successivo 11. Quando avrete incorporato tutto il burro, l'impasto sarà incordato liscio e omogeneo, potete arrestare la planetaria. Rovesciate l'impasto sul piano di lavoro e formate una palla, quindi imburrate leggermente una ciotola e ponete l'impasto all'interno 12: coprite con pellicola e lasciate lievitare in forno spento con luce accesa per 2 ore (oppure coperto con una copertina di lana). 
									

								

															

																		
																															
											
										
																														
																		Mentre l'impasto lievita, preparate la salsa Mornay: grattugiate il formaggio Asiago stagionato, poi in un tegame sciogliete il burro a fuoco lento, quindi toglietelo dal fuoco per aggiungere la farina poco alla volta, mescolando con una frusta per evitare la formazione di grumi 13. Rimettete il tegame sul fuoco e tostate la farina per qualche istante e quando si sarà imbiondita, unite il latte a temperatura ambiente o leggermente intiepididito 14. Mescolate continuamente, aggiustate di sale e aromatizzate con una grattugiata di noce moscata. Poi una volta raggiunto il bollore togliete dal fuoco e unite il formaggio Asiago grattugiato 15.
									

								

															

																		
																															
											
										
																														
																		In una ciotolina a parte, sbattete i tuorli con la panna fresca liquida 16, poi uniteli alla besciamella 17 e mescolate per amalgamare i composti 18 (se necessario potete riportare la salsa sul fuoco per addensarla maggiormente). Una volta pronta, versate la salsa in una pirofila bassa e ampia e coprite con pellicola a contatto per farla raffreddare a temperatura  ambiente, poi riponetela in frigorifero.
									

								

															

																		
																															
											
										
																														
																		Passato il tempo necessario, riprendete l'impasto e stendetelo su un piano di lavoro leggermente infarinato in un rettangolo spesso circa 2,5 cm 19. Con un coppapasta di 6,5 cm di diametro, ricavate i dischi 20; potrete impastare nuovamente i ritagli e lasciar lievitare l'impasto circa 30 minuti prima di realizzare altre sagome: man a mano che realizzate i dischi, adagiateli su un vassoio foderato con carta da forno 21: con queste dosi otterrete 24 dischi. Fateli lievitare per circa mezz'ora in forno spento con luce accesa. 
									

								

															

																		
																															
											
										
																														
																		Dopodiché ritagliate un quadrato di carta da forno intorno a ciascun disco 22 e friggete pochi dischi alla volta in abbondante olio di semi di arachide 23, portato ad una temperatura di massimo 175-180° (potete misurarla con un termometro da cucina). Una volta adagiati i dischi nell'olio, sfilate la carta da forno con una pinza da cucina 24
									

								

															

																		
																															
											
										
																														
																		e girate di tanto in tanto le bombe per farle dorare e gonfiare uniformemente. Quando saranno dorate, scolatele aiutandovi con una schiumarola 25 e adagiatele su un vassoio foderato con carta assorbente. Mentre le bombe si intiepidiscono leggermente, ponete la salsa Mornay in una sac-à-poche con bocchetta a siringa 26, quindi farcite una ad una le bombe fritte salate con la salsa 27 e servitele ancora calde o riscaldate leggermente in forno!
									

								

							
					    