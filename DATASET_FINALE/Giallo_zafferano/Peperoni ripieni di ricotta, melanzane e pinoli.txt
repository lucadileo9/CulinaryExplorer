Difficoltà: Facile
I peperoni ripieni di ricotta, melanzane e pinoli, sono una delle variante dei tradizionali peperoni ripieni. Come nei peperoni ripieni vegetariani anche qui vi proponiamo una versione senza carne ma con una golosa farcitura: deliziosi cubetti di melanzana saltati in padella, morbida ricotta, saporiti filetti di alici, pinoli, erbe aromatiche e capperi sono racchiusi in uno scrigno di peperone giallo e rosso. Potete scegliere la qualità di peperone che preferite, anche quella bassa e larga che ben si presta per le farciture!
I peperoni ripieni di ricotta, melanzane e pinoli sono senza dubbio un'ottima ricetta estiva da presentare come piatto unico.
Per un sapore più deciso potreste usare della ricotta di pecora e aggiungere delle olive taggiasche denocciolate.
I peperoni ripieni di ricotta, melanzane e pinoli si possono servire caldi o freddi e accompagnare con un contorno di fresca insalata mista!


						
						

														INGREDIENTI
							
													


						
														
							
														Ingredienti per i peperoni
							

							
								

																	Peperoni gialli
								
								
								
																	250
									
																

								

							
								

																	Peperoni rossi
								
								
								
																	250
									g
																

								

							
								

																	Pangrattato
								
								
								
																	20
									g
																

								

							
								

																	Grana Padano DOP
								
								
								da grattugiare
																	20
									g
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per il ripieno
							

							
								

																	Melanzane
								
								
								
																	200
									g
																

								

							
								

																	Ricotta vaccina
								
								
								
																	250
									g
																

								

							
								

																	Pinoli
								
								
								
																	2
									cucchiai
																

								

							
								

																	Capperi
								
								
								
																	20
									g
																

								

							
								

																	Acciughe sott'olio
								
								
								filetti
																	5
									
																

								

							
								

																	Sale
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Pecorino
								
								
								grattugiato 50 gr
																	
									
																

								

							
								

																	Origano
								
								
								fresco
																	1
									rametto
																

								

							
								

																	Pomodori piccadilly
								
								
								maturi
																	2
									
																

								

							
								

																	Pepe nero
								
								
								(facoltativo)
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i peperoni ripieni di ricotta, melanzane e pinoli, iniziate lavando bene i peperoni e le melanzane sotto acqua corrente. Poi tagliate la calotta dei peperoni (potete tenerla da parte per la guarnizione) e svuotateli dei semi aiutandovi con un cucchiaio 1. Quindi spuntate la melanzana eliminando il peduncolo 1 e la parte finale con un coltello.
									

								

															

																		
																															
											
										
																														
																		Tagliate la melanzana a fette di circa 1 cm di spessore e riducetele a dadini 4. Trasferite i dadini su uno scolapasta che posizionerete su un vassoio per verificare che le melanzane perdano il liquido amarognolo; per facilitare questa operazione cospargetele con il sale 5 e fatele riposare per almeno 20 minuti. Intanto proseguite preparando i pomodori: lavateli e incidete la buccia con un coltellino praticando una croce, così sarà più facile pelarli dopo averli sbollentati. Versateli in una pentola dove avrete fatto bollire l'acqua 6.
									

								

															

																		
																															
											
										
																														
																		Fateli bollire pochi istanti 7, quindi scolateli con l'aiuto di una schiumarola 8 e fateli intiepidire. Togliete delicatamente la buccia con un coltellino 9.
									

								

															

																		
																															
											
										
																														
																		Quindi tagliateli a metà ed eliminate anche i semi, scavando l'interno con un cucchiaino 10, poi riduceteli a dadini 11, e versateli in una ciotolina. Passati i minuti necessari, riprendete le melanzane, sciacquatele velocemente sotto acqua corrente 12.
									

								

															

																		
																															
											
										
																														
																		Trasferitele su un panno da cucina asciutto e tamponatele con carta da cucina 13. In una padella fate rosolare lo spicchio d'aglio con un filo d'olio, poi versate le melanzane 14 e aggiungete i pomodori a dadini 15. Fate rosolare il tutto per 10-15 minuti mescolando di tanto in tanto perchè le verdure si asciughino. Aggiustate di sale e quando saranno pronte spegnete il fuoco, togliete lo spicchio d'aglio e lasciate intiepidire.
									

								

															

																		
																															
											
										
																														
																		Ora passate a preparare gli altri ingredienti per il ripieno: sminuzzate l'origano fresco e le acciughe sgocciolate dall'olio di conservazione 16. In una ciotolina versate la ricotta che avrete fatto sgocciolare in un colino a maglie strette per far perdere il siero. Aggiungete i capperi 17 e le alici sminuzzate 18.
									

								

															

																		
																															
											
										
																														
																		Aggiungete anche i pinoli 19, il pecorino grattugiato 20 e l'origano tritato in precedenza 21.
									

								

															

																		
																															
											
										
																														
																		A questo punto versate anche i dadini di melanzane e pomodori 22 e mescolate bene tutti gli ingredienti 23; potete aggiungere del pepe a vostro piacimento. Prendete una teglia piccola perchè i peperoni stiano vicini, versate un filo d'olio sul fondo e adagiateci i gusci di peperoni 24.
									

								

															

																		
																															
											
										
																														
																		Procedete a farcirli con il composto 25 fino all'orlo. Aggiungete un cucchiaio di formaggio grattugiato per ciascun peperone 26. Intanto in una padella fate tostare per pochi istanti il pangrattato con un filo d'olio 27.
									

								

															

																		
																															
											
										
																														
																		Quindi aggiungetelo ai peperoni 28. Ora che i peperoni sono ripieni, potete posizionare la teglia su una leccarda da forno 29 e cuocerli in forno statico preriscaldato a 180° per almeno un'ora (se forno ventilato a 160° per 50 minuti). Dopo 45 minuti verificate il grado di cottura, variabile anche in base alle dimensioni dei peperoni. A cottura ultimata togliete i peperoni dal forno, lasciateli riposare 5 minuti e servite i vostri peperoni ripieni di ricotta, melanzane e pinoli ancora caldi o tiepidi 30. Per una presentazione più gradevole potete anche guarnirli con il loro "cappello"!
									

								

							
					    