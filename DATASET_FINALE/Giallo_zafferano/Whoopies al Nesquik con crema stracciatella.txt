Difficoltà: Facile
Volete preparare un dolcetto irresistibile per ogni momento della giornata? Ecco la ricetta che cercate: i whoopies al Nesquik con crema stracciatella. I famosi dolcetti americani si prestono ad essere guarniti con le farciture più svariate, in questa ricetta le morbide tortine sono ripiene con una crema a base di panna, latte condensato, una vera golosità arricchita anche da gocce di cioccolato. Mentre le tortine sono preparate con un impasto a base di yogurt e Nesquik, sono assai morbide e golosissime!
Il risultato di questo abbinamento è un dolcetto finger food che delizierà i palati di grandi e piccini!


						
						

														INGREDIENTI
							
							                            
                                
    								
    									
    										
    										400
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    400
    					
    					    					    					
    					    Carboidrati
    					    g
    					    43.2
    					
    					    					    					
    					      di cui zuccheri
    					    g
    					    27.6
    					
    					    					    					
    					    Proteine
    					    g
    					    6
    					
    					    					    					
    					    Grassi
    					    g
    					    22.5
    					
    					    					    					
    					      di cui saturi
    					    g
    					    13.02
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    63
    					
    					    					    					
    					    Sodio
    					    mg
    					    136
    					
    					    				
    			
                            
													


						
														
							
														Ingredienti per 15 whoopies (30 pezzi)
							

							
								

																	Nesquik
								
								
								
																	140
									g
																

								

							
								

																	Farina 00
								
								
								
																	300
									g
																

								

							
								

																	Burro
								
								
								
																	180
									g
																

								

							
								

																	Yogurt bianco naturale
								
								
								
																	100
									g
																

								

							
								

																	Zucchero
								
								
								
																	60
									g
																

								

							
								

																	Cioccolato fondente
								
								
								
																	40
									g
																

								

							
								

																	Uova
								
								
								
																	1
									
																

								

							
								

																	Lievito in polvere per dolci
								
								
								
																	8
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per la crema stracciatella
							

							
								

																	Panna fresca liquida
								
								
								
																	350
									g
																

								

							
								

																	Gocce di cioccolato fondente
								
								
								
																	200
									g
																

								

							
								

																	Il latte condensato Nestlé
								
								
								
																	180
									g
																

								

							
								

																	Gelatina in fogli
								
								
								
																	8
									g
																

								

							
								

																	Miele millefiori
								
								
								
																	1
									cucchiaino
																

								

							
								

																	Vanillina
								
								
								
																	½
									bustina
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i whoppies al Nesquik con crema alla stracciatella, per prima cosa preparate le tortine: mischiate in una ciotola il Nesquik e la farina setacciata, il lievito, il pizzico di sale 1 e mettetele da parte. Nella ciotola di una planetaria dotata di fruste, in alternativa potete utilizzare uno sbattitore elettrico, mettete il burro che dovrà essere a temperatura ambiente e lo zucchero 2, sbattete per qualche minuto quindi aggiungete l’uovo 3,
									

								

															

																		
																															
											
										
																														
																		versate lo yogurt continuando a sbattere 4, quando questo sarà stato assorbito dal composto, aggiungete anche il Nesquik con la farina setacciati e mischiate il tutto 5. Aggiungete poi il cioccolato fondente che avrete precedentemente sciolto al microonde sbattete ancora per amalgamare il tutto 6
									

								

															

																		
																															
											
										
																														
																		fino ad ottenere un composto omogeneo 7. Mettete l’impasto ottenuto in una sac-à-poche con bocchetta liscia del diametro di 2 cm. Spremete dei mucchietti di composto del diametro di circa 4 cm su di una leccarda foderata con carta forno (dovrete ottenere delle semisfere piuttosto alte) per un totale di circa 15 mucchietti per leccarda 8. Infornate in forno statico preriscaldato a 180° per circa 13-14 minuti (160° per 10 minuti in forno ventilato), quindi estraete i whoopie dal forno e trasferiteli su di una gratella 9. Lasciate raffreddare i whoopies.
									

								

															

																		
																															
											
										
																														
																		Nel frattempo potete preparare la crema alla stracciatella. Mettete in ammollo la gelatina in acqua fredda per 10 minuti 10, poi strizzatela e scioglietela in 50 ml di panna che avrete scaldato al microonde 11. Nella ciotola di una planetaria dotata di fruste mettete il latte condensato Nestlè a temperatura ambiente 12,
									

								

															

																		
																															
											
										
																														
																		la panna tiepida in cui avete sciolto la gelatina 13, la vanillina 14 e il miele 15
									

								

															

																		
																															
											
										
																														
																		e fate andare le fruste per 5 minuti 16. Poi trasferite la crema in una ciotolina e copritela con la pellicola 17 e fatela raffreddare in frigorifero per 5 minuti affinchè raggiunga la stessa temperatura della panna che monterete dopo. Questo passaggio è fondamentale per non creare grumi nella crema. Prendete la panna fredda e montatela 18 con una planetaria dotata di fruste, o con uno sbattitore elettrico
									

								

															

																		
																															
											
										
																														
																		una volta montata a neve aggiungetela al composto precedentemente preparato e raffreddato 19, amalgamandola ruotando dal basso verso l'alto una spatola di gomma per non smontare la panna. Tritate le gocce di cioccolato con un coltello 20 e aggiungetele alla crema mescolando per amalgamarle bene 21.
									

								

															

																		
																															
											
										
																														
																		Ora è il momento di assemblare i whoopies al Nesquik, trasferite la crema stracciatella in una sac-à-poche usa e getta a cui avrete tagliato la punta 22, oppure dotata di bocchetta liscia, e spremete la crema sulla parte piatta della tortina e coprite con la parte piatta di un altro biscottino 23. Continuate così fino a terminare gli ingredienti. Ecco pronti i vostri golosissimi whoopies al Nesquik con crema alla stracciatella pronti per essere divorati 24!
									

								

							
					    