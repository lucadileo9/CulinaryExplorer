Difficoltà: Facile
Ci sono piatti che fanno subito estate, portando allegria e colore sulle tavole: il prosciutto e melone è uno di quelli. Siamo soliti vederli nel classico piatto freddo ma cosa succede quando gli ingredienti da antipasto per eccellenza della bella stagione incontrano il riso? Nasce un piatto originale, in grado di stupire per la sua semplicità: il risotto al prosciutto e melone! In questo risotto estivo, le note sapide del prosciutto crudo bilanciano il gusto dolce del melone creando un mix unico ed avvolgente. Ne siamo sicuri: anche i vostri amici più scettici al primo assaggio si ricrederanno!


												
						
						

														INGREDIENTI
							
							                            
                                
    								
    									
    										
    										696
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    696
    					
    					    					    					
    					    Carboidrati
    					    g
    					    87.7
    					
    					    					    					
    					      di cui zuccheri
    					    g
    					    8.1
    					
    					    					    					
    					    Proteine
    					    g
    					    22.2
    					
    					    					    					
    					    Grassi
    					    g
    					    26.4
    					
    					    					    					
    					      di cui saturi
    					    g
    					    9.81
    					
    					    					    					
    					    Fibre
    					    g
    					    3.4
    					
    					    					    					
    					    Colesterolo
    					    mg
    					    52
    					
    					    					    					
    					    Sodio
    					    mg
    					    1711
    					
    					    				
    			
                            
													


						
							
							

							
								

																	Riso Carnaroli
								
								
								
																	400
									g
																

								

							
								

																	Prosciutto crudo
								
								
								
																	140
									g
																

								

							
								

																	Melone
								
								
								(polpa)
																	350
									g
																

								

							
								

																	Brodo vegetale
								
								
								
																	1,5
									l
																

								

							
								

																	Olio extravergine d'oliva
								
								
								
																	30
									g
																

								

							
								

																	Scalogno
								
								
								
																	20
									g
																

								

							
								

																	Stracciatella
								
								
								
																	160
									g
																

								

							
								

																	Vino bianco
								
								
								
																	120
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Maggiorana
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto al prosciutto e melone iniziate privando il melone di entrambe le calotte e tagliatelo a metà 1. Eliminate con un coltello la buccia esterna 2 e dividete nuovamente ogni metà in 2 parti uguali 3.
									

								

															

																		
																															
											
										
																														
																		Togliete la parte interna con i semi 4 e ricavatene delle fette non troppo spesse che taglierete a dadini di circa mezzo centimetro 5. Tenete da parte e nel frattempo prendete il prosciutto e tagliatelo a listarelle spesse circa 1 cm 6.
									

								

															

																		
																															
											
										
																														
																		Fatele rosolare in una padella antiaderente per alcuni minuti senza aggiungere olio 7: non appena si formerà una leggera crosticina in superficie saranno pronte. Ora tritate finemente lo scalogno 8. Versatelo in un tegame capiente e fatelo rosolare con un filo di olio 9.
									

								

															

																		
																															
											
										
																														
																		Quando sarà appassito unite il riso 10 e lasciatelo tostare qualche minuto. Sfumate poi con il vino bianco 11. Quando il vino sarà evaporato, aggiungete un mestolo di brodo vegetale 12. Mescolate di tanto in tanto il risotto e continuate ad aggiungere un mestolo di brodo, solo quando il precedente è stato totalmente assorbito.
									

								

															

																		
																															
											
										
																														
																		A cottura quasi ultimata aggiungete il melone 13 ed il prosciutto 14, tenendone qualche pezzo da parte per la decorazione finale, e mescolate il tutto. Una volta cotto il risotto, toglietelo dal fuoco ed unite la stracciatella per mantecare 15, continuando a mescolare fino a  farla sciogliere, in modo da ottenere un risotto cremoso.
									

								

															

																		
																															
											
										
																														
																		Regolate di sale e pepe 16. Sciacquate le foglioline di maggiorana ed aggiungetele al risotto per aromatizzarlo 17. Ora impiattate, decorate con alcune listarelle di prosciutto tenute da parte e gustate questo originale risotto al prosciutto e melone 18!
									

								

							
					    