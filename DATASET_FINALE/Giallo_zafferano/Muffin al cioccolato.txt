Difficoltà: Facile
Seduto in quel caffè io non pensavo a te… cominciava così uno dei più popolari evergreen della musica italiana. Ma oggi vi facciamo accomodare in una bakery per servirvi la ricetta dei muffin al cioccolato! Da diversi anni ormai i muffin spopolano nelle famose caffetterie stile americano: dopo avervi ingolosito con quelli con il cuore e quelli soffici al limone, oggi vi tentiamo con questi irresistibili dolcetti ricchissimi di pezzettini di cioccolato fondente, perfetti da addentare durante una pausa dallo studio o dal lavoro. Ma da un recente studio condotto qui in redazione abbiamo appurato che si prestano benissimo ad uno dei gesti del mattutino più ricorrenti: l’inzuppo! Golosi del web accorrete, oggi prepariamo i muffin al cioccolato!


												
						
						

														INGREDIENTI
							
							                            
                                
    								
    									
    										
    										389
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    389
    					
    					    					    					
    					    Carboidrati
    					    g
    					    51.7
    					
    					    					    					
    					      di cui zuccheri
    					    g
    					    32
    					
    					    					    					
    					    Proteine
    					    g
    					    7.3
    					
    					    					    					
    					    Grassi
    					    g
    					    17
    					
    					    					    					
    					      di cui saturi
    					    g
    					    9.53
    					
    					    					    					
    					    Fibre
    					    g
    					    2.4
    					
    					    					    					
    					    Colesterolo
    					    mg
    					    101
    					
    					    					    					
    					    Sodio
    					    mg
    					    123
    					
    					    				
    			
                            
													


						
							
														Per 12 muffin da 100 g l'uno
							

							
								

																	Cacao amaro in polvere
								
								
								
																	70
									g
																

								

							
								

																	Farina 00
								
								
								
																	300
									g
																

								

							
								

																	Zucchero
								
								
								
																	300
									g
																

								

							
								

																	Burro
								
								
								a temperatura ambiente
																	150
									g
																

								

							
								

																	Cioccolato fondente
								
								
								
																	100
									g
																

								

							
								

																	Uova
								
								
								a temperatura ambiente (circa 4)
																	220
									g
																

								

							
								

																	Latte intero
								
								
								 a temperatura ambiente
																	180
									g
																

								

							
								

																	Lievito in polvere per dolci
								
								
								
																	6
									g
																

								

							
								

																	Bicarbonato
								
								
								
																	2
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i muffin al cioccolato cominciate versando nella tazza della planetaria il burro a pomata (cioè molto morbido) e lo zucchero 1. Azionate la frusta e lasciate mescolare per qualche minuto, fin quando non sarà diventato una crema morbida 2. Se non avete la planetaria potrete utilizzare le fruste elettriche oppure quella a mano. Poi unite le uova a temperatura ambiente e leggermente sbattute un po’ alla volta 3.
									

								

															

																		
																															
											
										
																														
																		In questo modo il composto si amalgamerà alla perfezione 4, diventando una massa morbida ed omogenea 5. Nel frattempo sistemate un setaccio in un recipiente e versate la farina ed il cacao 6,
									

								

															

																		
																															
											
										
																														
																		poi il lievito per dolci ed il bicarbonato 7 e setacciate. Un cucchiaio alla volta, inserite le polveri 8 fin quando non saranno completamente assorbite 9.
									

								

															

																		
																															
											
										
																														
																		L’impasto a questo punto sarà molto consistente quindi allegeritelo aggiungendo il latte a filo, sempre a temperatura ambiente 10. Sminuzzate il cioccolato al coltello, ottenendo dei pezzettini grandi circa 0,5 mm 11 e aggiungeteli al composto 12.
									

								

															

																		
																															
											
										
																														
																		Mescolate accuratamente con una spatola per inglobare il tutto 13 e trasferite poi in un sac-à-poche senza bocchetta 14. Sistemate i pirottini in una leccarda da muffin e spremete circa 100 grammi di impasto così da ottenere 12 tortine 15.
									

								

															

																		
																															
											
										
																														
																		Cuocete in forno preriscaldato ed in modalità statica a 180° per 28-30 minuti, facendo la prova stecchino per verificarne la cottura 16 (per questi muffin si sconsiglia la cottura in forno ventilato poiché diventerebbero troppo asciutti!). Una volta pronti sfornateli e lasciateli raffreddare 17 o se proprio non resistete, gustate i muffin al cioccolato ancora caldissimi 18.
									

								

							
					    