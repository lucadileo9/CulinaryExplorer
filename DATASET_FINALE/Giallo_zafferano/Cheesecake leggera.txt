Difficoltà: Molto facile
La cheesecake leggera è una ricetta light dedicata a chi vuole rimanere in forma senza rinunciare al gusto! Questa cheesecake è preparata con ingredienti a basso contenuto calorico, ha un sapore fresco ed è davvero facile da preparare. Non avendo bisogno di cottura, a differenza della New York cheesecake, è un dolce estivo ideale per terminare una cena o per spezzare il pomeriggio con una merenda fresca. Il gusto dello yogurt, che ritroverete in altre ricette come quella dei pancake light, rende questa cheesecake fredda una torta leggera, digeribile e con poche calorie! Divertitevi a personalizzare la vostra cheesecake leggera utilizzando ogni volta uno yogurt diverso: decisamente irresistibile, provare per credere!


						
						

														INGREDIENTI
							
							                            
                                
    								
    									
    										
    										268
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    268
    					
    					    					    					
    					    Carboidrati
    					    g
    					    31.4
    					
    					    					    					
    					      di cui zuccheri
    					    g
    					    22.3
    					
    					    					    					
    					    Proteine
    					    g
    					    6.3
    					
    					    					    					
    					    Grassi
    					    g
    					    13
    					
    					    					    					
    					      di cui saturi
    					    g
    					    7.58
    					
    					    					    					
    					    Fibre
    					    g
    					    0.1
    					
    					    					    					
    					    Colesterolo
    					    mg
    					    49
    					
    					    					    					
    					    Sodio
    					    mg
    					    208
    					
    					    				
    			
                            
													


						
														
							
														Ingredienti per la base di 24 cm di diametro
							

							
								

																	Biscotti secchi integrali
								
								
								
																	180
									g
																

								

							
								

																	Burro light
								
								
								
																	80
									g
																

								

							
														
							
						
														
							
														per la crema
							

							
								

																	Formaggio fresco spalmabile light
								
								
								
																	500
									g
																

								

							
								

																	Yogurt magro
								
								
								
																	250
									g
																

								

							
								

																	Fruttosio
								
								
								
																	160
									g
																

								

							
								

																	Gelatina in fogli
								
								
								
																	10
									g
																

								

							
								

																	Acqua
								
								
								
																	30
									g
																

								

							
								

																	Baccello di vaniglia
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la cheesecake leggera iniziate predisponendo il fondo: mettete i biscotti integrali nel mixer 1, quindi sminuzzateli finemente 2. Riponete i biscotti sminuzzati in una ciotola. Ponete ora il burro a sciogliere in un pentolino; aggiungete a poco a poco il burro sciolto nella ciotola in cui avete riposto i biscotti sminuzzati 3 amalgamando per bene il tutto fino ad ottenere un composto sabbioso.
									

								

															

																		
																															
											
										
																														
																		Imburrate una tortiera, meglio se a cerchio apribile, del diametro di 24 cm; ritagliate un disco di carta forno dello stesso diametro del fondo della tortiera e due strisce della stessa altezza dei bordi, quindi foderate la tortiera stessa. Versate i biscotti sbriciolati nella tortiera ricoperta di carta forno 4 e con l'aiuto di un cucchiaio compattate bene la base di biscotto 5. Fate raffreddare il composto in frigorifero per mezz’ora o in freezer per una decina di minuti 6.
									

								

															

																		
																															
											
										
																														
																		Ora dedicatevi al ripieno: ammorbidite in acqua fredda la gelatina in fogli per 10 minuti circa, poi strizzatela bene 7. Intanto ponete il formaggio spalmabile in una planetaria, aggiungete il fruttosio 8 e azionate le fruste per amalgamare gli ingredienti. Aggiungete quindi i semi della bacca di vaniglia 9.
									

								

															

																		
																															
											
										
																														
																		Incorporate nel composto anche lo yogurt magro 10 e continuate a mescolare con le fruste. Nel frattempo la gelatina in fogli si sarà ben ammorbidita. Scioglietela in un pentolino con 30 g d'acqua calda 11 e quando si sarà totalmente sciolta incorporatela nel composto di formaggio e yogurt 12. Amalgamate bene tutti gli ingredienti con le fruste a mano per ottenere un composto omogeneo e cremoso.
									

								

															

																		
																															
											
										
																														
																		A questo punto la crema è pronta, versatela sulla base di biscotto 13, ormai fredda e compatta. Appianate la crema in modo tale da livellarla 14. Riponete quindi la vostra cheesecake leggera in frigorifero per almeno 4 ore per farla rassodare 9 e poi servitela!
									

								

							
					    