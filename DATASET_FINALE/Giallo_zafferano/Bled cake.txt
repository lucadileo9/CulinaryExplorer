Difficoltà: Media
Durante l'Expo 2015 di Milano tutti hanno avuto modo e piacere di conoscere tantissime sfaccettature gastronomiche di Paesi e culture che popolavano i vari hub. Bastava spostarsi da un padiglione all'altro per ritrovarsi in Spagna ad assaggiare la paella, girare l'ago della bussola in direzione opposta e ritrovarsi in Marocco per gustare il tipico couscous. I curiosi poi sicuramente avranno fatto tappa in Italia per gustare il piatto di Davide Oldani: zafferano e riso alla milanese. Riassumerle tutte adesso sarebbe troppo, così ci soffermiamo su un dolce che è stato a lungo sotto i riflettori: la Bled cake. Si tratta di un dolce sloveno che ha saputo a lungo far parlare di sé grazie alla sua particolare consistenza e bontà unica. Pasta sfoglia, crema e un po' di chantilly creano tre strati che in bocca donano un'esplosione di gusto e freschezza. Uno speciale intreccio di consistenze cremose che vi conquisterà!


						
						

														INGREDIENTI
							
							                            
                                
    								
    									
    										
    										515
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    515
    					
    					    					    					
    					    Carboidrati
    					    g
    					    51.6
    					
    					    					    					
    					      di cui zuccheri
    					    g
    					    28
    					
    					    					    					
    					    Proteine
    					    g
    					    8.8
    					
    					    					    					
    					    Grassi
    					    g
    					    30.2
    					
    					    					    					
    					      di cui saturi
    					    g
    					    14.18
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    116
    					
    					    					    					
    					    Sodio
    					    mg
    					    248
    					
    					    				
    			
                            
													


						
														
							
														Ingredienti per uno stampo da 25x33 cm
							

							
								

																	Pasta Sfoglia
								
								
								(rettangolari, da 460 g ciascuno)
																	2
									fogli
																

								

							
								

																	Zucchero a velo
								
								
								
																	
									q.b.
																

								

							
														
							
						
														
							
														Per la crema
							

							
								

																	Latte intero
								
								
								
																	700
									g
																

								

							
								

																	Farina 00
								
								
								
																	100
									g
																

								

							
								

																	Uova
								
								
								
																	4
									
																

								

							
								

																	Zucchero
								
								
								
																	160
									g
																

								

							
								

																	Rum
								
								
								
																	10
									g
																

								

							
								

																	Baccello di vaniglia
								
								
								
																	1
									
																

								

							
														
							
						
														
							
														Per la chantilly
							

							
								

																	Panna fresca liquida
								
								
								
																	650
									g
																

								

							
								

																	Zucchero a velo
								
								
								
																	80
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la Bled cake cominciate dalla cottura della pasta sfoglia: prendete il primo rettangolo e posizionatelo sulla placca rivestita con carta forno. Bucherellate la superficie con l'apposito strumento 1 o i rebbi di una forchetta. Spolverizzate con lo zucchero a velo 2 e cuocete in forno statico, già caldo a 200°, per circa 15 minuti. Fate lo stesso per il secondo rettangolo di sfoglia 3.
									

								

															

																		
																															
											
										
																														
																		Intanto che i rettangoli di sfoglia raffreddano, occupatevi della crema pasticcera. In un pentolino versate 600 g latte 4 e la bacca di vaniglia incisa, con i semi già raschiati 5. Mentre il latte si scalda, separate gli albumi dai tuorli e lavorate questi ultimi con metà della dose di zucchero 6,
									

								

															

																		
																															
											
										
																														
																		la farina 7 e 100 g di latte rimasti 8. Fate attenzione a non formare grumi, quindi aggiungete il rum 9.
									

								

															

																		
																															
											
										
																														
																		Togliete la bacca di vaniglia dal latte oramai caldo e versate il composto di uova, zucchero e farina nella pentola con il latte oramai caldo 10. Continuate a mescolare con la frusta finché non avrete ottenuto un crema liscia e soda 11.Tenete un attimo la crema da parte (dovrete utilizzarla poi ancora calda) e passate a montare gli albumi a neve in una ciotola pulita con fruste ben pulite 12. 
									

								

															

																		
																															
											
										
																														
																		Mentre montate gli albumi, aggiungete a pioggia la dose di zucchero rimasta 13. Non appena gli albumi saranno montati, versateli subito nella crema ancora calda e amalgamate delicatamente con movimenti dal basso verso l'altro 14. Recuperate la pasta sfoglia e inseritela in uno stampo da 25x33 cm (al bisogno rifilate i bordi) 15.
									

								

															

																		
																															
											
										
																														
																		Versate la crema ottenuta 16 e livellate accuratamente 17. Coprite con pellicola trasparente e fate riposare in frigorifero per 8-12 ore 18.
									

								

															

																		
																															
											
										
																														
																		Trascorso il tempo di riposo, montate la panna con lo zucchero a velo 19, versatela sulla base oramai rassodata 20 e distribuite uniformemente 21
									

								

															

																		
																															
											
										
																														
																		Posate in superficie il secondo strato di pasta sfoglia e compattate delicatamente a questo punto fare rassodare in freezer per almeno 3 ore. Questo procedimento serve affinché possiate fare le porzioni della Bled cake senza problemi 22. Tagliate la Bled cake in 12 pezzi di 7x7 cm 23 e spolverizzate di zucchero a velo. Ecco pronta la vostra Bled cake 24.
									

								

							
					    