Difficoltà: Media
La marmellata di cipolle di Tropea è un particolare tipo di conserva dallo spiccato gusto agrodolce che si prepara utilizzando le tipiche cipolle di Tropea dal colore vinaccia caratterizzate da un sapore più dolce rispetto alle cipolle bianche o dorate.
La marmellata di cipolle di Tropea, come quella di peperoni, si accompagna perfettamente ai formaggi, esaltandone il gusto senza però sovrastarne l’aroma.
I formaggi ideali da accompagnare a questa conserva sono quelli molto stagionati e saporiti come Pecorino, Parmigiano, provolone o i formaggi affumicati in genere; ma con la marmellata di cipolle si possono accompagnare anche vari tipi di carni (da prediligere quelle saporite) come maiale, selvaggina o cacciagione, meglio se cotte arrosto.
Per gli amanti delle conserve fatte in casa, la marmellata di cipolle di Tropea rappresenta una variante dal gusto unico alle tradizionali conserve di verdure.


												
						
						

														INGREDIENTI
							
							                            
                                
    								
    									
    										
    										505
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    505
    					
    					    					    					
    					    Carboidrati
    					    g
    					    115.3
    					
    					    					    					
    					      di cui zuccheri
    					    g
    					    115.3
    					
    					    					    					
    					    Proteine
    					    g
    					    2.3
    					
    					    					    					
    					    Grassi
    					    g
    					    0.3
    					
    					    					    					
    					      di cui saturi
    					    g
    					    0.07
    					
    					    					    					
    					    Fibre
    					    g
    					    2.6
    					
    					    					    					    					
    					    Sodio
    					    mg
    					    38
    					
    					    				
    			
                            
													


						
							
														Ingredienti per 4 vasetti da 250 ml
							

							
								

																	Cipolle rosse di Tropea
								
								
								
																	1
									kg
																

								

							
								

																	Alloro
								
								
								
																	1
									foglia
																

								

							
								

																	Cognac
								
								
								
																	30
									ml
																

								

							
								

																	Zucchero
								
								
								
																	200
									g
																

								

							
								

																	Zucchero di canna
								
								
								
																	200
									g
																

								

							
								

																	Vino bianco
								
								
								
																	100
									ml
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la marmellata di cipolle di Tropea, iniziate con la pulizia delle cipolle: sbucciatele (1 e 2) lavatele, asciugatele e tagliatele a fette sottili 3. Se preferite potete tagliarle utilizzando una mandolina.
									

								

															

																		
																															
											
										
																														
																		Ponete in una ciotola capiente le cipolle affettate e aggiungete lo zucchero semolato 4, lo zucchero di canna 5, il vino 6
									

								

															

																		
																															
											
										
																														
																		il Cognac 7 e la foglia di alloro 8. Mescolate bene in modo che le cipolle si insaporiscano 9.
									

								

															

																		
																															
											
										
																														
																		Coprite la ciotola con la pellicola trasparente 10 e lasciate macerare le cipolle per almeno 6 ore in un luogo fresco e asciutto, mescolando di tanto in tanto. Trascorso il tempo necessario, le cipolle avranno assorbito gli aromi, eliminate la foglia di alloro 11, ponete le cipolle in un tegame 12 e accendete il fuoco. A questo punto dedicatevi alla sanificazione dei barattoli e dei tappi, come indicato nelle linee guida del Ministero della Salute riportate in fondo alla ricetta.
									

								

															

																		
																															
											
										
																														
																		Ritornate alle cipolle: fatele bollire a fuoco bassissimo 13 per il tempo necessario affinché il tutto si addensi (ci vorranno circa 25-30 minuti). Dopo 30 minuti la vostra marmellata dovrebbe essere pronta 14: prelevate un po’ di composto con un cucchiaino e lasciatene cadere una goccia su un piatto. La goccia deve restare compatta 15: questa è la prova che la vostra conserva è pronta. Se la goccia scivola via e non risulta compatta, proseguite la cottura per il tempo necessario mescolando frequentemente.
									

								

															

																		
																															
											
										
																														
																		Spegnete poi il fuoco e invasate la marmellata ancora calda, aiutandovi con l'apposito imbuto e un mestolo 16, avendo cura di lasciare circa 1 centimetro di spazio dal bordo. Chiudete i vasetti 17 e lasciateli raffreddare 18. Una volta che i vasetti saranno raffreddati, poneteli in un luogo fresco e buio. Attendete almeno un mese prima di consumare la marmellata. Se utilizzate i barattoli con chiusure a guarnizione in gomma, al momento di consumare la marmellata di cipolle di Tropea potete fare la prova del sottovuoto tirando l'apposita linguetta: se tirandola produce un rumore secco vuol dire che il contenuto si è conservato con il sottovuoto corretto. Al contrario, se tirando la linguetta la guarnizione risulta "molle", significa che non si è creato il sottovuoto correttamente ed è meglio non mangiarne il contenuto. Se invece utilizzate barattoli con tappi a vite, una volta che avete invasato la marmellata calda, chiudete bene i tappi senza stringere troppo e lasciate raffreddare. Con il calore del composto si creerà il sottovuoto, che permetterà di conservare il prodotto a lungo. Una volta che i barattoli si saranno raffreddati, verificate se il sottovuoto è avvenuto correttamente: potete premere al centro del tappo e, se non sentirete il classico "click-clack", il sottovuoto sarà avvenuto. Una volta che avete verificato che la conservazione è andata a buon fine, la vostra marmellata di cipolle di Tropea è pronta per essere gustata!
									

								

							
					    