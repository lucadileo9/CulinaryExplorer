Difficoltà: Molto facile
Se parliamo di primi piatti veloci cosa immaginate? Cacio e pepe, una pasta al tonno, l'intramontabile farfalle al salmone o una saporitissima gricia! Ma c'è un piatto ancora più veloce da realizzare quando in cucina non si ha a disposizione nulla, se non qualche aroma: spaghetti aglio olio e peperoncino. Un perfetto salva cena o salva pranzo con solo quattro ingredienti: pasta, olio, aglio e peperoncino appunto! Il segreto per una perfetta riuscita? La scelta degli ingredienti in primis, soprattutto per quanto riguarda l'olio extravergine d'oliva. Poi la tecnica di cottura, che prevede di far soffriggere aglio e peperoncino stando molto attenti a non bruciarli per non compromettere il gusto finale. C'è chi preferisce il peperoncino secco, chi toglie i semini per ridurre la piccantezza, chi inserisce l'aglio intero per rimuoverlo facilmente o chi lo trita addirittura perché non ha problemi a gustarlo. Voi come li preparate? Mentre pensate alla vostra versione preferita, noi vi invitiamo ad assaggiare la nostra ricetta degli spaghetti aglio olio e peperoncino!


												
						
						

														INGREDIENTI
							
							                            
                                
    								
    									
    										
    										462
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    462
    					
    					    					    					
    					    Carboidrati
    					    g
    					    66.7
    					
    					    					    					
    					      di cui zuccheri
    					    g
    					    2.4
    					
    					    					    					
    					    Proteine
    					    g
    					    8.7
    					
    					    					    					
    					    Grassi
    					    g
    					    17.8
    					
    					    					    					
    					      di cui saturi
    					    g
    					    2.59
    					
    					    					    					
    					    Fibre
    					    g
    					    2.2
    					
    					    					    					    					
    					    Sodio
    					    mg
    					    497
    					
    					    				
    			
                            
													


						
							
							

							
								

																	Spaghetti
								
								
								
																	320
									g
																

								

							
								

																	Aglio
								
								
								
																	3
									spicchi
																

								

							
								

																	Peperoncino fresco
								
								
								
																	3
									
																

								

							
								

																	Olio extravergine d'oliva
								
								
								(di ottima qualità)
																	70
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti aglio olio e peperoncino iniziate mettendo a cuocere la pasta in acqua bollente salata a piacere 1. Cuocete gli spaghetti al dente e nel frattempo potete preparare il condimento: pelate gli spicchi di aglio, divideteli a metà 2 e togliete l'anima (la parte verde centrale di ciascuno spicchio) 3.
									

								

															

																		
																															
											
										
																														
																		Riducete gli spicchi a fettine piuttosto sottili 4. Prendete il peperoncino fresco, e riducetelo a fettine 5 eliminando il picciolo. Se preferite una piccantezza minore, potete aprirlo per il senso della lunghezza e togliere i semini prima di ridurlo a fettine. Ora versate l'olio in una padella ampia 6
									

								

															

																		
																															
											
										
																														
																		Scaldatelo a fiamma dolce e unite l'aglio 7 e il peperoncino 8. Fate soffriggere il condimento a fiamma molto bassa, peperoncino e aglio non dovranno bruciarsi ma solo soffriggere per un paio di minuti 9
									

								

															

																		
																															
											
										
																														
																		e per una doratura uniforme senza rischio di bruciarli, potete inclinare la padella in modo da raccogliere in un solo punto olio e condimento e permettere una rosolatura uniforme 10. Una volta che la pasta sarà cotta al dente, potete trasferirla direttamente in padella 11 e unire un mestolo di acqua di cottura 12.
									

								

															

																		
																															
											
										
																														
																		Mantecate qualche istante per amalgamare i sapori e saltare il tutto 13, poi potete impiattare i vostri spaghetti aglio olio e peperoncino (14-15) da servire ben caldi!
									

								

							
					    