Difficoltà: Facile
Un po' di pangrattato e farina, un rametto di salvia e uno di rosmarino... un po' di succo di limone. Ecco alcuni semplici ingredienti per realizzare un secondo piatto sfizioso: coniglio fritto agli aromi. Quelli che abbiamo elencato sono gli elementi con cui realizzare l'aromatica marinatura e la croccante panatura di questi bocconcini teneri e succulenti. Un gustosissimo piatto di carne perfetto anche per delle cene in piedi; il coniglio fritto agli aromi si presta anche ad essere assaporato insieme a salsine di accompagnamento!


												
						
						

														INGREDIENTI
							
							                            
                                
    								
    									
    										
    										1023
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1023
    					
    					    					    					
    					    Carboidrati
    					    g
    					    82.4
    					
    					    					    					
    					      di cui zuccheri
    					    g
    					    6.9
    					
    					    					    					
    					    Proteine
    					    g
    					    55.9
    					
    					    					    					
    					    Grassi
    					    g
    					    52.2
    					
    					    					    					
    					      di cui saturi
    					    g
    					    12.76
    					
    					    					    					
    					    Fibre
    					    g
    					    8.5
    					
    					    					    					
    					    Colesterolo
    					    mg
    					    266
    					
    					    					    					
    					    Sodio
    					    mg
    					    852
    					
    					    				
    			
                            
													


						
							
							

							
								

																	Coniglio
								
								
								in bocconcini
																	700
									g
																

								

							
								

																	Uova
								
								
								medie
																	3
									
																

								

							
								

																	Limoni
								
								
								
																	3
									
																

								

							
								

																	Salvia
								
								
								
																	2
									rametti
																

								

							
								

																	Rosmarino
								
								
								
																	2
									rametti
																

								

							
								

																	Origano
								
								
								
																	1
									cucchiaio
																

								

							
								

																	Pangrattato
								
								
								
																	200
									g
																

								

							
								

																	Farina 00
								
								
								
																	200
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio di semi di arachide
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il congilio fritto agli aromi, iniziate tritando il rosmarino e la salvia 1. Versate il trito nella ciotola con i bocconcini di coniglio e aggiungete anche l'origano 2, poi condite con il sale 3.
									

								

															

																		
																															
											
										
																														
																		Spremete i limoni 4 e versate il succo sul coniglio 5. Mescolate per insaporire e coprite con pellicola per alimenti 6; riponete in frigo per un paio d’ore.
									

								

															

																		
																															
											
										
																														
																		Sgusciate le uova in una ciotola capiente e battetele con una forchetta. Salate 7. In un'altra ciotola versate pangrattato e farina 8, quindi mescolate le polveri 9.
									

								

															

																		
																															
											
										
																														
																		Riprendete i bocconcini di coniglio e immergeteli nelle uova, sgocciolati dalla marinatura 10. Panate ciascun pezzo di coniglio nella miscela di pangrattato e farina (11-12).
									

								

															

																		
																															
											
										
																														
																		Riscaldate abbondante olio in una larga padella e friggete i bocconcini di coniglio facendoli dorare da tutte le parti (14-15). Scolateli e poggiateli su un piatto con della carta assorbente da cucina per scolare l'olio in eccesso 15. Servite i bocconcini di coniglio con aromi ancora caldi, accompagnando con fettine di limone o salse a vostra scelta!
									

								

							
					    