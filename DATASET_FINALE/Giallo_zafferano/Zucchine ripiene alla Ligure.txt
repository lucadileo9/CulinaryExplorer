Difficoltà: Molto facile
Le verdure ripiene sono un’ottima soluzione che permette di trasformarle in un piatto unico e gustoso, adatto ad ogni occasione. Esistono tanti modi per preparare le verdure ripiene, scegliendo tra le qualità che meglio si prestano a questo tipo di ricetta, come le cipolle, i fiori di zucca, le zucchine o i peperoni. A volte questi piatti fanno parte della tradizione regionale, come nel caso delle zucchine ripiene alla ligure che vi proponiamo. Ci sono diverse varianti di questa ricetta, che spesso cambia a seconda della zona o addirittura di famiglia in famiglia, magari optando per il trito di carne, ricotta o mortadella. Noi invece vi proponiamo una gustosissima versione con il ripieno a base di tonno, acciughe e uova impreziosito dall’aroma del pepe e del timo. Le zucchine ripiene sono il tipico esempio di come con ingredienti semplici possiamo ottenere un secondo piatto ma anche un antipasto sfizioso e saporito. E se amate i prodotti liguri, potete portere in tavola deliziose frittelle o una quiche dal sapore delicato preparate con una speciale varietà locale di zucchine, le trombetta!


												
						
						

														INGREDIENTI
							
							                            
                                
    								
    									
    										
    										340
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    340
    					
    					    					    					
    					    Carboidrati
    					    g
    					    23
    					
    					    					    					
    					      di cui zuccheri
    					    g
    					    5
    					
    					    					    					
    					    Proteine
    					    g
    					    20.9
    					
    					    					    					
    					    Grassi
    					    g
    					    18.3
    					
    					    					    					
    					      di cui saturi
    					    g
    					    4.98
    					
    					    					    					
    					    Fibre
    					    g
    					    3.4
    					
    					    					    					
    					    Colesterolo
    					    mg
    					    39
    					
    					    					    					
    					    Sodio
    					    mg
    					    496
    					
    					    				
    			
                            
													


						
							
							

							
								

																	Zucchine
								
								
								
																	700
									g
																

								

							
								

																	Cipolle bianche
								
								
								
																	60
									g
																

								

							
								

																	Uova
								
								
								medie
																	2
									
																

								

							
								

																	Pane raffermo
								
								
								
																	40
									g
																

								

							
								

																	Capperi sotto sale
								
								
								
																	8
									g
																

								

							
								

																	Pinoli
								
								
								
																	20
									g
																

								

							
								

																	Parmigiano Reggiano DOP
								
								
								da grattugiare 
																	50
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Pepe nero
								
								
								
																	1
									pizzico
																

								

							
								

																	Acciughe (alici)
								
								
								
																	10
									g
																

								

							
								

																	Latte intero
								
								
								
																	60
									g
																

								

							
								

																	Tonno sott'olio
								
								
								sgocciolato
																	150
									g
																

								

							
								

																	Timo
								
								
								
																	
									q.b.
																

								

							
								

																	Pangrattato
								
								
								
																	60
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le zucchine ripiene alla ligure, innanzitutto lavate le zucchine e fatele lessare a seconda della loro consistenza: se sono belle sode potete lessarle in acqua bollente per circa 6-7 minuti. Se invece fossero un po’ morbide allora potete ridurre i tempi di 1-2 minuti 1. Scolate le zucchine mettetele in una bacinella con ghiaccio perchè si raffreddino velocemente senza perdere il bel verde brillante 2. Quando saranno fredde eliminate poi le estremità delle zucchine 3,
									

								

															

																		
																															
											
										
																														
																		quindi tagliatele a metà per il lungo 4 e svuotatele con uno scavino; tenete un attimo da parte 5. Nel frattempo tagliate il pane raffermo riducendolo a dadini 6.
									

								

															

																		
																															
											
										
																														
																		Versatelo in una ciotolina e aggiungete il latte e lasciate ammorbidire 7. Mondate e incidiete la cipolla prima in orizzontale e poi in verticale 8. Dopodiché tritate finemente e spostatevi ai fornelli 9.
									

								

															

																		
																															
											
										
																														
																		In una padella scaldate l'olio insieme alla cipolla e le acciughe, lasciate che queste ultime si sfaldino mescolando spesso con una spatola, dopodiché unite la polpa delle zucchine 10. Saltate per qualche minuto a fiamma viva e trasferite il tutto in una ciotola 11. Intanto tostate i pinoli in un'altra padella facendo attenzione a non bruciarli 12.
									

								

															

																		
																															
											
										
																														
																		Adesso che tutto è pronto, realizzate l'impasto :nel frullatore versate il tonno sgocciolato, i pinoli tostati 13 e i capperi dissalati 14. Infine unite il pane ammollato 15
									

								

															

																		
																															
											
										
																														
																		e frullate per ottenere un composto compatto e omogeneo 16. Unite il composto alla base di cipolle, acciughe e polpa di zucchina 17. Unite anche il Parmigiano grattugiato 18,
									

								

															

																		
																															
											
										
																														
																		le uova sbattute 19 e poi condite con il sale, il pepe 20 e il timo sfogliato, quindi aggiungete anche il pangrattato e amalgamate bene il tutto con una spatola 21.
									

								

															

																		
																															
											
										
																														
																		Ungete una teglia che possa contenere le zucchine 22 quindi passate a farcirle con il composto 23 e poi adagiatele all'interno della pirofila 24.
									

								

															

																		
																															
											
										
																														
																		Spolverizzate la superficie con del pangrattato 25 e cuocete in forno preriscaldato, in modalità grill, a 250° per circa 10-12 minuti 26. Una volta cotte attendete 5 minuti prima di servire le vostre zucchine ripiene alla ligure 27.
									

								

							
					    