Difficoltà: Facile
Il Trentino Alto Adige è una meravigliosa regione, conosciuta soprattutto per la bellezza delle distese di meli in fiore… ma quando l’altezza inizia a crescere ci si rifugia in accoglienti stanze rivestite di legni intagliati, le stube, a degustare una fetta di strudel ancora caldo. L’aria di montagna sveglia i sensi e il profumo degli ingredienti caratteristici del Südtirol accresce il senso di fame. Per riportare questa atmosfera in casa vostra oggi vi proponiamo una ricetta che racchiude tutti i sapori ricchi e autentici della cucina altoatesina: stinco affumicato con patate e crauti. Un secondo piatto ricco e sostanzioso, perfetto da servire durante una cena invernale o per un pranzo della domenica in famiglia. Il sapore affumicato della carne che si scioglie in bocca si sposa alla perfezione con il gusto delle patate e il sapore leggermente acidulo dei crauti. Realizzate anche voi la nostra ricetta e riportate un angolo del Südtirol in casa vostra.


						
						

														INGREDIENTI
							
													


						
														
							
														Per lo stinco
							

							
								

																	Stinco di maiale
								
								
								affumicato 
																	1,2
									kg
																

								

							
								

																	Vino rosso
								
								
								
																	60
									g
																

								

							
								

																	Olio extravergine d'oliva
								
								
								
																	60
									g
																

								

							
								

																	Sedano
								
								
								
																	50
									g
																

								

							
								

																	Carote
								
								
								
																	50
									g
																

								

							
								

																	Cipolle
								
								
								
																	50
									g
																

								

							
								

																	Bacche di ginepro
								
								
								
																	6
									
																

								

							
								

																	Alloro
								
								
								
																	2
									foglie
																

								

							
								

																	Rosmarino
								
								
								
																	1
									rametto
																

								

							
														
							
						
														
							
														Per le patate al forno
							

							
								

																	Patate
								
								
								
																	1
									kg
																

								

							
								

																	Olio extravergine d'oliva
								
								
								
																	30
									g
																

								

							
								

																	Rosmarino
								
								
								
																	2
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per i crauti
							

							
								

																	Crauti
								
								
								al naturale 
																	400
									g
																

								

							
								

																	Speck
								
								
								
																	100
									g
																

								

							
								

																	Cipolle
								
								
								
																	50
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Burro
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare lo stinco affumicato con patate e crauti iniziate a realizzare il trito per il soffritto: mondate carota e cipolla, quindi private il sedano dei filamenti esterni. Tritate il tutto finemente 1 e tenete da parte. A questo punto versate l’olio in un tegame, meglio se di ghisa, e unite lo stinco affumicato 2. A fiamma vivace rosolatelo da tutti i lati 3
									

								

															

																		
																															
											
										
																														
																		e solo quando sarà ben dorato toglietelo dal tegame e tenetelo al caldo 4. Versate il trito preparato precedentemente nell’olio di cottura dello stinco 5 e lasciatelo soffriggere a fiamma moderata. Nel frattempo tritate le bacche di ginepro con un coltello 6 (in alternativa potete utilizzare un mortaio per sbriciolarle)
									

								

															

																		
																															
											
										
																														
																		e unitele al resto del soffritto 7. Aggiungete anche il rametto di rosmarino 8, lo stinco e le foglie di alloro 9.
									

								

															

																		
																															
											
										
																														
																		Attendete qualche minuto girando spesso lo stinco e sfumate con il vino rosso 10. Solo quando questo sarà completamente evaporato aggiungete dell’acqua 11, considerando che il livello di quest’ultima deve arrivare a coprire all’incirca la metà dell’altezza dello stinco. A questo punto coprite con un coperchio 12 e lasciate cuocere circa 1 ora o comunque fino a quando la carne risulterà tenera, solo allora potrete aggiustare di sale.
									

								

															

																		
																															
											
										
																														
																		Nel frattempo occupatevi di preparare anche le patate: lavatele sotto l’acqua corrente e senza sbucciarle tagliatele in cubetti di circa 2-3 cm 13. Trasferite le patate in una teglia foderata con della carta forno 14 e conditele con sale, pepe e olio. Unite anche il rosmarino fresco 15 e cuocete il tutto in forno statico preriscaldato a 200° per circa 40 minuti, girando le patate di tanto in tanto.
									

								

															

																		
																															
											
										
																														
																		Mentre le patate cuociono preparate anche i crauti, quindi per insaporirli tagliate lo speck a tocchetti 16 e tritate finemente la cipolla 17. Versate l’olio in un tegame, aggiungete il burro 18 e lasciatelo fondere a fiamma moderata.
									

								

															

																		
																															
											
										
																														
																		A questo punto unite la cipolla, lasciatela appassire e aggiungete anche lo speck 19. Nel frattempo scolate i crauti dal liquido di cottura, uniteli in padella 20 e aggiungete un pizzico di sale. Cuoceteli a fiamma viva per 15-20 minuti, fino a che non risulteranno teneri  21, aggiungendo un mestolo di acqua calda al bisogno.
									

								

															

																		
																															
											
										
																														
																		A questo punto anche lo stinco 22 e le patate 23 saranno pronti. Serviteli insieme 24 e gustate il vostro stinco affumicato con patate e crauti ancora caldo!
									

								

							
					    