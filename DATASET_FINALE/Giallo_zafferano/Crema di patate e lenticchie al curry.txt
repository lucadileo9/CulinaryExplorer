Difficoltà: Molto facile
Se amate le pietanze semplici, nutrienti e genuine, la crema di patate e lenticchie al curry è la ricetta che fa per voi! A differenza della crema di sole lenticchie che avevamo impreziosito con un pizzico di curcuma, questa volta abbiamo scelto di utilizzare il curry per accentuare la nota speziata del piatto. L’aggiunta delle patate darà alla crema una consistenza corposa e avvolgente, un vero comfort food per le vostre cene casalinghe. Guarnite la crema di patate e lenticchie al curry con crostini croccanti o semi di lino e servitela ben calda!


												
						
						

														INGREDIENTI
							
													


						
							
							

							
								

																	Patate
								
								
								farinose
																	500
									g
																

								

							
								

																	Lenticchie secche
								
								
								
																	150
									g
																

								

							
								

																	Carote
								
								
								
																	1
									
																

								

							
								

																	Sedano
								
								
								
																	1
									costa
																

								

							
								

																	Cipolle bianche
								
								
								
																	50
									g
																

								

							
								

																	Curry
								
								
								raso
																	1
									cucchiaino
																

								

							
								

																	Brodo vegetale
								
								
								
																	500
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la crema di patate e lenticchie al curry, per prima cosa preparate il brodo vegetale, poi pelate e affettate le patate 1. Mondate il sedano, la carota e la cipolla 2 e tagliateli grossolanamente a pezzi, poi trasferiteli in un mixer e tritateli finemente 3.
									

								

															

																		
																															
											
										
																														
																		Versate il trito ottenuto in una casseruola insieme all’olio e soffriggete per 2 minuti 4, poi unite le patate e fate insaporire per circa 3 minuti, mescolando di tanto in tanto 5. A questo punto aggiungete le lenticchie, che avrete precedentemente sciacquato sotto acqua corrente 6.
									

								

															

																		
																															
											
										
																														
																		Insaporite con il curry 7, salate e coprite poco più che a filo con il brodo vegetale 8. Cuocete a fuoco medio-basso per circa 30-35 minuti, coprendo con un coperchio e mescolando occasionalmente 9.
									

								

															

																		
																															
											
										
																														
																		Trascorso questo tempo 10, frullate il tutto con un mixer a immersione 11. La vostra crema di patate e lenticchie al curry è pronta per essere servita ben calda 12, condita con un filo di olio a crudo!
									

								

							
					    