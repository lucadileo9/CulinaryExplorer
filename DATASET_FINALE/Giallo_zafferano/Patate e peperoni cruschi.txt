Difficoltà: Molto facile
Le patate e peperoni cruschi sono uno dei piatti più rappresentativi della Basilicata.
Per preparare questo gustoso contorno si utilizzano i peperoni cruschi: peperoni rossi dolci essiccati. Tradizionalmente i peperoni freschi venivano infilzati in fili di cotone, ottenendo delle collane che venivano poi appese fuori di casa, alla ringhiera del balcone, per farli essiccare.
Il termine cruschi, che significa croccanti in dialetto lucano, sta ad indicare la croccantezza che si ottiene con il procedimento di essicazione.
La preparazione delle patate e peperoni cruschi è di semplice realizzazione: friggete i peperoni cruschi in padella rendendoli fragranti e croccanti, poi bollite le patate e ricavatene delle fette che andrete a friggere in padella, infine unite alla patate i peperoni e il piatto è pronto!
Il risultato sarà una pietanza molto saporita da accompagnare a secondi di carne rossa oppure di pesce, come ad esempio il baccalà.


												
						
						

														INGREDIENTI
							
							                            
                                
    								
    									
    										
    										315
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    315
    					
    					    					    					
    					    Carboidrati
    					    g
    					    43.2
    					
    					    					    					
    					      di cui zuccheri
    					    g
    					    11.6
    					
    					    					    					
    					    Proteine
    					    g
    					    7.3
    					
    					    					    					
    					    Grassi
    					    g
    					    12.5
    					
    					    					    					
    					      di cui saturi
    					    g
    					    1.9
    					
    					    					    					
    					    Fibre
    					    g
    					    5.9
    					
    					    					    					    					
    					    Sodio
    					    mg
    					    504
    					
    					    				
    			
                            
													


						
							
							

							
								

																	Patate
								
								
								
																	800
									g
																

								

							
								

																	Peperoni cruschi
								
								
								
																	100
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le patate e peperoni cruschi iniziate facendo bollire le patate per 10 minuti 1 (saranno sufficienti 5 minuti se utilizzate una pentola a pressione) in modo che si ammorbidiscano, ma non si sfaldino 2. Sbucciate le patate 3
									

								

															

																		
																															
											
										
																														
																		tagliatele a fette spesse circa mezzo cm 4 e tenetele da parte. Ponete un cucchiaio di olio in una pedella 5 e friggete i peperoni, uno alla volta 6. L’olio deve essere molto caldo e i peperoni dovranno cuocere pochi secondi: il tempo di gonfiarsi e assumere un colore rosso acceso.
									

								

															

																		
																															
											
										
																														
																		Scolate i peperoni cruschi su un vassoio ricoperto di carta assorbente 7. Tagliate a pezzetti non troppo piccoli i peperoni cruschi 8 e teneteli da parte. Ora cuocetele le fette di patate a fuoco vivace nella stessa padella e nello stesso olio di cottura dei peperoni 9.
									

								

															

																		
																															
											
										
																														
																		La cottura durerà circa 15 minuti fino a quando le patate saranno ben dorate 10. Aggiustate di sale e aggiungete i peperoni cruschi tagliati a pezzi 11 . Saltate insieme per qualche minuto, facendo attenzione a non sfaldare le verdure, spegnete il fuoco 12 e servite subito le patate e peperoni cruschi.
									

								

							
					    