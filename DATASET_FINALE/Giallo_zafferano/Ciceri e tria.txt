Difficoltà: Media
Volete fare un viaggio in Salento partendo dalla vostra tavola? Dopo i rustici leccesi e i pasticciotti, ecco un'altra tipica ricetta salentina: ciceri e tria (pasta fritta e ceci). Si tratta di una ricetta antica, addirittura il poeta Orazio ne menziona l'esistenza già nel 35 a.c.; un primo piatto molto sostanzioso a base di pasta fresca senza uova, con farina, semola rimacinata, acqua e olio d'oliva che viene stesa sottile, trasformata in tagliatelle corte maneggiate per dare una forma a spirale. La "tria", parola che deriva dall'arabo "ittrya" ovvero pasta fritta (o secca), viene condita con i "ciceri", i ceci. Questo piatto speciale, di cui esistono diverse versioni anche al pomodoro, ha proprio la particolarità di vedere aggiunta a quella che apparentemente può sembrare una comune pasta e ceci, una parte della pasta fresca fritta. Scoprite la nostra versione di ciceri e tria per portare in tavola un pezzo importante della tradizione del Salento.


						
						

														INGREDIENTI
							
							                            
                                
    								
    									
    										
    										610
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    610
    					
    					    					    					
    					    Carboidrati
    					    g
    					    81.3
    					
    					    					    					
    					      di cui zuccheri
    					    g
    					    5.3
    					
    					    					    					
    					    Proteine
    					    g
    					    17
    					
    					    					    					
    					    Grassi
    					    g
    					    24.1
    					
    					    					    					
    					      di cui saturi
    					    g
    					    3.31
    					
    					    					    					
    					    Fibre
    					    g
    					    8.4
    					
    					    					    					    					
    					    Sodio
    					    mg
    					    208
    					
    					    				
    			
                            
													


						
														
							
														Ingredienti per la pasta fresca
							

							
								

																	Acqua
								
								
								(a temperatura ambiente)
																	165
									g
																

								

							
								

																	Farina 00
								
								
								
																	150
									g
																

								

							
								

																	Semola di grano duro rimacinata
								
								
								
																	150
									g
																

								

							
								

																	Olio extravergine d'oliva
								
								
								
																	1
									cucchiaio
																

								

							
														
							
						
														
							
														Per il condimento
							

							
								

																	Ceci secchi
								
								
								
																	150
									g
																

								

							
								

																	Cipolle bianche
								
								
								
																	80
									g
																

								

							
								

																	Aglio
								
								
								
																	2
									spicchi
																

								

							
								

																	Rosmarino
								
								
								
																	3
									rametti
																

								

							
								

																	Peperoncino fresco
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Alloro
								
								
								
																	3
									foglie
																

								

							
								

																	Brodo vegetale
								
								
								
																	350
									g
																

								

							
								

																	Olio di semi
								
								
								
																	250
									ml
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare ciceri e tria, iniziate a mettere in ammolo i ceci in acqua la notte precedente, in modo che si ammorbidiscano le cuticole 1. Quindi, preparate il brodo vegetale; poi mondate e tritate la cipolla finemente. Intanto, in un tegame capiente versate l'olio e due spicchi di aglio interi sbucciati 3
									

								

															

																		
																															
											
										
																														
																		Togliete l'aglio non appena sarà ben rosolato, quindi versate la cipolla tritata e mescolate con una spatola 4; fatela appassire a fuoco basso aggiungendo dell'acqua o del brodo vegetale perchè non si attacchi al fondo 5. Dopo 10 minuti circa, unite il peperoncino tritato (a cui avrete avuto cura di togliere i semini interni), il rosmarino e l'alloro 6.
									

								

															

																		
																															
											
										
																														
																		Scolate i ceci e versateli nel tegame (7-8) e salate a piacere: dovranno cuocere coperti con coperchio per circa 2 ore, aggiungendo brodo vegetale poco a poco 9.
									

								

															

																		
																															
											
										
																														
																		Intanto dedicatevi alla pasta: in una ciotola setacciate la farina 00 10 e la semola rimacinata, poi versate poco a poco l'acqua a temperatura ambiente 11 e l'olio d'oliva 12
									

								

															

																		
																															
											
										
																														
																		Mescolate con una forchetta mentre continuate ad aggiungere al composto l'acqua a temperatura ambiente (13-14); quindi impastate a mano prima nella ciotola 15, 
									

								

															

																		
																															
											
										
																														
																		quando si sarà compattato 16, potete proseguire a lavorarlo su un piano di lavoro leggermente oleato 17, fino ad ottenere un impasto liscio e omogeneo, da avvolgere in pellicola 18 e far riposare per almeno 30 minuti a temperatura ambiente.
									

								

															

																		
																															
											
										
																														
																		Dopo il riposo, prendete l'impasto e stendetelo con la macchina tira pasta usando tutti i livelli in modo da creare una sfoglia sottile 2-3 mm (potete anche utilizzare un mattarello lungo) 19. Poi cambiate la testina della macchina, per realizzare delle tagliatelle 20 e successivamente dividetele in pezzi di 8-9 cm di lunghezza 21.
									

								

															

																		
																															
											
										
																														
																		Torcete ciascun pezzetto di pasta per dare una forma a spirale 22 e adagiate la pasta su un setaccio per farla seccare almeno 2 ore 23. In un tegame portate alla temperatura di 170° l'olio di semi (da misurare con un termometro da cucina); quando la pasta si sarà seccata, friggetene il 40% del totale (calcolato sul peso totale della pasta), pochi pezzi alla volta 24.
									

								

															

																		
																															
											
										
																														
																		Quando saranno ben dorati, scolateli 25 e sistemateli su un vassoio foderato con carta assorbente 26. La restante pasta si può lessare in abbondante acqua salata per 1 minuto circa 27.
									

								

															

																		
																															
											
										
																														
																		Scolateli unendoli direttamente nel tegame con i ceci oramai cotti 28, per insaporirla e amalgamarla al condimento. Impiattate la pasta e ceci, guarnendo con alcune tria fritte 29; i vostri ciceri e tria sono pronti per essere gustati 30!
									

								

							
					    