Difficoltà: Facile
Prezzemolo, origano, olio e limone: una combinazione di freschezza concentrata! Abbiamo usato questa tripletta di ingredienti per creare la marinatura in salmoriglio. Di cosa? Del pesce spada, ovvio! Perché il salmoriglio nasce dalla tradizione culinaria sicula, anche se molto spesso viene utilizzato anche nella vicina Calabria. E cosa ci può essere di più caratteristico della cucina isolana che cucinare il pesce spada? Allora facciamo largo a questo sfizioso secondo piatto: il pesce spada in salmoriglio. La preparazione è molto semplice: basterà marinare il pesce spada e poi scottarlo in padella, accompagnandolo con un'aromatica riduzione dell’emulsione usata per la marinatura. Nulla di più semplice e… gustoso! Preparate questo magnifico secondo: servirete un raggio di sole!


												
						
						

														INGREDIENTI
							
							                            
                                
    								
    									
    										
    										444
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    444
    					
    					    					    					
    					    Carboidrati
    					    g
    					    1.7
    					
    					    					    					
    					      di cui zuccheri
    					    g
    					    1.7
    					
    					    					    					
    					    Proteine
    					    g
    					    17.6
    					
    					    					    					
    					    Grassi
    					    g
    					    40.8
    					
    					    					    					
    					      di cui saturi
    					    g
    					    6.46
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    72
    					
    					    					    					
    					    Sodio
    					    mg
    					    380
    					
    					    				
    			
                            
													


						
							
							

							
								

																	Pesce spada
								
								
								
																	480
									g
																

								

							
								

																	Olio extravergine d'oliva
								
								
								
																	300
									g
																

								

							
								

																	Origano
								
								
								qualche foglia
																	
									
																

								

							
								

																	Limoni
								
								
								
																	2
									
																

								

							
								

																	Prezzemolo
								
								
								
																	20
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pesce spada in salmoriglio iniziate dalla preparazione della marinatura: sciacquate e asciugate accuratamente i prezzemolo, quindi tritatelo finemente 1 e tenetelo da parte. Tagliate il limone a metà e spremetene il succo 2 che filtrerete con un colino a maglie strette 3: dovrete ottenerne circa 130 g.
									

								

															

																		
																															
											
										
																														
																		Versatelo ora in una ciotola capiente che servirà per la marinatura 4, in cui unirete anche l’olio 5, regolando di sale 6 e pepe.
									

								

															

																		
																															
											
										
																														
																		Con una frusta piatta a molle (se non la possedete andrà bene anche una frusta a mano o un mixer) emulsionate gli ingredienti fino a quando anche sale e pepe non saranno completamente sciolti. Unite a questo punto anche il prezzemolo tritato 8 e schiacciate all’interno l’aglio 9.
									

								

															

																		
																															
											
										
																														
																		Aromatizzate anche con le foglioline di origano 10 e frustate nuovamente il composto con la frusta a molle con energia 10: dovrete ottenere un’emulsione omogenea. A questo punto tagliate il pesce spada dando alle fettine uno spessore di circa 1 cm 12: dovrete ottenerne circa 4 di circa 120 g l'una.
									

								

															

																		
																															
											
										
																														
																		Trasferitele nella ciotola con la marinatura, che dovrà ricoprirle interamente, 13 e copritele con pellicola alimentare trasparente 14. Riponete in frigorifero e lasciate marinare così per almeno 1 ora. Trascorso il tempo necessario togliete il pesce dal frigo, eliminate la pellicola e lasciate sgocciolare i filetti di spada (non buttate la marinatura: vi servirà in seguito). Quindi sistemateli su una padella già calda 15
									

								

															

																		
																															
											
										
																														
																		e cuocete i filetti per 4-5 minuti a fuoco dolce, girandoli una sola volta 16: dovranno risultare leggermente dorati su ogni lato. Nel frattempo versate la marinatura (salmoriglio) in un tegame antiaderente dai bordi alti e cuocetelo per circa 5 minuti a fuoco basso 17: in questo modo effettuerete una riduzione della marinatura che diventerà più densa e corposa. A questo punto sia lo spada che la marinatura saranno pronti: adagiate le fettine di pesce su un piatto e accompagnate il vostro pesce spada in salmoriglio con una brocchetta contenente la marinatura 18!
									

								

							
					    