Difficoltà: Media
I bomboloni sono delle irresistibili bontà fritte tonde e morbide, una leccornia da gustare a colazione, in alternativa ai croissant o ai krapfen, con un buon cappuccino oppure da assaporare a merenda o semplicemente quando si desidera una dolce pausa. Soffici e con un cuore cremoso che conquista da sempre grandi e piccini, i bomboloni sono delle delizie evergreen che non conoscono né mode né stagioni, immancabili sui banconi delle pasticcerie e delle caffetterie. Realizzarli a casa con la nostra ricetta richiederà un po' di tempo, ma volete mettere la soddisfazione di servire queste prelibatezze realizzate con le vostre mani? Farciteli con la crema che più amate e trasformerete la solita colazione, o una merenda, in un'occasione davvero speciale anche nella versione al forno! Sono perfette anche come dolci di Carnevale fritti o al forno!


						
						

														INGREDIENTI
							
							                            
                                
    								
    									
    										
    										700
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    700
    					
    					    					    					
    					    Carboidrati
    					    g
    					    58.4
    					
    					    					    					
    					      di cui zuccheri
    					    g
    					    18
    					
    					    					    					
    					    Proteine
    					    g
    					    9.4
    					
    					    					    					
    					    Grassi
    					    g
    					    47.7
    					
    					    					    					
    					      di cui saturi
    					    g
    					    8.99
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    88
    					
    					    					    					
    					    Sodio
    					    mg
    					    272
    					
    					    				
    			
                            
													


						
														
							
														Ingredienti per 10 bomboloni
							

							
								

																	Farina 00
								
								
								
																	500
									g
																

								

							
								

																	Lievito di birra fresco
								
								
								
																	24
									g
																

								

							
								

																	Sale fino
								
								
								
																	6
									g
																

								

							
								

																	Zucchero
								
								
								
																	40
									g
																

								

							
								

																	Uova
								
								
								(2 medie)
																	120
									g
																

								

							
								

																	Acqua
								
								
								
																	100
									g
																

								

							
								

																	Burro
								
								
								morbido
																	40
									g
																

								

							
														
							
						
														
							
														per friggere
							

							
								

																	Olio di semi
								
								
								
																	
									q.b.
																

								

							
														
							
						
														
							
														per farcire
							

							
								

																	Crema pasticcera
								
								
								
																	500
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’impasto dei bomboloni versate in una planetaria munita di gancio la farina 00 1, lo zucchero 2, il sale 3,
									

								

															

																		
																															
											
										
																														
																		e il lievito di birra fresco sbriciolato 4. Azionate la planetaria a velocità media, per amalgamare gli ingredienti. Dopo un paio di minuti, mantenendo sempre la macchina accesa, versate metà della dose di acqua 5 e continuate a lavorare l’impasto fino a completo assorbimento dell’acqua 6.
									

								

															

																		
																															
											
										
																														
																		Trascorsi circa 3 minuti, versate la seconda metà della dose di acqua rimasta 7 e continuate ad impastare. Trascorsi più o meno 5 minuti dall’ultima aggiunta d’acqua, l’impasto risulterà sbriciolato, a questo punto incorporate le uova all’impasto 8 e continuate a lavorare il composto per almeno 10 minuti, fino a quando tutti gli ingredienti saranno ben amalgamati l’uno all’altro fino a formare una pallina compatta 9.
									

								

															

																		
																															
											
										
																														
																		A questo punto aggiungete il burro ammorbidito un pezzetto alla volta 10, aspettando che si assorba ogni pezzetto prima di aggiungerne un altro, e lavorate l’impasto per almeno 15 minuti, fino a ottenere una pallina d’impasto liscia e compatta 11. Adagiate la palla di impasto all’interno di una ciotola, coprite con la pellicola trasparente 12 e lasciate lievitare in frigorifero per 10 ore oppure tutta la notte.
									

								

															

																		
																															
											
										
																														
																		Trascorso il tempo di lievitazione 13 riprendete l'impasto dal frigo e lasciatelo acclimatare a temperatura ambiente per 10 minuti. Trasferite l'impasto su una spianatoia leggermente infarinata 14 e stendetelo leggermente con un mattarello fino a formare un rettangolo spesso circa 2 cm 15.
									

								

															

																		
																															
											
										
																														
																		Ripiegate verso l'interno uno dei lati più corti 16, quello sinistro, portandolo verso il centro in modo tale che ripiegando anche l'altro lato 17 questo risulti a filo con la prima piegatura 18. Lasciate riposare per 5 minuti coprendo con un canovaccio per non far seccare l’impasto.
									

								

															

																		
																															
											
										
																														
																		Trascorsi i 5 minuti, ruotate e stendete nuovamente l’impasto con il mattarello dandogli sempre una forma rettangolare 19. Applicate altre due pieghe iniziando dal lembo destro questa volta 2021.
									

								

															

																		
																															
											
										
																														
																		Fate riposare il panetto ottenuto 22 per altri 5 minuti avendo cura di coprirlo con un canovaccio. Trascorso il tempo del secondo riposo, stendete sulla spianatoia il panetto con il mattarello fino ad uno spessore di circa 1 cm 23. Utilizzando un coppapasta del diametro di 10 cm ritagliate dei dischi di pasta 24 (in alternativa potete usare il bordo di un bicchiere per il ritaglio) ,
									

								

															

																		
																															
											
										
																														
																		e man mano trasferiteli su di un vassoio, dove avrete posizionato un canovaccio leggermente infarinato 25. Potete impastare nuovamente gli scarti e attendere circa 10 minuti prima di stenderli e copparli. Una volta pronti coprite con della pellicola trasparente. Fate lievitare i bomboloni fuori dal frigo e in un luogo asciutto per un’ora e mezza. Nel frattempo preparate anche la crema pasticcera. Trascorso il tempo necessario, noterete che lo spessore dei bomboloni sarà aumentato 2627.
									

								

															

																		
																															
											
										
																														
																		I bomboloni sono pronti per la cottura: versate l’olio di semi nel pentolino, riscaldatelo e, quando avrà raggiunto la temperatura ottimale per la frittura di 165°-170°, immergete i bomboloni uno o due alla volta 28, in base alla capienza della pentola, così da non abbassare la temperatura dell’olio. Cuocete i bomboloni per circa 4 minuti, girandoli delicatamente a metà cottura con l’aiuto di una schiumarola 29 30.
									

								

															

																		
																															
											
										
																														
																		Quando i bomboloni saranno ben dorati, scolateli con la schiumarola su un vassoio rivestito con carta assorbente 31. Lasciate intiepidire i bomboloni, poi spolverizzate la superficie con zucchero a velo a piacere e farciteli con crema pasticcera o confettura di frutta utilizzando un sac-à-poche con bocchetta liscia e stretta 32. I vostri golosi bomboloni sono pronti per essere gustati 33!
									

								

							
					    