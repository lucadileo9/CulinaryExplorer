Difficoltà: Media
Se siete degli estimatori della paella, il piatto simbolo della cucina spagnola, non potrete resistere a questa appetitosa ricetta: la paella di pollo, peperoni e piselli! Una variante a base di carne e verdure, ispirata alla classica paella alla valenciana, caratterizzata dall’immancabile tocco dorato dello zafferano che arricchisce i chicchi di colore, sapore e profumo. Bella da vedere e buona da mangiare, la paella di pollo, peperoni e piselli porterà sulla vostra tavola un raggio di sole… anche quando fuori c’è brutto tempo!


						
						

														INGREDIENTI
							
													


						
														
							
							

							
								

																	Riso Bomba
								
								
								
																	320
									g
																

								

							
								

																	Fusi di pollo
								
								
								(6 pezzi)
																	1
									kg
																

								

							
								

																	Peperoni verdi
								
								
								
																	450
									g
																

								

							
								

																	Pisellini
								
								
								
																	200
									g
																

								

							
								

																	Brodo vegetale
								
								
								
																	1
									l
																

								

							
								

																	Zafferano
								
								
								2 bustine da 0,15 g
																	
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la marinatura
							

							
								

																	Olio extravergine d'oliva
								
								
								
																	100
									g
																

								

							
								

																	Acqua
								
								
								
																	100
									g
																

								

							
								

																	Vino bianco
								
								
								
																	30
									g
																

								

							
								

																	Zafferano
								
								
								1 bustina da 0,15 g
																	
									
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la paella di pollo, peperoni e piselli per prima cosa preparate il brodo vegetale e tenetelo in caldo. Dividete i fusi di pollo a metà 1 e trasferiteli in una ciotola, poi aggiungete l’acqua 2 e il vino 3.
									

								

															

																		
																																											
											
										
																						
											
										
																						
											
										
																																										
																		Unite anche l’olio 4. In una ciotolina a parte diluite lo zafferano con poca acqua tiepida 5 e mescolate per scioglierlo 6.
									

								

															

																		
																																											
											
										
																						
											
										
																						
											
										
																																										
																		Versate lo zafferano nella ciotola 7 e mescolate il tutto 8. Coprite con pellicola e lasciate marinare in frigorifero per 30 minuti 9.
									

								

															

																		
																																											
											
										
																						
											
										
																						
											
										
																																										
																		Trascorso il tempo di marinatura scaldate l’olio in una padella per paella, poi adagiate i fusi di pollo scolati dalla marinatura 10. Salate, pepate 11 e rosolate la carne a fiamma medio-alta per 15-20 minuti, girandola da entrambi i lati; cercate di toccare i fusi il meno possibile in modo che formino una gustosa crosticina 12.
									

								

															

																		
																																											
											
										
																						
											
										
																						
											
										
																																										
																		Nel frattempo dividete i peperoni a metà e puliteli dai semi e filamenti interni 13, poi tagliateli trasversalmente a listarelle della larghezza di mezzo cm 14. Quando il pollo sarà ben rosolato aggiungete i peperoni 15.
									

								

															

																		
																																											
											
										
																						
											
										
																						
											
										
																																										
																		Unite anche i piselli 16 e cuocete ancora per 5-6 minuti. Ora versate il riso nella padella 17 e tostatelo per un minuto mescolandolo agli altri ingredienti. Dopodiché aggiungete il brodo tutto in una volta, tenendone un mestolo da parte 18: da questo momento non dovrete più toccare il riso.
									

								

															

																		
																																											
											
										
																						
											
										
																						
											
										
																																										
																		Sciogliete lo zafferano con il mestolo di brodo tenuto da parte 19 e versatelo nella padella 20. Proseguite la cottura per 30 minuti a fiamma medio-bassa, senza mescolare 21.
									

								

															

																		
																																											
											
										
																						
											
										
																						
											
										
																																										
																		Trascorso il tempo di cottura il liquido dovrebbe essere stato assorbito completamente, quindi coprite la padella con un foglio di alluminio 22 e lasciate riposare per una decina di minuti. Dopo il tempo di riposo rimuovete il foglio di alluminio e mescolate bene, avendo cura di grattare il fondo della padella per amalgamare anche il riso che si sarà attaccato sul fondo 23. La vostra paella di pollo, peperoni e piselli è pronta per essere servita 24!
									

								

							
					    