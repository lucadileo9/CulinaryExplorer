Difficoltà: Facile
La pasta ai moscardini e pesto è un primo piatto che unisce il sapore di mare al gustoso sapore del pesto genovese.
E’ una ricetta facile, saporita e profumata da preparare in poco tempo e preferibilmente con moscardini freschissimi!
Potete utilizzare le trofie, la tradizionale pasta abbinata al pesto, che si sposa molto bene anche con i moscardini, oppure potete scegliere la pasta che preferite! Potete arricchire questo primo piatto aggiungendo foglioline di basilico fresco, menta oppure delle noci triturate prima di servire.
La pasta ai moscardini e pesto è l’ideale per un pranzo o una cena tra amici ed è buona anche gustata fredda!


						
						

														INGREDIENTI
							
							                            
                                
    								
    									
    										
    										534
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    534
    					
    					    					    					
    					    Carboidrati
    					    g
    					    67.5
    					
    					    					    					
    					      di cui zuccheri
    					    g
    					    3.5
    					
    					    					    					
    					    Proteine
    					    g
    					    27.4
    					
    					    					    					
    					    Grassi
    					    g
    					    16.4
    					
    					    					    					
    					      di cui saturi
    					    g
    					    4.35
    					
    					    					    					
    					    Fibre
    					    g
    					    2.6
    					
    					    					    					
    					    Colesterolo
    					    mg
    					    76
    					
    					    					    					
    					    Sodio
    					    mg
    					    709
    					
    					    				
    			
                            
													


						
														
							
														Ingredienti per la pasta
							

							
								

																	Trofie
								
								
								
																	320
									g
																

								

							
								

																	Moscardini
								
								
								
																	500
									g
																

								

							
								

																	Vino bianco secco
								
								
								
																	40
									ml
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per 150 g di pesto
							

							
								

																	Basilico
								
								
								
																	25
									g
																

								

							
								

																	Parmigiano Reggiano DOP
								
								
								da grattugiare
																	35
									g
																

								

							
								

																	Olio extravergine d'oliva
								
								
								
																	50
									ml
																

								

							
								

																	Pecorino
								
								
								
																	15
									g
																

								

							
								

																	Pinoli
								
								
								
																	8
									g
																

								

							
								

																	Aglio
								
								
								
																	1
									spicchio
																

								

							
								

																	Sale grosso
								
								
								
																	1
									pizzico
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con i moscardini e pesto, iniziate proprio dal pesto (se non avete già a disposizione del pesto fatto in casa). Per consultare il procedimento completo potete cliccare sulla scheda della scuola di cucina che trovate qui: pesto alla genovese.  In un mortaio (se non lo avete potete utilizzare il mixer) riducete lo spicchio d'aglio a crema. Quindi aggiungete le foglie di basilico 1 insieme ad un pizzico di sale grosso. Schiacciate con il pestello le foglie di basilico contro le pareti del mortaio ruotando il pestello da sinistra verso destra e contemporaneamente il mortaio nell'altro senso 2. Quando dalle foglie uscirà il liquido verde brillante, aggiungete i pinoli e continuate a pestare. Poi versate i formaggi a mano a mano continuando a mescolare e l'olio extravergine d'oliva 3. Amalgamate gli ingredienti. Ora che il pesto è pronto mettetelo da parte.
									

								

															

																		
																															
											
										
																														
																		Passate ora a pulire i moscardini: lavateli sotto acqua corrente. Poi su un tagliere ad uno ad uno dividete la testa dai tentacoli incidendo con un coltello poco sotto gli occhi per eliminarli 4. Sempre con il coltello eliminate il dente centrale e mettete i tentacoli da parte 5. Fate una piccola incisione sulla testa per eliminare le interiora 6.
									

								

															

																		
																															
											
										
																														
																		Quindi con le mani staccate delicatamente la pelle dalla testa 7 poi sempre con le mani togliete anche la pelle dei tentacoli 8. Quindi dividete i tentacoli a metà per facilitare la cottura 9.
									

								

															

																		
																															
											
										
																														
																		Sciacquate sotto acqua corrente le parti di moscardini che avete pulito, testa e tentacoli, quindi scolateli 10. In una padella scaldate l'olio con lo spicchio di aglio 11. Quindi versate i moscardini 12 e fateli saltare pochi secondi mescolando frequentemente.
									

								

															

																		
																															
											
										
																														
																		Aggiungete il vino bianco 13. Fate cuocere per circa 10 minuti, quindi riprendete il pesto che avevate messo da parte e stemperatelo con un po di acqua calda. Aggiungetelo quindi direttamente in padella 14 e fate insaporire gli ingredienti mescolando per amalgamarli. Se necessario potete aggiungere ancora un po' di acqua calda perchè il condimento non si asciughi troppo. Intanto mettete sul fuoco una pentola capiente con l'acqua, salate a piacere e portatela a bollore. Quando l'acqua bolle versate le trofie (anche un altro tipo di pasta andrà bene) 15 e fate cuocere per il tempo necessario perché diventi al dente.
									

								

															

																		
																															
											
										
																														
																		Quindi scolate le trofie e versatele nella padella con i moscardini e il pesto per insaporire la pasta 16 e fate saltare per pochi secondi, aggiustando di sale e pepe a vostro gusto 17. Servite la pasta ai moscardini e pesto, aggiungendo nei piatti qualche fogliolina di basilico o menta fresca se preferite 18!
									

								

							
					    