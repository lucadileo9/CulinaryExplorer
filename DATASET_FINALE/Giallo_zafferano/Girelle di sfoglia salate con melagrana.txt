Difficoltà: Facile
Discoteca, ristorante o cenone a casa?! Questo è il dilemma che si pone ogni anno per la notte di Capodanno! Per coloro che sceglieranno l'ultima opzione abbiamo preparato un antipasto veramente sfizioso, le girelle di sfoglia salate con melagrana. Questi finger food potranno sembrare dei semplici rotolini con prosciutto e formaggio, ma al primo assaggio scoprirete che sono molto di più! Infatti racchiudono una deliziosa riduzione di melagrana e aceto balsamico che lascerà un piacevole retrogusto e una panure di castagne e formaggio che si sposa benissimo con il gusto affumicato del prosciutto di Praga. Se siete ancora indecisi siamo sicuri che leggendo questa ricetta vi verrà voglia di restare a casa e di invitare tutti i vostri amici! 


						
						

														INGREDIENTI
							
							                            
                                
    								
    									
    										
    										222
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    222
    					
    					    					    					
    					    Carboidrati
    					    g
    					    12.1
    					
    					    					    					
    					      di cui zuccheri
    					    g
    					    2.3
    					
    					    					    					
    					    Proteine
    					    g
    					    10.1
    					
    					    					    					
    					    Grassi
    					    g
    					    14.9
    					
    					    					    					
    					      di cui saturi
    					    g
    					    6.6
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    47
    					
    					    					    					
    					    Sodio
    					    mg
    					    387
    					
    					    				
    			
                            
													


						
														
							
														Ingredienti per 12 girelle 
							

							
								

																	Pasta Sfoglia
								
								
								
																	230
									g
																

								

							
								

																	Prosciutto cotto di praga
								
								
								
																	200
									g
																

								

							
								

																	Edamer
								
								
								a fette
																	150
									g
																

								

							
								

																	Melagrana
								
								
								
																	½
									
																

								

							
								

																	Parmigiano Reggiano DOP
								
								
								
																	60
									g
																

								

							
								

																	Castagne
								
								
								precotte
																	40
									g
																

								

							
								

																	Glassa di aceto balsamico
								
								
								
																	20
									g
																

								

							
								

																	Timo
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per spennellare
							

							
								

																	Uova
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le girelle salate di sfoglia con melagrana come prima cosa occupatevi della melagrana: tagliatene metà 1, sgranatela 2 e frullate i chicchi con un mixer a immersione 3 
									

								

															

																		
																															
											
										
																														
																		fino a ottenere un composto omogeneo 4 che andrete a setacciare 5 in modo da ottenere solo il succo 6. 
									

								

															

																		
																															
											
										
																														
																		Trasferite il succo di melagrana in un pentolino, aggiungete la glassa d'aceto balsamico 7 e lasciate ridurre a fuoco dolce, mescolando spesso 8. Trasferite poi all'interno di una ciotolina e lasciate raffreddare 9. 
									

								

															

																		
																															
											
										
																														
																		Sbriciolate le castagne con le mani 10, aggiungete il timo sfogliato, il Parmigiano 11, mescolate bene 12 e tenete da parte. 
									

								

															

																		
																															
											
										
																														
																		Srotolate il rotolo di pasta sfoglia e spennellatelo con la riduzione di melagrana 13. Stendete sopra circa metà del prosciutto 14 e spennellate ancora con la riduzione 15. 
									

								

															

																		
																															
											
										
																														
																		Adagiate sopra le fettine di formaggio 16, il prosciutto rimasto 17 e circa metà del composto di castagne e Parmigiano 18. 
									

								

															

																		
																															
											
										
																														
																		Condite con il pepe nero 19 e arrotolate la sfoglia dal lato più lungo 20. Dividete il rotolo ottenuto in 12 girelle 21. 
									

								

															

																		
																															
											
										
																														
																		Trasferite le girelle su una leccarda foderata con carta forno e schiacciatele un po' con le mani 22. Spennellate la superficie con l'uovo sbattuto 23 e cospargete con il trito di castagne e formaggio 24. 
									

								

															

																		
																															
											
										
																														
																		A questo punto 25 cuocete in forno statico preriscaldato a 200° per circa 25-30 minuti fino a che saranno ben dorate. Sfornate 26 e servite le vostre stuzzicanti girelle di sfoglia salate con melagrana 27!
									

								

							
					    