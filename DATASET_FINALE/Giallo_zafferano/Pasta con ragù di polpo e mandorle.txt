Difficoltà: Facile
Quando si parla di ragù si pensa immediatamente al classico sugo di carne dalla cottura lenta e prolungata. Questa volta invece vi proponiamo un’insolita variante di mare, altrettanto gustosa: la pasta con ragù di polpo e mandorle! Un primo piatto dal condimento corposo che viene fatto restringere dolcemente sul fuoco e richiama i sapori della puttanesca grazie all’aggiunta di olive e capperi. Le mandorle tostate e il profumo del basilico, poi, conferiscono al piatto un irresistibile tocco mediterraneo! Noi abbiamo scelto gli spaghetti per trasformare ogni boccone in un concentrato di bontà… e voi che formato utilizzerete per la vostra pasta con ragù di polpo e mandorle?


						
						

														INGREDIENTI
							
													


						
														
							
							

							
								

																	Spaghetti
								
								
								
																	320
									g
																

								

							
								

																	Polpo
								
								
								(già pulito)
																	1
									kg
																

								

							
								

																	Passata di pomodoro
								
								
								
																	800
									g
																

								

							
								

																	Olive nere
								
								
								
																	40
									g
																

								

							
								

																	Capperi sotto sale
								
								
								
																	30
									g
																

								

							
								

																	Aglio
								
								
								
																	3
									spicchi
																

								

							
								

																	Vino rosso
								
								
								
																	½
									bicchiere
																

								

							
								

																	Timo
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per guarnire
							

							
								

																	Mandorle in scaglie
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la pasta con ragù di polpo e mandorle, per prima cosa preparate il polpo: separate la testa dal corpo 1, poi dividete i tentacoli 2 e tagliate il tutto a tocchetti 3.
									

								

															

																		
																																											
											
										
																						
											
										
																						
											
										
																																										
																		In una casseruola fate insaporire l’olio con gli spicchi di aglio in camicia e il timo 4, poi aggiungete il polpo 5 e rosolate per un paio di minuti. Quando comincerà a rilasciare la sua acqua sfumate con il vino 6 avendo cura di lasciare evaporare bene la parte alcolica.
									

								

															

																		
																																											
											
										
																						
											
										
																						
											
										
																																										
																		A questo punto versate la passata di pomodoro 7 e mescolate bene 8, poi aggiungete le olive 9.
									

								

															

																		
																																											
											
										
																						
											
										
																						
											
										
																																										
																		Unite anche i capperi dissalati 10 e fate sobbollire con il coperchio per un’ora e mezzo, a fiamma molto bassa 11. A fine cottura profumate con il basilico 12.
									

								

															

																		
																																											
											
										
																						
											
										
																						
											
										
																																										
																		Quando il ragù sarà quasi pronto portate a bollore una pentola di acqua non salata per cuocere gli spaghetti; non è necessario salare perché il sugo risulterà già molto saporito grazie all’acqua rilasciata dal polpo 13. Nel frattempo distribuite le mandorle su una leccarda 14 e tostatele in forno statico, facendo attenzione a non bruciarle: basteranno 2-3 minuti a 170° 15.
									

								

															

																		
																																											
											
										
																						
											
										
																						
											
										
																																										
																		Scolate gli spaghetti e saltateli brevemente insieme al condimento 16. Impiattate e guarnite con le mandorle tostate 17. La vostra pasta con ragù di polpo e mandorle è pronta per essere servita 18!
									

								

							
					    