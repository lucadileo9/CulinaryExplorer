Difficoltà: Molto facile
Le uova primavera sono un antipasto perfetto da servire nel periodo di Pasqua. Queste fantasiose uova ripiene, allegre e divertenti, possono anche essere utilizzate come centro tavola per rallegrare i menu di Pasqua. La ricetta è semplicissima e molto versatile. Le uova bollite vengono private del tuorlo per poi essere farcite con ripieni differenti e colorati. Saranno proprio le verdure a dare colore e brio alla vostra farcia. In questa ricetta noi abbiamo proposto spinaci, barbabietole e concentrato di pomodoro, ma voi potete dar sfogo alla vostra fantasia e usare quelle che preferite, basterà solo cuocerle e frullarle insieme al formaggio cremoso per ottenere una crema delicata. E perchè no, una volta passata la Pasqua potrete usare le uova primavera per far mangiare le verdure ai vostri bambini anche durante il resto dell'anno!


						
						

														INGREDIENTI
							
							                            
                                
    								
    									
    										
    										192
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    192
    					
    					    					    					
    					    Carboidrati
    					    g
    					    1.6
    					
    					    					    					
    					      di cui zuccheri
    					    g
    					    1.2
    					
    					    					    					
    					    Proteine
    					    g
    					    11.3
    					
    					    					    					
    					    Grassi
    					    g
    					    15.5
    					
    					    					    					
    					      di cui saturi
    					    g
    					    7.95
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    260
    					
    					    					    					
    					    Sodio
    					    mg
    					    588
    					
    					    				
    			
                            
													


						
														
							
														Ingredienti per 24 pezzi
							

							
								

																	Uova
								
								
								
																	12
									
																

								

							
														
							
						
														
							
														per il ripieno verde
							

							
								

																	Formaggio fresco spalmabile
								
								
								
																	80
									g
																

								

							
								

																	Spinaci
								
								
								
																	200
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	15
									g
																

								

							
														
							
						
														
							
														per il ripieno viola
							

							
								

																	Formaggio fresco spalmabile
								
								
								
																	100
									g
																

								

							
								

																	Barbabietole precotte
								
								
								
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per il ripieno rosso
							

							
								

																	Formaggio fresco spalmabile
								
								
								
																	130
									g
																

								

							
								

																	Concentrato di pomodoro
								
								
								doppio
																	30
									g
																

								

							
								

																	Paprika affumicata
								
								
								
																	1
									pizzico
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le uova primavera come prima cosa mettete le uova in un pentolino e ricopritele con l'acqua fredda 1. Portate a bollore e lasciate cuocere per 6-8 minuti. A questo punto scolatele e lasciatele raffreddare. Nel frattempo mondate gli spinaci 2 e scottateli in padella con un filo d'olio fino a farli appassire 3, quindi lasciateli da parte a raffreddare e proseguite a preparare gli altri ripieni.
									

								

															

																		
																															
											
										
																														
																		Per preparare il ripieno viola tagliate la barbabietola a cubetti 4 e versatela in un contenitore dai bordi alti insieme al formaggio cremoso 5. Aggiungete un pizzico di sale, un pizzico di pepe e frullate il tutto con un mixer ad immersione fino ad avere un composto cremoso6.
									

								

															

																		
																															
											
										
																														
																		Per preparare il ripieno rosso versate il formaggio cremoso in una ciotolina, aggiungete il concentrato di pomodoro 7 , la paprika 8 e mescolate bene con una spatolina 9. Se volete anche qui potete aggiungere un pizzico di sale e di pepe.
									

								

															

																		
																															
											
										
																														
																		Per preparare il ripieno verde prendete gli spinaci che ormai saranno intiepiditi, versateli in un contenitore insieme al formaggio cremoso 10 e frullateli con un mixer ad immersione 11, aggiungendo un pizzico di sale e del pepe fino ad avere una crema omogenea 12.
									

								

															

																		
																															
											
										
																														
																		A questo punto i vostri ripieni colorati sono pronti 13, non vi resta che farcire le uova! Prendete le uova ormai fredde, sgusciatele 14 e tagliatele a metà 15.
									

								

															

																		
																															
											
										
																														
																		Prelevate il tuorlo 16 e riempite la cavità con i ripieni preparati 17. Per questa operazione potete aiutarvi versando i composti colorati nei sac-a-pochè, in questo modo sarà più facile farcire le vostre uova. Decorate le uova primavera secondo il vostro gusto prima di servire 18!
									

								

							
					    