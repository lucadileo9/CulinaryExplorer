Difficoltà: Facile
Arrosto, uguale: pranzo della domenica! Ma se avete un po' di tempo da dedicare alla cucina, potete preparare anche durante la settimana questo succulento secondo piatto: l'arrosto di maiale in porchetta, una ricetta perfetta per ogni occasione che vi richiederà solo la pazienza di legare l'arrosto, ma mentre la carne rosolerà lentamente in forno potrete dedicarvi ad altro, in attesa di gustare questa prelibatezza. La cottura prolungata sprigiona un delizioso profumo che mette subito appetito fino al momento dell’assaggio. Sentirete la carne quanto sarà tenera grazie alla cotenna, mentre le spezie renderanno il tutto particolarmente succulento... con delle gustose patate alla birra come contorno, il successo è assicurato! Non vediamo l’ora di sapere cosa ne pensate del nostro arrosto di maiale in porchetta! E se amate l'arrosto di maiale, non perdete l'occasione di accompagnarlo e assaggiarlo con succulente prugne!


												
						
						

														INGREDIENTI
							
							                            
                                
    								
    									
    										
    										722
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    722
    					
    					    					    					
    					    Carboidrati
    					    g
    					    1.1
    					
    					    					    					
    					      di cui zuccheri
    					    g
    					    1.1
    					
    					    					    					
    					    Proteine
    					    g
    					    30.6
    					
    					    					    					
    					    Grassi
    					    g
    					    66.2
    					
    					    					    					
    					      di cui saturi
    					    g
    					    22.34
    					
    					    					    					
    					    Fibre
    					    g
    					    0.1
    					
    					    					    					
    					    Colesterolo
    					    mg
    					    166
    					
    					    					    					
    					    Sodio
    					    mg
    					    326
    					
    					    				
    			
                            
													


						
							
							

							
								

																	Lonza di maiale
								
								
								
																	1
									kg
																

								

							
								

																	Cotenna di suino
								
								
								
																	650
									g
																

								

							
								

																	Rosmarino
								
								
								
																	4
									rametti
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	2
									cucchiai
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’arrosto di maiale in porchetta cominciate eliminando i tendini presenti con una lama ben affilata 1. Lasciatela scorrere tra la carne e la parte biana translucida facendo però attenzione a non tagliare anche la polpa 2. Questa operazione serve ad eliminare la parte più coriacea del pezzo di carne. Mettete da parte il pezzo di lonza e intanto tritate finemente al coltello il rosmarino 3.
									

								

															

																		
																															
											
										
																														
																		In una piccola ciotola versate un pizzico di sale 4 e mescolate con un cucchiaino per amalgamare il tutto 5. Disponete la cotenna su un tagliare e cospargete su tutta la superficie con sale e rosmarino 6.
									

								

															

																		
																															
											
										
																														
																		Adagiate nel mezzo la lonza di maiale 7 e avvolgetelo accuratamente con la cotenna 8 in modo che la polpa sia interamente ricoperta 9.
									

								

															

																		
																															
											
										
																														
																		A questo punto dovrete legare l’arrosto con lo spago. Quindi avvolgete lo spago per il senso della lunghezza legando i capi 10. Lasciate una parte di spago più lunga. Fate un primo nodo su una parte alta di una delle due estremità in modo da fissare la base 11. Continuate poi a ripetere, in questo modo i vari nodi a mo’ di cappio terranno ben ferma la cotenna con la carne 12.
									

								

															

																		
																															
											
										
																														
																		Infine fate un secondo giro intorno alla lonza con lo spago, facendolo passare lungo la parte alta 13 e stringete con un nodo 14. Cospargete il tutto con un po’ d’olio extravergine d’oliva 15
									

								

															

																		
																															
											
										
																														
																		e sistemate l’arrosto su una leccarda foderata con carta forno 16, cuocete in forno preriscaldato a 190° in modalità statica per 1 ora e mezza (si sconsiglia la cottura in forno ventilato, la carne si seccherebbe troppo). Per essere sicuri sulla cottura, munitevi di un termometro per arrosti e fate raggiungere la punta al cuore della lonza, la cui temperatura ottimale dovrà essere di 69°. Il vostro arrosto di maiale in porchetta è pronto 17 per essere slegato man a mano che lo affetterete 18! Buon appetito!
									

								

							
					    