Difficoltà: Media
Siete pronti ad accogliere un vortice di dolcezza, colori e fantasia che arriva direttamente dagli Stati Uniti? Le chocolate bark candy sono tutto questo, e molto di più! Il loro nome fa riferimento alla forma irregolare dei frammenti in cui queste barrette di cioccolato vengono spezzettate, che ricordano vagamente dei pezzi di corteccia d'albero (“bark”). L'aspetto rustico e caotico è proprio ciò che le contraddistingue: non ci sono regole né modelli da seguire, potete scegliere e combinare tutti gli ingredienti che vi vengono in mente, anche i più strambi, per creare la vostra chocolate bark candy natalizia… eh sì, perché questi golosi dolcetti sono particolarmente popolari sotto le feste e sono talmente semplici da preparare che possono trasformarsi, come caramelle, cioccolatini o mandorle pralinate, in una simpatica idea regalo, ovviamente personalizzata a seconda dei gusti di chi la riceverà! Siete tentati ma avete le idee un po’ confuse? Perfetto! Lasciatevi guidare dall'istinto e usate il cioccolato come la tela di un pittore su cui riprodurre la vostra idea astratta di bontà: caramelle, frutta secca, bacon, sale, canditi... tutto è concesso quando si parla di chocolate bark candy! Noi abbiamo creato tre diverse tavolozze, curiosi di assaggiarle?


						
						

														INGREDIENTI
							
							                            
                                
    								
    									
    										
    										158
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    158
    					
    					    					    					
    					    Carboidrati
    					    g
    					    18.9
    					
    					    					    					
    					      di cui zuccheri
    					    g
    					    15.4
    					
    					    					    					
    					    Proteine
    					    g
    					    1.9
    					
    					    					    					
    					    Grassi
    					    g
    					    8.3
    					
    					    					    					
    					      di cui saturi
    					    g
    					    4.94
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    7
    					
    					    					    					
    					    Sodio
    					    mg
    					    24
    					
    					    				
    			
                            
													


						
														
							
														Ingredienti per le chocolate bark candy con biscotti e confettini
							

							
								

																	Cioccolato fondente
								
								
								in barretta
																	300
									g
																

								

							
								

																	Biscotti secchi
								
								
								
																	110
									g
																

								

							
								

																	Confettini colorati
								
								
								verdi
																	50
									g
																

								

							
								

																	Cioccolato bianco
								
								
								
																	50
									g
																

								

							
														
							
						
														
							
														... con burro d'arachidi
							

							
								

																	Cioccolato fondente
								
								
								in barretta
																	300
									g
																

								

							
								

																	Arachidi salate tostate
								
								
								
																	80
									g
																

								

							
								

																	Burro di arachidi
								
								
								
																	50
									g
																

								

							
														
							
						
														
							
														... con pistacchi e mirtilli
							

							
								

																	Cioccolato bianco
								
								
								in barretta
																	300
									g
																

								

							
								

																	Pistacchi tostati salati
								
								
								
																	80
									g
																

								

							
								

																	Mirtilli rossi
								
								
								essiccati
																	80
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Versate il cioccolato fondente sciolto in una teglia da 23x45cm foderata con carta forno e spalmate il cioccolato con il dorso di un cucchiaio sino ad ottenere una lastra dello spessore di 2-3 mm 1. Mentre il cioccolato è ancora morbido, aggiungete le decorazioni: spezzettate i biscotti con le mani e distribuiteli uniformemente sulla superficie 2, poi cospargete con i confettini di cioccolato 3.
									

								

															

																		
																															
											
										
																														
																		Infine sciogliete il cioccolato bianco a bagnomaria e, con un conetto di carta o un cucchiaio, formate delle righe diagonali lungo l’intera lastra 4. Quando avrete finito di aggiungere tutte le guarnizioni 5, lasciate solidificare la lastra di cioccolato per 2 ore a temperatura ambiente. Una volta cristallizzata, potrete spezzarla con le mani per ottenere dei pezzi irregolari 6 oppure tagliarla con un coltello dalla lama liscia.
									

								

							
					    