Difficoltà: Facile
La dolcezza della zucca e la sapidità della salsiccia si incontrano in un primo piatto cremoso dal gusto unico: il risotto con zucca e salsiccia. Con l’arrivo dell’autunno ci prepariamo ad assaporare tutta la bontà della zucca con gli abbinamenti più tradizionali e amati, come per esempio lo speck o il gorgonzola. In questo caso i cubetti di zucca al rosmarino incontrano appetitose briciole di salsiccia che insaporiscono un risotto preparato alla maniera classica. Una pietanza ricca, genuina e sostanziosa, perfetta per ricaricarsi con gusto nelle prime giornate fredde. Diamo quindi il benvenuto alla stagione dei risotti in veste autunnale portando in tavola tutta la prelibatezza del risotto con zucca e salsiccia!


						
						

														INGREDIENTI
							
							                            
                                
    								
    									
    										
    										503
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    503
    					
    					    					    					
    					    Carboidrati
    					    g
    					    52.4
    					
    					    					    					
    					      di cui zuccheri
    					    g
    					    3.4
    					
    					    					    					
    					    Proteine
    					    g
    					    15
    					
    					    					    					
    					    Grassi
    					    g
    					    25.9
    					
    					    					    					
    					      di cui saturi
    					    g
    					    12.2
    					
    					    					    					
    					    Fibre
    					    g
    					    57.8
    					
    					    					    					
    					    Colesterolo
    					    mg
    					    2.2
    					
    					    					    					
    					    Sodio
    					    mg
    					    761.3
    					
    					    				
    			
                            
													


						
														
							
							

							
								

																	Riso Carnaroli
								
								
								
																	320
									g
																

								

							
								

																	Zucca
								
								
								
																	500
									g
																

								

							
								

																	Salsiccia
								
								
								
																	300
									g
																

								

							
								

																	Scalogno
								
								
								
																	1
									
																

								

							
								

																	Brodo vegetale
								
								
								
																	1
									l
																

								

							
								

																	Vino bianco
								
								
								
																	40
									g
																

								

							
								

																	Burro
								
								
								
																	50
									g
																

								

							
								

																	Parmigiano Reggiano DOP
								
								
								da grattugiare
																	40
									g
																

								

							
														
							
						
														
							
														per condire la zucca
							

							
								

																	Olio extravergine d'oliva
								
								
								
																	20
									g
																

								

							
								

																	Paprika dolce
								
								
								
																	1
									cucchiaino
																

								

							
								

																	Rosmarino
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il risotto con zucca e salsiccia iniziate sbucciando lo scalogno, quindi affettatelo sottilmente 1 e tenetelo da parte. Prendete la salsiccia, incidete il budello con un coltellino e tiratelo delicatamente con le mani per rimuoverlo 2, quindi tritate la carne con un coltello 3.
									

								

															

																		
																															
											
										
																														
																		Tagliate a fette la zucca, eliminate la buccia 4 e riducete la polpa a dadini di mezzo centimetro 5. Trasferite i dadini di zucca in una ciotola, condite con olio di oliva 6,
									

								

															

																		
																															
											
										
																														
																		la paprika 7, il sale e il pepe. Mescolate per insaporire, quindi versate la zucca così condita su una teglia da forno e  adagiate dei rametti di rosmarino 8. Cuocete in forno ventilato preriscaldato a 190° per 25 minuti. Mentre la zucca cuoce, occupatevi del risotto: scaldate 20 g di burro in un tegame e aggiungete lo scalogno tritato 9.
									

								

															

																		
																															
											
										
																														
																		Stufate lo scalogno con un mestolo di brodo 10 per circa 5 minuti, così da ammorbidirlo, poi versate il riso 11. Fatelo tostare per 1 minuto, quindi versate la salsiccia 12.
									

								

															

																		
																															
											
										
																														
																		Quando la salsiccia sarà ben rosolata, sfumate con il vino bianco 13, lasciate evaporare e poi proseguite la cottura aggiungendo poco alla volta il brodo al bisogno 14, mescolando spesso il riso. Cuocete il riso per circa 18-20 minuti. Nel frattempo la zucca sarà cotta, sfornatela ed eliminate i rametti di rosmarino 15.
									

								

															

																		
																															
											
										
																														
																		Una volta che anche il risotto sarà cotto, spegnete il fuoco e versate i cubetti di zucca 16 avendo cura di lasciarne da parte una manciata per la decorazione dei piatti. Mantecate con il Parmigiano grattugiato 17 e 30 g di burro 18.
									

								

															

																		
																															
											
										
																														
																		Il risotto è pronto 19, trasferitelo nei piatti di portata guarnendo con la zucca tenuta da parte 20. Servite ben caldo il vostro risotto con zucca e salsiccia 21.
									

								

							
					    