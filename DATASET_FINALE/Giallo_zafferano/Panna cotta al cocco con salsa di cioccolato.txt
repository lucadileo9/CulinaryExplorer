Difficoltà: Facile
La panna cotta al cocco con salsa di cioccolato è un fresco dessert al cucchiaio dal gusto esotico e solare, irresistibilmente cremoso e invitante. Alla tradizionale panna cotta abbiamo deciso di aggiungere una nota in più, il latte di cocco, che dona a questo dolce un sapore delicato molto gradevole al palato. Inoltre, una squisita salsa di cioccolato, accompagnata da graziose fettine di cocco fresco e foglioline di menta, completerà la presentazione, rendendo la panna cotta ancora più invitante. Provatela anche con il caramello o con una fresca coulis di frutta: regalatevi un momento di dolcezza e fatevi conquistare dalla sua golosità!


						
						

														INGREDIENTI
							
							                            
                                
    								
    									
    										
    										477
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    477
    					
    					    					    					
    					    Carboidrati
    					    g
    					    43.8
    					
    					    					    					
    					      di cui zuccheri
    					    g
    					    43.8
    					
    					    					    					
    					    Proteine
    					    g
    					    6.4
    					
    					    					    					
    					    Grassi
    					    g
    					    30.7
    					
    					    					    					
    					      di cui saturi
    					    g
    					    18.24
    					
    					    					    					
    					    Fibre
    					    g
    					    1.7
    					
    					    					    					
    					    Colesterolo
    					    mg
    					    50
    					
    					    					    					
    					    Sodio
    					    mg
    					    53
    					
    					    				
    			
                            
													


						
														
							
														Ingredienti per la panna cotta (per 6 stampi da 150 ml)
							

							
								

																	Panna fresca liquida
								
								
								
																	400
									ml
																

								

							
								

																	Latte di cocco
								
								
								
																	400
									ml
																

								

							
								

																	Gelatina in fogli
								
								
								
																	10
									g
																

								

							
								

																	Zucchero
								
								
								
																	120
									g
																

								

							
														
							
						
														
							
														per la salsa di cioccolato
							

							
								

																	Cioccolato fondente
								
								
								
																	200
									g
																

								

							
								

																	Panna fresca liquida
								
								
								
																	50
									ml
																

								

							
														
							
						
														
							
														per guarnire
							

							
								

																	Cocco
								
								
								a fette
																	
									q.b.
																

								

							
								

																	Menta
								
								
								
																	12
									foglie
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la panna cotta al cocco con salsa di cioccolato per prima cosa incominciate a mettere in ammollo la gelatina in fogli in un recipiente con acqua fredda 1, lasciandola ammorbidire completamente per almeno 10 minuti. Nel frattempo in un pentolino fate scaldare a fuoco basso, ma senza far bollire, la panna insieme al latte di cocco 2 e allo zucchero 3, mescolando bene con le fruste.
									

								

															

																		
																															
											
										
																														
																		Una volta che il composto avrà sfiorato il bollore, spegnete il fuoco, attendete qualche istante e strizzate bene la gelatina in fogli prima di unirla al composto 4, mescolando bene fino a quando non si sarà sciolta completamente 5 (se ci dovessero essere dei grumi, passate il tutto attraverso un colino dalle maglie fini). A questo punto preparate su un vassoio 6 stampi della capacità di 150 ml, bagnandone l'interno con dell’acqua (questa operazione vi servirà per poter estrarre meglio la panna cotta una volta rassodata) e successivamente con un mestolo versatevi la panna cotta riempiendoli fino all'orlo 6.
									

								

															

																		
																															
											
										
																														
																		Una volta terminata questa operazione 7, mettete la panna cotta al cocco in frigorifero a rassodare per almeno 3 ore. Mezz’ora prima di servire la panna cotta preparate la salsa di cioccolato: con un coltello tritate il cioccolato fondente 8 e poi mettetelo sul fuoco in una bastardella (o in un pentolino più piccolo) per farlo sciogliere a bagnomaria 9, facendo in modo che l'acqua sottostante non sia a diretto contatto con il fondo del recipiente.
									

								

															

																		
																															
											
										
																														
																		Nel frattempo in un pentolino fate scaldare la panna fresca 10 e, quando il cioccolato inizierà a sciogliersi, aggiungetela nel bagnomaria 11, mescolando con un cucchiaio di legno 12 per far sì che il cioccolato si sciolga completamente.
									

								

															

																		
																															
											
										
																														
																		Quando il cioccolato si sarà sciolto, spegnete il fuoco e lasciate intiepidire mescolando di tanto in tanto 13. Trascorso il tempo di rassodamento di 3 ore, togliete la panna cotta al cocco dal frigorifero e sformatela infilando la lama di un coltellino a lama liscia lungo il perimetro della stessa 14 e poi immergendo lo stampo per qualche secondo in acqua bollente fermandovi a 2-3 mm dal bordo 15.
									

								

															

																		
																															
											
										
																														
																		A questo punto passate all'impiattamento; con il dorso di un cucchiaio decorate come più preferite il piatto da portata con la salsa di cioccolato che avete preparato 16, quindi sformate la panna cotta sul piatto 17 (se necessario, date qualche piccolo colpetto per farla fuoriuscire). Successivamente con un coltello tagliate il cocco a fettine sottili 18;
									

								

															

																		
																															
											
										
																														
																		prendete 3 fettine e immergete la punta nella salsa di cioccolato 19, dopodiché terminate collocandole sulla sommità della panna cotta 20 e aggiungendo anche due foglioline di menta (se volete, potete decorare ulteriormente con la salsa che avete avanzato). Infine servite la panna cotta al cocco con salsa di cioccolato 21.
									

								

							
					    