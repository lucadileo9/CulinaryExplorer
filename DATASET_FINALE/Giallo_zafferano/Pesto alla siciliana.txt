Difficoltà: Facile
Siete stanchi del classico pesto alla genovese e avete voglia di cambiare colore alla vostra pasta? Il pesto alla siciliana, allora, è la variante che fa per voi. La preparazione di questa versione si rifà ai frutti tipici della terra di questa splendida regione: pomodori ramati, ricotta, pinoli e tanto basilico, che insieme creano un tripudio di colori e sapori.
Come tutte le ricette regionali, però, anche questa vanta numerosi adattamenti, cioè piccole variazioni negli ingredienti base che rispecchiano le tradizioni e i prodotti tipici del territorio.
Ecco che, ad esempio, il pesto alla trapanese viene preparato con le mandorle pelate, poi c’è il pesto di pomodori secchi, quello con i pistacchi di Bronte o quello di cavolo nero. Insomma ognuno realizza il suo pesto con gli ingredienti di cui dispone, la peculiarità del pesto alla siciliana, però, è proprio la ricotta. Il pesto alla siciliana è un condimento perfetto per tutti i tipi di pasta, ma abbinandolo a degli spaghetti o a della pasta casereccia conquisterà voi e i vostri ospiti.
Inoltre la sua preparazione, oltre che essere totalmente a crudo, è anche molto veloce, l’ideale per chi ha fretta ma ha voglia di stupire e di preparare un piatto davvero prelibato e per chi non si arrende ai fornelli anche quando il caldo estivo non lascia scampo. Non vi resta che provare i colori e il gusto irresistibile del pesto alla siciliana!
Scopri anche la nostra pasta fredda, realizzata con questo buonissimo pesto!


												
						
						

														INGREDIENTI
							
							                            
                                
    								
    									
    										
    										479
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    479
    					
    					    					    					
    					    Carboidrati
    					    g
    					    7
    					
    					    					    					
    					      di cui zuccheri
    					    g
    					    7
    					
    					    					    					
    					    Proteine
    					    g
    					    17
    					
    					    					    					
    					    Grassi
    					    g
    					    42.6
    					
    					    					    					
    					      di cui saturi
    					    g
    					    12.24
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    42
    					
    					    					    					
    					    Sodio
    					    mg
    					    374
    					
    					    				
    			
                            
													


						
							
							

							
								

																	Pomodori ramati
								
								
								
																	500
									g
																

								

							
								

																	Pinoli
								
								
								
																	50
									g
																

								

							
								

																	Olio extravergine d'oliva
								
								
								
																	150
									ml
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								
																	1
									mazzetto
																

								

							
								

																	Parmigiano Reggiano DOP
								
								
								da grattugiare
																	100
									g
																

								

							
								

																	Ricotta vaccina
								
								
								
																	150
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pesto alla siciliana, iniziate lavando con cura i pomodori e dividendoli a metà. Una volta divisi, eliminate la parte interna e spremeteli per eliminare i semini e il succo in eccesso 1. Dopodichè lavate le foglie di basilico sotto acqua corrente 2 e, dopo averle scolate, asciugatele con un panno 3.
									

								

															

																		
																															
											
										
																														
																		A questo punto versate i pomodori in un mixer 4, aggiungete le foglie di basilico lavate ed asciugate 5 e i pinoli 6.
									

								

															

																		
																															
											
										
																														
																		Sbucciate uno spicchio di aglio, dividetelo a metà e unitelo al composto 7 assieme al parmigiano grattugiato 8 e alla ricotta 9. Salate e pepate a piacere.
									

								

															

																		
																															
											
										
																														
																		Dopo aver aggiunto tutti gli ingredienti, versate l’olio 10 e azionate il mixer a bassa velocità per controllare il grado di cremosità desiderata. Potete, infatti, decidere se ottenere un composto più o meno cremoso. Quando il pesto avrà raggiunto la giusta consistenza, verificate se necessità ancora di sale e pepe. Ora il pesto alla siciliana è pronto per arricchire e colorare la vostra pasta 12!
									

								

							
					    