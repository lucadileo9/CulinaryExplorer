Difficoltà: Facile
Come si può resistere davanti a un piatto di polpette? Che siano di carne, legumi o verdure o speziate come le polpette alla curcuma, la tentazione di rubarne una per mangiarla in un sol boccone è troppo forte! Ma anche con i cereali si possono creare sfiziose varianti: per ampliare la nostra gamma di polpette vegetariane, oggi vi proponiamo le polpette di farro ricotta e verdure, un antipasto rustico realizzato con ingredienti semplici e genuini. Fagiolini, fave e fiori di zucca si uniscono a uno dei cereali più antichi del mondo, apprezzato per l’elevato contenuto di fibre e proteine, per dare forma a invitanti crocchette dorate. Una ricetta tanto nutriente quanto appetitosa, e per questo perfetta anche per i più piccoli! Non sgridateli quindi quando allungheranno la manina per afferrarne una di nascosto… le polpette di farro ricotta e verdure, ancora calde e fragranti, andranno letteralmente a ruba!


						
						

														INGREDIENTI
							
							                            
                                
    								
    									
    										
    										160
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    160
    					
    					    					    					
    					    Carboidrati
    					    g
    					    12.9
    					
    					    					    					
    					      di cui zuccheri
    					    g
    					    1.1
    					
    					    					    					
    					    Proteine
    					    g
    					    4.8
    					
    					    					    					
    					    Grassi
    					    g
    					    9.9
    					
    					    					    					
    					      di cui saturi
    					    g
    					    2.67
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    18
    					
    					    					    					
    					    Sodio
    					    mg
    					    145
    					
    					    				
    			
                            
													


						
														
							
														Ingredienti per circa 20 polpette
							

							
								

																	Farro perlato
								
								
								
																	250
									g
																

								

							
								

																	Ricotta vaccina
								
								
								
																	200
									g
																

								

							
								

																	Fagiolini
								
								
								
																	120
									g
																

								

							
								

																	Fiori di zucca
								
								
								
																	100
									g
																

								

							
								

																	Fave
								
								
								(già sgranate)
																	40
									g
																

								

							
								

																	Pangrattato
								
								
								
																	100
									g
																

								

							
								

																	Pecorino
								
								
								da grattugiare
																	50
									g
																

								

							
								

																	Uova
								
								
								
																	1
									
																

								

							
								

																	Finocchietto selvatico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per friggere
							

							
								

																	Olio di semi di girasole
								
								
								
																	1
									l
																

								

							
														
							
						
														
							
														per guarnire
							

							
								

																	Sale grosso
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le polpette di farro ricotta e verdure, per prima cosa fate bollire il farro per circa 10 minuti 1. Trascorso il tempo di cottura, scolate il farro e passatelo velocemente sotto l’acqua fredda 2, poi versatelo in una ciotola capiente che terrete momentaneamente da parte. Passate alla preparazione delle verdure: lavate i fagiolini, spuntate le estremità e tagliateli a rondelle 3,
									

								

															

																		
																															
											
										
																														
																		poi pulite delicatamente i fiori di zucca, eliminate il picciolo interno e sminuzzateli con un coltello 4; infine tritate grossolanamente le fave già sgranate 5. Prendete la ciotola con il farro e aggiungete i fagiolini 6,
									

								

															

																		
																															
											
										
																														
																		le fave, i fiori di zucca 7, il finocchietto che avrete precedentemente tritato 8, la ricotta 9,
									

								

															

																		
																															
											
										
																														
																		il Pecorino grattugiato 10, il pangrattato 11, l’uovo 12, sale e pepe.
									

								

															

																		
																															
											
										
																														
																		Amalgamate bene tutti gli ingredienti e con l’impasto ottenuto formate delle palline del peso di circa 60 g l’una 13. Appiattitele leggermente con le mani e posizionatele su un vassoio man mano che le avrete modellate: ne otterrete 20 con queste dosi 14. Nel frattempo riscaldate l’olio di semi in un pentolino fino a raggiungere la temperatura di 170° (potete controllare con un termometro da cucina la temperatura). Friggete poche polpette per volta 15, rigirandole su entrambi i lati, per un tempo totale di circa 5 minuti.
									

								

															

																		
																															
											
										
																														
																		Quando le polpette saranno uniformemente dorate, rimuovetele dall’olio con una schiumarola 16 e mettetele a scolare su un foglio di carta per fritti 17. Proseguite con tutte le altre, poi spolverizzate con un po’ di sale grosso (o sale di maldon). Le vostre polpette di farro ricotta e verdure sono pronte per essere servite ben calde 18!
									

								

							
					    