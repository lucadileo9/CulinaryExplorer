Difficoltà: Facile
Ospiti a cena dell’ultimo minuto? O solo voglia di preparare una ricetta gustosa ma veloce? La pasta con salsiccia è ciò che fa per voi! Un primo piatto facile da realizzare, ideale anche da condividere con gli amici per una serata in compagnia. Mentre cuoce la pasta potrete cuocere il condimento alla salsiccia, senza panna ma ugualmente avvolgente e saporito per la presenza di Pecorino, e in più la nota di colore dei pomodorini freschi. Pochi ingredienti e minimo sforzo per una pietanza ricca e appetitosa, dal sapore rustico e genuino… d’altronde cosa c’è di meglio di una pasta con salsiccia per rifocillarsi dopo le fatiche della giornata?


												
						
						

														INGREDIENTI
							
							                            
                                
    								
    									
    										
    										768
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    768
    					
    					    					    					
    					    Carboidrati
    					    g
    					    67.1
    					
    					    					    					
    					      di cui zuccheri
    					    g
    					    7
    					
    					    					    					
    					    Proteine
    					    g
    					    31
    					
    					    					    					
    					    Grassi
    					    g
    					    41.7
    					
    					    					    					
    					      di cui saturi
    					    g
    					    17.5
    					
    					    					    					
    					    Fibre
    					    g
    					    85.1
    					
    					    					    					
    					    Colesterolo
    					    mg
    					    2.9
    					
    					    					    					
    					    Sodio
    					    mg
    					    1002
    					
    					    				
    			
                            
													


						
							
							

							
								

																	Penne Rigate
								
								
								
																	320
									g
																

								

							
								

																	Salsiccia
								
								
								
																	500
									g
																

								

							
								

																	Pomodorini ciliegino
								
								
								
																	140
									g
																

								

							
								

																	Cipolle
								
								
								
																	80
									g
																

								

							
								

																	Aglio
								
								
								
																	1
									spicchio
																

								

							
								

																	Vino bianco secco
								
								
								
																	100
									g
																

								

							
								

																	Pecorino
								
								
								da grattugiare
																	30
									g
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la pasta con salsiccia per prima cosa mettete sul fuoco una pentola di acqua da salare a bollore per cuocere la pasta. Passate alla preparazione degli ingredienti: eliminate il budello della salsiccia e tagliatela a tocchetti 1. Mondate la cipolla e tritatela finemente 2. Infine lavate i pomodorini e divideteli a metà 3.
									

								

															

																		
																																											
											
										
																						
											
										
																						
											
										
																																										
																		Quando l’acqua bolle versate la pasta e cuocetela al dente 4. Nel frattempo fate scaldare l’olio in una padella, poi aggiungete l’aglio e la cipolla 5 e fate rosolare per un paio di minuti 6.
									

								

															

																		
																																											
											
										
																						
											
										
																						
											
										
																																										
																		Unite la salsiccia 7 e sgranatela con una forchetta 8. Quando sarà ben rosolata, salate, pepate e sfumate con il vino bianco 9, avendo cura di lasciarlo evaporare completamente.
									

								

															

																		
																																											
											
										
																						
											
										
																						
											
										
																																										
																		Aggiungete anche i pomodorini 10 e un mestolo dell’acqua di cottura della pasta 11. Cuocete ancora per qualche minuto, poi spegnete il fuoco. Scolate la pasta al dente e trasferitela direttamente nella padella 12.
									

								

															

																		
																																											
											
										
																						
											
										
																						
											
										
																																										
																		Completate con il Pecorino grattugiato e il prezzemolo tritato 13, poi mescolate velocemente e bene per amalgamare il tutto 14. Servite la vostra pasta con salsiccia ben calda 15!
									

								

							
					    