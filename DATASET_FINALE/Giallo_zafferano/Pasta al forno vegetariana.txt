Difficoltà: Facile
Cosa c’è di più confortante di una bella pasta al forno? Che sia classica, bianca o pasticciata, mette sempre tutti d’accordo in famiglia e con questa ricetta probabilmente lo farà ancora di più… pasta al forno vegetariana! Una variante senza besciamella, più leggera ma altrettanto avvolgente grazie alla crema di ricotta che unisce tortiglioni, spinaci, carote, broccoletti e cavolfiori in un abbraccio davvero appetitoso. Anche i più restii non sapranno dire di no alle verdure se presentate in modo così gustoso e colorato! Scommettiamo che la pasta al forno vegetariana diventerà il vostro nuovo asso nella manica? E se cercate altre alternative senza carne provate anche la pasta gratinata al gorgonzola o alla sorrentina!


						
						

														INGREDIENTI
							
							                            
                                
    								
    									
    										
    										691
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    691
    					
    					    					    					
    					    Carboidrati
    					    g
    					    79.5
    					
    					    					    					
    					      di cui zuccheri
    					    g
    					    14.1
    					
    					    					    					
    					    Proteine
    					    g
    					    29
    					
    					    					    					
    					    Grassi
    					    g
    					    28.5
    					
    					    					    					
    					      di cui saturi
    					    g
    					    15.13
    					
    					    					    					
    					    Fibre
    					    g
    					    7.36
    					
    					    					    					
    					    Colesterolo
    					    mg
    					    91
    					
    					    					    					
    					    Sodio
    					    mg
    					    645
    					
    					    				
    			
                            
													


						
														
							
							

							
								

																	Tortiglioni
								
								
								
																	340
									g
																

								

							
								

																	Cavolfiore
								
								
								
																	200
									g
																

								

							
								

																	Broccoli
								
								
								
																	200
									g
																

								

							
								

																	Carote
								
								
								
																	200
									g
																

								

							
								

																	Spinaci
								
								
								
																	200
									g
																

								

							
								

																	Grana Padano DOP
								
								
								da grattugiare
																	50
									g
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per la crema di ricotta
							

							
								

																	Ricotta vaccina
								
								
								
																	250
									g
																

								

							
								

																	Panna fresca liquida
								
								
								
																	200
									g
																

								

							
								

																	Grana Padano DOP
								
								
								da grattugiare
																	50
									g
																

								

							
								

																	Timo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta al forno vegetariana, per prima cosa mondate e tagliate le verdure: dividete in cimette sia i cavolfiori 1 che i broccoli 2 e riducete le carote a dadini 3.
									

								

															

																		
																															
											
										
																														
																		Infine eliminate i gambi più lunghi delle foglie di spinaci 4. Portate a bollore una pentola di acqua leggermente salata, poi versate le carote, i cavolfiori 5 e i broccoli 6.
									

								

															

																		
																															
											
										
																														
																		Dopo qualche minuto aggiungete anche la pasta 7 e cuocete per il tempo indicato sulla confezione. Nel frattempo preparate la crema di ricotta: in una ciotola unite la ricotta e il Grana Padano grattugiato 8, poi versate la panna 9.
									

								

															

																		
																															
											
										
																														
																		Insaporite con sale, pepe 10 e il timo sfogliato 11, poi mescolate bene 12.
									

								

															

																		
																															
											
										
																														
																		Quando la pasta sarà quasi pronta, versate nella pentola anche gli spinaci 13. Trascorso il tempo di cottura, scolate sia la pasta che le verdure e trasferitele in una pirofila 14. Aggiungete la crema di ricotta 15 e mescolate bene.
									

								

															

																		
																															
											
										
																														
																		Cospargete la superficie con il Grana grattugiato 16, condite con un giro d’olio 17 e cuocete in forno ventilato preriscaldato a 180° per circa 25 minuti, dopodiché accendete il grill per altri 5 minuti. Una volta cotta, la vostra pasta al forno vegetariana è pronta per essere servita ancora calda 18!
									

								

							
					    