Difficoltà: Facile
Oggi vogliamo conquistarvi con un secondo piatto perfetto per l'estate: la trota in crosta di Grana Padano e zucchine marinate. Questo pesce di lago ha un gusto davvero unico e grazie a questa tecnica di cottura la sua carne resterà umida e morbidissima. La crosta risulterà croccante e molto aromatica, grazie al macis, una spezia indonesiana non molto conosciuta, che si ricava dall'involucro della noce moscata. Con il suo sapore delicato si sposerà benissimo con il gusto sapido del Grana Padano DOP. Per accompagnare questo piatto abbiamo scelto un contorno freschissimo: zucchine crude e pomodorini colorati marinati con l'aceto di lampone. Una prelibatezza davvero unica, con cui conquistare i vostri ospiti!


						
						

														INGREDIENTI
							
													


						
														
							
							

							
								

																	Trota
								
								
								
																	1,2
									kg
																

								

							
								

																	Zucchine
								
								
								(4 piccole)
																	600
									g
																

								

							
								

																	Pomodorini
								
								
								gialli e rossi
																	200
									g
																

								

							
								

																	Menta
								
								
								
																	10
									foglie
																

								

							
								

																	Semi di zucca
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Aceto di lamponi
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														per la crosta di Grana Padano
							

							
								

																	Grana Padano DOP
								
								
								grattugiato
																	90
									g
																

								

							
								

																	Pangrattato
								
								
								
																	65
									g
																

								

							
								

																	Burro
								
								
								
																	60
									g
																

								

							
								

																	Farina di mandorle
								
								
								
																	35
									g
																

								

							
								

																	Miele
								
								
								
																	½
									cucchiaino
																

								

							
								

																	Sale fino
								
								
								
																	
									q.b.
																

								

							
								

																	Pepe rosa
								
								
								
																	
									q.b.
																

								

							
								

																	Macis
								
								
								
																	1
									g
																

								

							
								

																	Bacche di ginepro
								
								
								
																	4
									
																

								

							
								

																	Maggiorana
								
								
								
																	10
									foglie
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la trota in crosta di Grana Padano e zucchine marinate come prima cosa iniziate a realizzare la crosta di Grana Padano DOP. Nel contenitore di un mixer versate il pan grattato, il macis e le bacche di ginepro 1. Unite anche il burro 2 e le foglioline di maggiorana 3.
									

								

															

																		
																																											
											
										
																						
											
										
																						
											
										
																																										
																		Aggiungete la farina di mandorle 4 e il Grana Padano DOP grattugiato 5. Frullate il tutto, unite anche un pizzico di sale e mezzo cucchiaino di miele 6.
									

								

															

																		
																																											
											
										
																						
											
										
																						
											
										
																																										
																		Frullate ancora il tutto fino ad ottenere un composto omogeneo 7. Trasferitelo su un foglio di carta forno 8, coprite con un altro foglio di carta forno e stendetelo con un mattarello 9.
									

								

															

																		
																																											
											
										
																						
											
										
																						
											
										
																																										
																		Dovrete ottenere uno spessore di 4 mm 10. Trasferitelo in freezer per 20 minuti. Nel frattempo pulite la trota ed eliminate le squame 11. Ricavate il primo filetto 12
									

								

															

																		
																																											
											
										
																						
											
										
																						
											
										
																																										
																		e poi anche il secondo 13. Eliminate eventuali spine rimaste con una pinzetta 14 e dividete ciascuno dei filetti a metà 15.
									

								

															

																		
																																											
											
										
																						
											
										
																						
											
										
																																										
																		Lavate bene i pomodorini, tagliateli in spicchi ed eliminate la parte con i semi 16. Trasferite in una ciotola. Adesso utilizzando una mandolina ricavate solo la parte verde delle zucchine 17 e tagliatele a striscioline spesse circa 3 mm, in modo da ottenere degli spaghetti 18.
									

								

															

																		
																																											
											
										
																						
											
										
																						
											
										
																																										
																		Trasferite anche questi in ciotola, condite con l'olio, l'aceto di lamponi 19 e il sale 20. Mescolate bene e lasciate marinare per una decina di minuti. Riprendete la crosta dal freezer e ricavate dei rettangolini della stessa misura dei filetti 21.
									

								

															

																		
																																											
											
										
																						
											
										
																						
											
										
																																										
																		Posizionate i filetti di trota in una teglia rivestita con carta forno e salateli 22. Adagiate sopra la crosta di Grana Padano DOP 23. Cercate di essere molto veloci altrimenti la crosta potrebbe sciogliersi. Cuocete in forno preriscaldato a 230° con la modalità grill per circa 8 minuti. Sfornate 24 e impiattate.
									

								

															

																		
																																											
											
										
																						
											
										
																						
											
										
																																										
																		Sistemate le verdure su un lato del piatto, aggiungete una manciata di semi di zucca 25 e qualche fogliolina di menta 26. Posizionate accanto la trota in crosta e servite 27.
									

								

							
					    