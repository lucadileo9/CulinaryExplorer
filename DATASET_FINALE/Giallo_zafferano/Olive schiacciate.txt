Difficoltà: Facile
Con la ricetta delle olive schiacciate vi portiamo a conoscere uno degli immancabili contorni che popola le generose tavole del Sud! Piccole perle intrise di sapori e aromi dal gusto deciso, perfette per stuzzicare l’appetito e accompagnare pietanze succulente durante un pranzo ricco e sostanzioso come quello tipico delle nostre regioni meridionali. Ingrediente fondamentale di questa ricetta è senza dubbio la pazienza, giorno dopo giorno, le olive sapientemente macerate, acquisteranno quel sapore unico che le rende così speciali, tanto che una tira l’altra. Il tempo dedicato a questa preparazione sarà ripagato dall’apprezzamento che riscuoteranno una volta servite. Armatevi di pane casereccio, se preferite mantenere fede alle tradizione, oppure esplorate nuovi orizzonti di gusto accompagnando le olive schiacciate con delle pagnotte ai cereali, un pane alle carote o alla barbabietola così da rendere ancora più intrigante l’abbinamento con queste piccole delizie salate.


												
						
						

														INGREDIENTI
							
							                            
                                
    								
    									
    										
    										189
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    189
    					
    					    					    					
    					    Carboidrati
    					    g
    					    1.4
    					
    					    					    					
    					      di cui zuccheri
    					    g
    					    1.4
    					
    					    					    					
    					    Proteine
    					    g
    					    0.8
    					
    					    					    					
    					    Grassi
    					    g
    					    20
    					
    					    					    					
    					      di cui saturi
    					    g
    					    2.84
    					
    					    					    					
    					    Fibre
    					    g
    					    4.4
    					
    					    					    					    					
    					    Sodio
    					    mg
    					    352
    					
    					    				
    			
                            
													


						
							
														Ingredienti per 850 g di olive
							

							
								

																	Olive verdi
								
								
								fresche e polpose 
																	850
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Aglio
								
								
								
																	3
									spicchi
																

								

							
								

																	Peperoncino fresco
								
								
								
																	1
									
																

								

							
								

																	Origano
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le olive schiacciate, iniziate al mattino perché dovrete cambiare l'acqua di macerazione un paio di volte al giorno, mattina e sera. Prendete dunque le olive verdi fresche (scegliete quelle più polpose e grandi possibilmente), battetele con un batticarne 1 in modo da dividerle a metà senza romperle del tutto possibilmente ed estrarre il nocciolo 2. Riponetele in una ciotola ampia e versate l’acqua 3
									

								

															

																		
																															
											
										
																														
																		Fino a ricoprirle completamente 4. Coprite la ciotola con un canovaccio pulito e asciutto 5 e conservate le olive in un luogo fresco e asciutto al riparo dalle fonti di calore. Dovrete cambiare l'acqua 2 volte al giorno, con un intervallo di circa 8 ore tra un riposo e l'altro. Quindi scolate le olive dall'acqua di macerazione 6
									

								

															

																		
																															
											
										
																														
																		e ricopritele ancora con altra acqua corrente 7, appoggiate nuovamente il canovaccio pulito e asciutto 8 e conservatele ancora con le stesse modalità, cambiando l'acqua due volte al dì, come indicato. Cambiate l’acqua alle olive per 5 giorni rispettando queste tempistiche. Il sesto giorno la colorazione e la consistenza delle olive sarà già diversa; scolatele 9
									

								

															

																		
																															
											
										
																														
																		e ricopritele ancora con acqua corrente 10; quindi lasciatele riposare le olive fino al giorno dopo. Il settimo giorno, sciacquate, salate e ricoprite nuovamente con acqua; quindi lasciate riposare fino all'ottavo giorno, quando potrete scolare le vostre olive schiacciate, che oramai si presenteranno piuttosto scure 11; sciacquatele accuratamente sotto acqua corrente 12
									

								

															

																		
																															
											
										
																														
																		quindi rovesciatele su un canovaccio pulito 13 e tamponatele delicatamente per asciugarle 14. Trasferite le olive schiacciate in una ciotola, condite con sale, olio di oliva 15
									

								

															

																		
																															
											
										
																														
																		poi sbucciate l'aglio e affettatelo finemente 16, dividete a metà nel senso della lunghezza il peperoncino fresco 17, eliminate i semini interni e tagliatelo a striscioline sottili 18.
									

								

															

																		
																															
											
										
																														
																		Completate il condimento con l’aglio, il peperoncino 19 e l’origano secco 20. Mescolate per insaporite e servite le vostre olive schiacciate come contorno (o come antipasto se preferite) 21!
									

								

							
					    