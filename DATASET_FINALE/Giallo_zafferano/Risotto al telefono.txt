Difficoltà: Facile
Il risotto al telefono è un primo piatto davvero sfizioso, facile e veloce da preparare. Si ispira ad un piatto tipico della cucina laziale: i supplì al telefono. Ciò che accomuna queste due ricette, oltre al riso e al pomodoro, è il formaggio che sciogliendosi crea questi fili, ricollegabili a quelli del telefono. Da pochi e semplici ingredienti otterrete un piatto che conquisterà davvero tutti... un risotto al pomodoro arricchito da cubetti di mozzarella filante che si scioglieranno solo grazie al calore del riso. Non avrete bisogno di aggiungere burro o altri grassi per mantecare il risotto, basterà dosare bene il brodo per ottenere un effetto all'onda!


												
						
						

														INGREDIENTI
							
							                            
                                
    								
    									
    										
    										428
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    428
    					
    					    					    					
    					    Carboidrati
    					    g
    					    66.6
    					
    					    					    					
    					      di cui zuccheri
    					    g
    					    2.1
    					
    					    					    					
    					    Proteine
    					    g
    					    12
    					
    					    					    					
    					    Grassi
    					    g
    					    12.7
    					
    					    					    					
    					      di cui saturi
    					    g
    					    4.47
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    14
    					
    					    					    					
    					    Sodio
    					    mg
    					    674
    					
    					    				
    			
                            
													


						
							
							

							
								

																	Riso vialone nano
								
								
								
																	320
									g
																

								

							
								

																	Scalogno
								
								
								
																	1
									
																

								

							
								

																	Passata di pomodoro
								
								
								
																	200
									g
																

								

							
								

																	Mozzarella
								
								
								(per pizza)
																	120
									g
																

								

							
								

																	Maggiorana
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Brodo vegetale
								
								
								caldo
																	1,5
									l
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto al telefono come prima cosa preparate il brodo vegetale e tenetelo in caldo. A questo punto tritate lo scalogno 1. Versate in un tegame un filo d'olio, unite lo scalogno 2 e lasciatelo appassire. Versate il riso nel tegame 3 e fatelo tostare per alcuni minuti. 
									

								

															

																		
																															
											
										
																														
																		Aggiungete poi la passata di pomodoro 4 e mescolate il tutto 5. Iniziate la cottura del risotto aggiungendo un po' di brodo 6,
									

								

															

																		
																															
											
										
																														
																		in modo da coprire il riso 7. Regolate di sale (considerando quanto avrete salato il brodo) 8 e portate a cottura aggiungendo altro brodo al bisogno e mescolando spesso. In totale ci vorranno circa 18 minuti, da quando si inizia a bagnare con il riso con il brodo. In ogni caso i tempi variano in base alla tipologia di riso scelta, assaggiate spesso per verificare la cottura. A questo punto tagliate la mozzarella a cubetti 9 e tenetela da parte. 
									

								

															

																		
																															
											
										
																														
																		Non appena il riso sarà cotto 10, spegnete il fuoco e aggiungete la mozzarella, un filo d'olio 11 e le foglioline di maggiorana 12. 
									

								

															

																		
																															
											
										
																														
																		Mescolate il risotto 13 fino a che il formaggio non sarà ben sciolto e risulterà all'onda 14. Servite e gustatelo ancora caldo 15. 
									

								

							
					    