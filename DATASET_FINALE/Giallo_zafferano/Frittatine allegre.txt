Difficoltà: Molto facile
Le frittatine allegre sono delle appetitose e coloratissime frittate insaporite con prosciutto cotto, carote e piselli cotte al forno.

La ricetta delle frittatine allegre è perfetta sia per i vostri bambini, che potranno gustare un secondo piatto saporito, ricche di verdure, ma anche per tutte quelle persone che vorrebbero mangiare qualcosa di sfizioso e che non amano il fritto.

Noi vi proponiamo una speciale frittata di piselli e carote arricchita con prosciutto cotto, ma infinite sono le combinazioni che voi potrete creare per i vostri figli! Potete anche scegliere formine diverse e sbizzarrirvi per creare le vostre personalissime e coloratissime frittatine allegre!


												
						
						

														INGREDIENTI
							
							                            
                                
    								
    									
    										
    										308
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    308
    					
    					    					    					
    					    Carboidrati
    					    g
    					    5.3
    					
    					    					    					
    					      di cui zuccheri
    					    g
    					    4.3
    					
    					    					    					
    					    Proteine
    					    g
    					    23.1
    					
    					    					    					
    					    Grassi
    					    g
    					    21.7
    					
    					    					    					
    					      di cui saturi
    					    g
    					    7.88
    					
    					    					    					
    					    Fibre
    					    g
    					    3.5
    					
    					    					    					
    					    Colesterolo
    					    mg
    					    354
    					
    					    					    					
    					    Sodio
    					    mg
    					    728
    					
    					    				
    			
                            
													


						
							
														Ingredienti per 8-10 frittatine
							

							
								

																	Uova
								
								
								
																	6
									
																

								

							
								

																	Grana Padano DOP
								
								
								
																	50
									g
																

								

							
								

																	Latte intero
								
								
								
																	50
									ml
																

								

							
								

																	Piselli surgelati
								
								
								 
																	100
									g
																

								

							
								

																	Carote
								
								
								
																	100
									g
																

								

							
								

																	Prosciutto cotto
								
								
								 
																	80
									g
																

								

							
								

																	Prezzemolo
								
								
								 
																	
									q.b.
																

								

							
								

																	Olio extravergine d'oliva
								
								
								 
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Scalogno
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le frittatine allegre per prima cosa tagliate le carote 1 a piccoli cubetti e poi scottatele 2/3 minuti  con i piselli 2 in acqua bollente salata. In una padella antiaderente fate soffriggere lo scalogno tritato finemente con poco olio, quando inizierà a imbiondire aggiungete i pisellini e le carote 3 e fate insaporire per qualche minuto. Incorporate il prezzemolo tritato finemente.
									

								

															

																		
																															
											
										
																														
																		In una ciotola sbattete le 6 uova con una forchetta, incorporate il latte 4 e il Grana Padano grattugiato 5, amalgamate il tutto e aggiustate di sale e di pepe. Aggiungete al composto il misto di carote e piselli 6.
									

								

															

																		
																															
											
										
																														
																		Aggiungete anche il prosciutto cotto 7 tagliato a pezzettini e mescolate bene. Stendete un foglio di carta da forno su una teglia e disponetevi delle formine di metallo (tagliapasta) dalle forme che preferite, noi abbiamo utilizzato dei cuoricini. Imburrateli e infarinateli bene all'interno e poi versatevi il composto di uova e verdure 8, fino ad un'altezza di circa 2 cm. Fate cuocere in forno ventilato a 190°C per circa 20 minuti. Sfornate ed estraete le frittatine allegre dalle formine 9 in metallo aiutandovi con la lama di un coltello e facendo attenzione a non romperle. Servite le frittatine allegre tiepide con un’insalatina di pomodori.
									

								

							
					    