Difficoltà: Media
Se credete che il branzino al vapore con verdure sia un piatto privo di gusto, con questa ricetta vi ricrederete al primo assaggio! E' un secondo piatto raffinato e molto delicato, sia il pesce che le verdure vengono cotte al vapore e l'unico condimento è una fresca salsa a base di basilico e cipollotto; mentre l'acqua utilizzata per cuocere al vapore è aromatizzata con vino, grani di pepe, cipollotti e porro in modo da  profumare delicatamente anche il branzino e le verdure. Per rendere questa ricetta light oltre che buona anche bella da vedere, ai tranci di branzino abbiamo dato la forma di piccoli medaglioni guarniti con carote e saporite olive nere, il tutto viene profumato con un ciuffetto di aneto. Allora? Vi abbiamo convinto? Non vi resta che provare questo delizioso branzino al vapore con verdure!


						
						

														INGREDIENTI
							
													


						
														
							
														Ingredienti per 20 piccoli medaglioni di branzino
							

							
								

																	Branzino (spigola)
								
								
								eviscerati
																	3
									
																

								

							
								

																	Carote
								
								
								
																	170
									g
																

								

							
								

																	Fagiolini
								
								
								
																	160
									g
																

								

							
								

																	Zucchine
								
								
								
																	160
									g
																

								

							
								

																	Patate
								
								
								
																	160
									g
																

								

							
								

																	Olive nere
								
								
								denocciolate
																	20
									
																

								

							
								

																	Aneto
								
								
								
																	20
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la cottura al vapore
							

							
								

																	Acqua
								
								
								
																	1
									l
																

								

							
								

																	Vino bianco secco
								
								
								
																	50
									ml
																

								

							
								

																	Pepe nero in grani
								
								
								
																	6
									
																

								

							
								

																	Cipollotto fresco
								
								
								piccoli
																	2
									
																

								

							
								

																	Porri
								
								
								
																	½
									
																

								

							
														
							
						
														
							
														Per la salsa al basilico
							

							
								

																	Burro
								
								
								
																	80
									g
																

								

							
								

																	Basilico
								
								
								
																	5
									foglie
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il branzino al vapore con verdure, per prima cosa occupatevi dell'acqua che servirà per la vostra vaporiera. Prendete una pentola, versateci dentro l’acqua e aromatizzatela con il vino e il pepe in grani 1; mondate i cipollotti ed eliminatene i gambi senza però buttarli via 2; mondate anche il porro, eliminando la parte più verde e sfogliando le foglie esterne, tagliatelo a metà e aggiungetene una parte all'acqua insieme ai cipollotti 3. Portate il tutto a bollore.
									

								

															

																		
																															
											
										
																														
																		Nel frattempo preparate la verdura che vi servirà per accompagnare il branzino: mondate 2 carote, la zucchina e le patate e tagliate tutto a bastoncino 4, per maggiori dettagli sul taglio delle verdure clicca qui (Come tagliare le verdure). Eliminate le estremità dei fagiolini 5 e mettete le verdure nella vaporiera: prima le carote e le patate 6, cuocete per un paio di minuti e
									

								

															

																		
																															
											
										
																														
																		aggiungete anche i fagiolini 7 e per ultime le zucchine 8, quindi salate e pepate 9.
									

								

															

																		
																															
											
										
																														
																		Coprite con un coperchio e lasciate cuocere 10 finché le verdure risulteranno morbide: occorreranno circa 10 minuti. Nel frattempo occupatevi del pesce, prendete il branzino già eviscerato e squamato; in caso disponiate di un branzino non pulito, guardate la scheda di Scuola di Cucina cliccando qui (Come pulire l'orata), in tutto dovrete ottenere circa 800 g di branzino pulito. Passatelo sotto l'acqua corrente, quindi sistematelo su un tagliere eliminate le pinne e ricavate dei tranci, di sezione tonda 11. Eliminate da ogni trancio la spina centrale, non la pelle, e apriteli bene stando attenti a non romperli 12.
									

								

															

																		
																															
											
										
																														
																		Con un'apposita pinzetta eliminate tutte le lische presenti nella carne, passate il polpastrello sulla superficie del pesce così da individuarle più facilmente 13. Quindi prendete la carota avanzata e con l'aiuto di una mandolina tagliatele a "nastro", ovvero a fettine molto sottili per il senso della lunghezza 14. Sistemate le fettine così ottenute su ogni trancio di pesce 15 che avrete precedentemente salato in superficie,
									

								

															

																		
																															
											
										
																														
																		sopra la carota adagiate un ciuffetto di aneto o prezzemolo tritato 16, ripiegate le estremità dei tranci verso il centro, richiudete il piccolo medaglione ottenuto con un pezzo di spago da cucina 17 e fermate lo spago con un doppio nodo. Una volta ottenuti tutti i medaglioni sistemate al centro di ognuno di essi un'oliva nera denocciolata 18.
									

								

															

																		
																															
											
										
																														
																		Quando le verdure saranno cotte 19, toglietele dalla vaporiera e al loro posto sistemate i medaglioni di branzino 20, pepate e fate cuocere per 10 minuti coprendo con un coperchio. In un pentolino versate un po' di acqua, portate a bollore e scottate per un paio di minuti i gambi dei cipollotti che avete tenuto da parte 21.
									

								

															

																		
																															
											
										
																														
																		Una volta pronti scolateli e tritateli insieme al basilico 22 e aggiungeteli al burro, che avrete ammorbidito a bagnomaria, quindi con un frullatore ad immersione, frullate il tutto fino a ottenere una salsa omogenea (23-24), aggiustate di sale e togliete dal bagnomaria.
									

								

															

																		
																															
											
										
																														
																		Ora che tutti gli ingredienti sono pronti, è il momento di assemblare il piatto: sistemate le verdure su un piatto da portata (noi abbiamo creato una sorta di decorazione incrociando i bastoncini di verdura tra di loro) e disponete accanto i medaglioni di branzino 25. Condite il branzino e le verdure con un filo di salsa al basilico e cipollotto 26 e... ecco pronto il vostro branzino al vapore con verdure 27!
									

								

							
					    