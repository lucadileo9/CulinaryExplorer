Difficoltà: Facile
Se avete già scoperto, amato, provato e riprovato la classica torta magica, non può sfuggirvi la sua golosa variante al cacao! Sostituendo parte della farina con il cacao amaro in polvere realizzerete un dolce altrettanto sorprendente… con un unico impasto infatti otterrete tre strati di diversa consistenza: uno superficiale tipo pan di spagna, uno centrale più cremoso e quello inferiore simile ad un flan. Anche in questo caso, per far sì che la magia avvenga gli ingredienti devono essere aggiunti in un ordine ben preciso e alla temperatura indicata. Non occorrono bacchette magiche quindi, solo una grande attenzione ai dettagli, ma non è detto che i vostri ospiti debbano venire per forza a conoscenza del trucco… siete pronti a far uscire dal cilindro una favolosa torta magica al cacao?


						
						

														INGREDIENTI
							
							                            
                                
    								
    									
    										
    										370
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    370
    					
    					    					    					
    					    Carboidrati
    					    g
    					    33.1
    					
    					    					    					
    					      di cui zuccheri
    					    g
    					    25.8
    					
    					    					    					
    					    Proteine
    					    g
    					    8.5
    					
    					    					    					
    					    Grassi
    					    g
    					    22.7
    					
    					    					    					
    					      di cui saturi
    					    g
    					    12.66
    					
    					    					    					
    					    Fibre
    					    g
    					    3.1
    					
    					    					    					
    					    Colesterolo
    					    mg
    					    154
    					
    					    					    					
    					    Sodio
    					    mg
    					    266
    					
    					    				
    			
                            
													


						
														
							
														Ingredienti per uno stampo quadrato da 23 cm (21 cm alla base)
							

							
								

																	Latte intero
								
								
								tiepido (circa 40°)
																	500
									g
																

								

							
								

																	Uova
								
								
								(circa 4 medie) a temperatura ambiente
																	220
									g
																

								

							
								

																	Zucchero
								
								
								
																	150
									g
																

								

							
								

																	Burro
								
								
								fuso, intiepidito
																	125
									g
																

								

							
								

																	Farina 00
								
								
								
																	65
									g
																

								

							
								

																	Cacao amaro in polvere
								
								
								
																	50
									g
																

								

							
								

																	Acqua
								
								
								fredda
																	10
									g
																

								

							
								

																	Estratto di vaniglia
								
								
								
																	10
									g
																

								

							
								

																	Succo di limone
								
								
								
																	5
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
														
							
														per lo stampo
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la torta magica al cacao, assicuratevi che gli ingredienti siano tutti alle temperature indicate: tirate fuori le uova dal frigorifero e separate i tuorli dagli albumi, poi sciogliete il burro in un pentolino e lasciatelo intiepidire. Riscaldate anche il latte che al momento dell’utilizzo dovrà avere una temperatura di circa 40°. Setacciate la farina e il cacao amaro in una ciotola 1, mescolate bene 2 e tenete da parte. Infine imburrate e foderate con carta forno una teglia quadrata da 23 cm. Ora siete pronti per preparare l’impasto: versate i tuorli a temperatura ambiente nella tazza di una planetaria con gancio a frusta e azionatela a velocità medio-alta, aggiungendo lo zucchero poco alla volta 3.
									

								

															

																		
																															
											
										
																														
																		Dopo circa 5-6 minuti il composto sarà diventato chiaro e spumoso, quindi aggiungete a filo l’acqua fredda 4, l’estratto di vaniglia 5 e il sale 6.
									

								

															

																		
																															
											
										
																														
																		A questo punto versate anche il burro fuso tiepido 7 e mescolate ancora per qualche istante, poi abbassate la velocità al minimo e aggiungete il mix di polveri (farina e cacao), un cucchiaio per volta 8. Dopo aver incorporato le polveri, unite il latte tiepido a filo 9.
									

								

															

																		
																															
											
										
																														
																		Ora prendete gli albumi e iniziate a montarli con le fruste elettriche in una ciotola a parte, aggiungendo il succo di limone 10: gli albumi dovranno risultare semi-montati, quindi spumosi ma ancora morbidi 11. Versate gli albumi nella ciotola col composto al cacao 12.
									

								

															

																		
																															
											
										
																														
																		Incorporate gli albumi in modo omogeneo mescolando delicatamente con una frusta 13: il composto finale risulterà molto fluido, quasi liquido. Versate l’impasto ottenuto all’interno dello stampo foderato in precedenza 14 e cuocete in forno statico preriscaldato a 150° per circa 80 minuti 15.
									

								

															

																		
																															
											
										
																														
																		Una volta cotta 16, la torta deve risultare soda in superficie e cremosa all’interno quindi verificate la consistenza con uno stecchino per assicurarvi che non sia ancora liquida. Lasciatela raffreddare completamente nello stampo, poi copritela con pellicola e mettetela in frigorifero a rassodare per almeno 2 ore 17. Trascorso questo tempo, sformate la torta e pareggiate i bordi utilizzando un coltello inumidito o un filo di nylon, poi dividetela in cubotti e spolverizzate a piacere con zucchero a velo: la torta magica al cacao è pronta per essere servita 18!
									

								

							
					    