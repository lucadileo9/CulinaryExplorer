Difficoltà: Facile
Durante la stagione autunnale e invernale ciò che non può mancare sulle nostre tavole è il cavolfiore, uno degli ortaggi più comuni di questo periodo, che ricorda proprio la forma di un fiore. Inconfondibile grazie al suo colore bianco e alle varie cimette che lo compongono, il cavolfiore è molto versatile e si presta a tantissime ricette... ottimo insieme alla pasta, gratinato e perfetto se pastellato e fritto! Oggi vi proponiamo delle sfiziose polpette di cavolfiore, saporite pepite dorate fuori e morbide dentro, con un cuore di cavolfiore bianco, patate e Grana Padano. Anche se questo ortaggio in cottura emana un odore decisamente forte (e per questo non sempre apprezzato da tutti) rispetto ai cugini "cavoli" e "broccoli", il cavolfiore ha un sapore più delicato che ben si presta per queste deliziose polpette. Preparate anche voi le polpette di cavolfiore, gustatene la fragranza e il loro gusto... scommettiamo le realizzerete anche nella versione alla curcuma! Saranno ancora più buone se lo farete in compagnia!


						
						

														INGREDIENTI
							
							                            
                                
    								
    									
    										
    										110
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    110
    					
    					    					    					
    					    Carboidrati
    					    g
    					    5
    					
    					    					    					
    					      di cui zuccheri
    					    g
    					    1
    					
    					    					    					
    					    Proteine
    					    g
    					    2.6
    					
    					    					    					
    					    Grassi
    					    g
    					    8.8
    					
    					    					    					
    					      di cui saturi
    					    g
    					    2.11
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    26
    					
    					    					    					
    					    Sodio
    					    mg
    					    181
    					
    					    				
    			
                            
													


						
														
							
							

							
								

																	Cavolfiore
								
								
								
																	650
									g
																

								

							
								

																	Patate
								
								
								
																	150
									g
																

								

							
								

																	Uova
								
								
								medio
																	1
									
																

								

							
								

																	Grana Padano DOP
								
								
								da grattugiare
																	50
									g
																

								

							
								

																	Timo
								
								
								
																	4
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per impanare e friggere
							

							
								

																	Pangrattato
								
								
								
																	130
									g
																

								

							
								

																	Uova
								
								
								medie
																	2
									
																

								

							
								

																	Olio di semi di arachide
								
								
								
																	700
									g
																

								

							
														
							
						
														
							
														per la salsa di accompagnamento
							

							
								

																	Panna acida
								
								
								
																	250
									g
																

								

							
								

																	Erba cipollina
								
								
								
																	5
									fili
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le polpette di cavolfiore iniziate dalla patata: sciacquatela e poi fatela lessare per circa 30-40 minuti in base alla grandezza (potete abbreviare i tempi usando una pentola a pressione). Intanto passate alla pulizia del cavolfiore: eliminate le foglie esterne 1, la parte del gambo 2 e staccate le cimette con le mani.
									

								

															

																		
																															
											
										
																														
																		Poi separatele ulteriormente sempre con le mani 4. Ponete sul fuoco una pentola colma d'acqua e quando inizierà a bollire versateci il cavolfiore 5 e lessatelo per una decina di minuti 6.
									

								

															

																		
																															
											
										
																														
																		Trascorsi i 10 minuti scolate bene il cavolfiore e lasciatelo intiepidire 7. A questo punto trasferitelo nel contenitore di un mixer dotato di lame 8 e azionate le lame fino a ridurre il cavolgiore in crema 9. Poi trasferitelo in una ciotola capiente.
									

								

															

																		
																															
											
										
																														
																		Quando anche la patata sarà cotta, scolatela e schiacciatela direttamente nella ciotola con la crema di cavolfiore (se usate lo schiacciapatate non ci sarà bisogno di pelarla) 10. Aggiungete le foglioline di timo 11 l'uovo leggermente sbattuto 12 e mescolate il tutto.
									

								

															

																		
																															
											
										
																														
																		Unite poi anche il Grana Padano grattugiato 13, il sale e il pepe 14 e mescolate per uniformare l'impasto 15.
									

								

															

																		
																															
											
										
																														
																		A questo punto prelevate circa 25 g di composto e formate le vostre polpette di cavolfiore 16; man mano posizionatele su un vassoio foderato con carta forno 17. Ne otterrete circa 35. Occupatevi ora di impanare le polpettine passandole prima nell'uovo 18
									

								

															

																		
																															
											
										
																														
																		e poi nel pangrattato 19, posizionandole man mano su un altro vassoio 20. Scaldate l'olio di semi di arachide in un tegame profondo fino a raggiungere la temperatura di 170° (da misurare con un termometro da cucina) e iniziate a friggere poche polpette per volta 21,
									

								

															

																		
																															
											
										
																														
																		fino a che non risulteranno ben dorate; basteranno pochi minuti. Una volta cotte, scolatele dall'olio utilizzando una schiumarola 22 e trasferitele su un piatto foderato con della carta assorbente 23. Proseguite con la frittura delle altre polpette. Quindi occupatevi di preparare anche la salsa di accompagnamento: tritate finemente l'erba cipollina 24
									

								

															

																		
																															
											
										
																														
																		e unitela alla panna acida posta in una ciotola, insieme ad un pizzico di pepe nero 25. Mescolate il tutto 26 e servite la vostra panna acida insieme alle polpette di cavolfiore appena fritte 27!
									

								

							
					    