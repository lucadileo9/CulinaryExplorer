Difficoltà: Facile
Il couscous con verdure e polpettine è una variante sfiziosa di questo piatto tipico del Nord Africa e del Mediterraneo. In questa ricetta il couscous viene accompagnato da tante verdure colorate e gustose: ad un soffritto preparato con carote, cipollotti freschi e sedano tritati, vengono aggiunti i fagiolini, la zucca a dadini e le zucchine baby a rondelle.
Il couscous alle verdure poi viene arricchito da golose polpettine di pesce, realizzate con polpa di orata, mescolata alla patata lessa e insaporita da timo e prezzemolo tritato. Una volta scottate in padella, le polpettine di pesce andranno a completare questo piatto ricco, con il loro sapore delicato e la loro consistenza morbida, che verrà esaltata dai gusti differenti delle verdure.
Aggiungete qualche fogliolina di menta e una spolverata di scorza di limone grattugiata per dare un tocco ancora più mediterraneo e servite il vostro couscous con verdure e polpettine di pesce come piatto unico o come primo, porterete in tavola degli autentici sapori e profumi estivi!


						
						

														INGREDIENTI
							
							                            
                                
    								
    									
    										
    										468
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    468
    					
    					    					    					
    					    Carboidrati
    					    g
    					    64.8
    					
    					    					    					
    					      di cui zuccheri
    					    g
    					    7.3
    					
    					    					    					
    					    Proteine
    					    g
    					    25
    					
    					    					    					
    					    Grassi
    					    g
    					    12.1
    					
    					    					    					
    					      di cui saturi
    					    g
    					    2
    					
    					    					    					
    					    Fibre
    					    g
    					    7.6
    					
    					    					    					
    					    Colesterolo
    					    mg
    					    41
    					
    					    					    					
    					    Sodio
    					    mg
    					    708
    					
    					    				
    			
                            
													


						
														
							
														Ingredienti per il couscous
							

							
								

																	Cous cous
								
								
								
																	250
									g
																

								

							
								

																	Acqua
								
								
								
																	250
									g
																

								

							
								

																	Zucca
								
								
								polpa
																	200
									g
																

								

							
								

																	Carote
								
								
								
																	150
									g
																

								

							
								

																	Fagiolini
								
								
								
																	150
									g
																

								

							
								

																	Zucchine baby
								
								
								
																	120
									g
																

								

							
								

																	Cipollotto fresco
								
								
								
																	2
									
																

								

							
								

																	Sedano
								
								
								
																	1
									costa
																

								

							
								

																	Scorza di limone
								
								
								non trattato
																	½
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Menta
								
								
								
																	
									q.b.
																

								

							
														
							
						
														
							
														Per le polpettine di pesce
							

							
								

																	Orata
								
								
								polpa
																	260
									g
																

								

							
								

																	Patate
								
								
								media
																	1
									
																

								

							
								

																	Timo
								
								
								
																	1
									rametto
																

								

							
								

																	Pangrattato
								
								
								
																	30
									g
																

								

							
								

																	Prezzemolo
								
								
								
																	
									q.b.
																

								

							
								

																	Farina 00
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il couscous con verdure e polpettine di pesce, iniziate mettendo a lessare una patata. Dopodichè dedicatevi alla pulizia dell’orata: per effettuare questa operazione delicata al meglio, consultate la nostra Scuola di cucina: pulire l’orata. Dopo aver eviscerato e squamato l’orata, eliminate anche le branchie. Munitevi di coltello sfiletta pesce e incidete la testa, eliminandola 1. Proseguite incidendo la coda e la parte dorsale del pesce lungo la colonna vertebrale: partite dall’alto e procedete muovendo la lama, orizzontalmente rispetto al piano di lavoro, per ricavare il primo filetto 2. Separate le due metà del pesce e continuate allo stesso modo, staccando però la carne dalla lisca per ricavare il secondo filetto (nello svolgere questa operazione fate attenzione a non togliere troppa polpa). Eliminate tutte le eventuali lische presenti utilizzando una pinzetta 3, aiutatevi, poi, passando una mano sulla polpa per individuarle, quindi togliete la pelle utilizzando con attenzione il coltello, per non sprecare la carne del pesce.
									

								

															

																		
																															
											
										
																														
																		Tagliate la polpa di orata a pezzi e trasferitela in una ciotola; ve ne servirannno 260 g. Una volta lessata la patata, pelatela e schiacciatela direttamente nella ciotola con uno schiacciapatate 4. Salate e pepate a piacere, quindi unite le foglioline di timo e il prezzemolo tritati (5-6).
									

								

															

																		
																															
											
										
																														
																		Impastate il composto a mano 7, aggiungete il pan grattato e lavorate ancora 8. Quindi formate delle polpettine da circa 5 g l’una 9.
									

								

															

																		
																															
											
										
																														
																		Versate un po’ di farina in una ciotola e infarinate le polpettine 10. Dopodichè trasferitele su un vassoio e conservatele in frigo fino a quando dovrete friggerle 11. Preparate ora le verdure per il couscous: iniziate lavando con cura il sedano e tritandolo finemente 12.
									

								

															

																		
																															
											
										
																														
																		Lavate e sbucciate una carota con un pelapatate e tritatela 13, mondate un cipollotto fresco e affettatelo 14. Dopodichè eliminate la buccia e i semi interni dalla zucca e tagliatela a cubetti 15.
									

								

															

																		
																															
											
										
																														
																		Lavate con cura sotto acqua corrente i fagiolini, eliminate le estremità e suddividete ogni fagiolino in tre pezzetti 16. Infine tagliate le zucchine baby a rondelle, dopo averle lavate e asciugate 17. A questo punto prendete una padella antiaderente capiente, versate un filo d’olio e aggiungete il sedano e le carote tritate 18.
									

								

															

																		
																															
											
										
																														
																		Unite anche il cipollotto fresco 19 e lasciate rosolare, quindi aggiungete i fagiolini 20 e la zucca a cubetti 21, fate cuocere per 20 minuti a fuoco dolce e, se serve, aggiungete dell’acqua. Quindi salate e pepate nuovamente se serve e proseguite la cottura.
									

								

															

																		
																															
											
										
																														
																		Ora dedicatevi al couscous: riempite una pentola capiente con l’acqua, salatela e aggiungete un filo d’olio 22. Una volta raggiunto il bollore, versate il couscous 23 e lasciate cuocere per 5 minuti coprendo con un coperchio. Trascorso questo tempo, il couscous avrà assorbito gran parte dell’acqua di cottura, raddoppiando il suo volume 24.
									

								

															

																		
																															
											
										
																														
																		Trasferitelo nella padella dove avete cotto le verdure 25, unite le zucchine baby tagliate a rondelle 26 e lasciate cuocere per circa 2 minuti. Nel frattempo cuocete le polpettine di pesce: versate un abbondante filo d’olio in una padella antiaderente e quando sarà ben caldo, fate friggere le polpettine di orata 27.
									

								

															

																		
																															
											
										
																														
																		La cottura sarà piuttosto breve, le polpettine di pesce dovranno solo dorarsi. Quando la superficie risulterà dorata, scolatele con una schiumarola 28 e fatele asciugare su un vassoio ricoperto con carta assorbente, in modo da eliminare l’olio in eccesso 29. Una volta asciutte, versate le polpettine di pesce nel tegame con il couscous e le verdure 30.
									

								

															

																		
																															
											
										
																														
																		Insaporite il tutto aggiungendo qualche fogliolina di menta 31 e grattugiando la scorza di mezzo limone 32. Mescolate e il vostro couscous con verdure e polpettine di pesce è pronto per essere impiattato e servito 33!
									

								

							
					    