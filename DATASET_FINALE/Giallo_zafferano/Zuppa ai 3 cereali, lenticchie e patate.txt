Difficoltà: Facile
Sana e corroborante, la zuppa ai 3 cereali con lenticchie e patate è un primo piatto che vi scalderà nelle fredde giornate invernali, quando si sente l’esigenza di un pasto sostanzioso e avvolgente ma senza per questo dover rinunciare al gusto. Il ricco mix di cereali e l’aggiunta delle patate garantiranno una perfetta consistenza cremosa che renderà ancora più gustosa questa semplice preparazione. Con pochi e semplici accorgimenti anche una pietanza genuina e rustica può diventare sorprendentemente appetitosa!


												
						
						

														INGREDIENTI
							
							                            
                                
    								
    									
    										
    										552
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    552
    					
    					    					    					
    					    Carboidrati
    					    g
    					    71.7
    					
    					    					    					
    					      di cui zuccheri
    					    g
    					    5.3
    					
    					    					    					
    					    Proteine
    					    g
    					    17.6
    					
    					    					    					
    					    Grassi
    					    g
    					    21.7
    					
    					    					    					
    					      di cui saturi
    					    g
    					    10.71
    					
    					    					    					
    					    Fibre
    					    g
    					    9.8
    					
    					    					    					
    					    Colesterolo
    					    mg
    					    49
    					
    					    					    					
    					    Sodio
    					    mg
    					    831
    					
    					    				
    			
                            
													


						
							
							

							
								

																	Mix di cereali
								
								
								(riso, orzo e farro)
																	300
									g
																

								

							
								

																	Lenticchie
								
								
								già ammollate
																	180
									g
																

								

							
								

																	Patate
								
								
								
																	200
									g
																

								

							
								

																	Carote
								
								
								
																	2
									
																

								

							
								

																	Cipolle bianche
								
								
								
																	1
									
																

								

							
								

																	Pomodorini ciliegino
								
								
								
																	4
									
																

								

							
								

																	Acqua
								
								
								
																	1,2
									l
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Burro
								
								
								
																	50
									g
																

								

							
								

																	Parmigiano Reggiano DOP
								
								
								
																	80
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la zuppa ai 3 cereali, lenticchie e patate per prima cosa occupatevi del soffritto: mondate la cipolla e tritatela finemente 1, pelate le carote e tagliateli prima a strisce e poi a piccoli cubetti 2. Ora versate l’olio in una padella 3
									

								

															

																		
																															
											
										
																														
																		Aggiungete il trito del soffritto 4 e cuocete a fuoco moderato per qualche minuto, versate poi le lenticchie 5 e coprite con l’acqua 6.
									

								

															

																		
																															
											
										
																														
																		Cuocete le lenticchie 7 con il coperchio a fiamma bassa per 15 minuti. Intanto pelate le patate e tagliatele a cubetti 8. Trascorsi i 15 minuti aggiungete le patate 9 e proseguite la cottura per altri 15 minuti.
									

								

															

																		
																															
											
										
																														
																		A questo punto versate i 3 cereali 10, salate e cuocete per 8 minuti. Nel frattempo lavate i pomodorini e tagliateli in quarti 11. Unite anche i pomodorini alla zuppa 12 e cuocete ancora per altri 8 minuti. Se dovesse asciugarsi troppo la zuppa aggiungete al bisogno dell’acqua calda.
									

								

															

																		
																															
											
										
																														
																		Una volta terminata la cottura, spegnete il fuoco e mantecate con il burro e il formaggio 13. Mescolate 14 e lasciate riposare per qualche minuto. Servite la zuppa ai 3 cereali, lenticchie e patate ben calda 15.
									

								

							
					    