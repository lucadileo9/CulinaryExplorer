Difficoltà: Molto facile
Nei supermercati, nelle panetterie o nei ristoranti, la farina integrale sta prendendo sempre più piede nella nostra alimentazione e i benefici che un maggiore consumo di fibre apporta al nostro organismo sono ormai noti a tutti! Non poteva mancare quindi nel nostro ricettario la torta con farina integrale, un dolce semplice e al tempo stesso gustoso grazie all’utilizzo di prodotti meno raffinati come la farina e lo zucchero di canna integrale che mantengono intatte proprietà e gusto. Questa torta si prepara in pochi semplici passaggi ed è buona già così, accompagnata a un succo di frutta o a una tazza di tè. Ma non fermatevi all’apparenza: provate a tagliarla a strati e a farcirla con delle creme golose, magari creando degli appetitosi contrasti col color nocciola della base e realizzerete dei dessert memorabili! Cosa state aspettando? La torta con farina integrale è pronta a entrare di diritto fra i dolci più richiesti dai vostri familiari! Se siete rimasti affascinati dal magico mondo della farina integrale, provate per colazione anche la crostata e i biscotti integrali!


												
						
						

														INGREDIENTI
							
							                            
                                
    								
    									
    										
    										404
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    404
    					
    					    					    					
    					    Carboidrati
    					    g
    					    54.6
    					
    					    					    					
    					      di cui zuccheri
    					    g
    					    28.1
    					
    					    					    					
    					    Proteine
    					    g
    					    7.3
    					
    					    					    					
    					    Grassi
    					    g
    					    17.5
    					
    					    					    					
    					      di cui saturi
    					    g
    					    2.56
    					
    					    					    					
    					    Fibre
    					    g
    					    4.2
    					
    					    					    					
    					    Colesterolo
    					    mg
    					    58
    					
    					    					    					
    					    Sodio
    					    mg
    					    36
    					
    					    				
    			
                            
													


						
							
														Ingredienti per uno stampo da 24 cm
							

							
								

																	Farina integrale
								
								
								
																	400
									g
																

								

							
								

																	Zucchero integrale di canna
								
								
								  (muscovado)
																	250
									g
																

								

							
								

																	Uova
								
								
								(circa 3 medie)
																	155
									g
																

								

							
								

																	Olio di semi di girasole
								
								
								 
																	150
									g
																

								

							
								

																	Arance
								
								
								non trattata
																	1
									
																

								

							
								

																	Latte intero
								
								
								a temperatura ambiente
																	100
									g
																

								

							
								

																	Lievito in polvere per dolci
								
								
								 
																	8
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta con farina integrale, per prima cosa rompete le uova, a temperatura ambiente, e versatele in una planetaria munita di fruste 1, aggiungete lo zucchero di canna integrale 2 e cominciate a montare 3.
									

								

															

																		
																															
											
										
																														
																		Quando il composto è bello spumoso, aggiungete l’olio di semi a filo 4 mentre la planetaria è sempre in funzione. In una ciotola a parte, mescolate il lievito per dolci con la farina integrale setacciata 5, poi aggiungeteli al composto delle uova un cucchiaio alla volta, continuando a montare mentre si assorbono man a mano le polveri 6.
									

								

															

																		
																															
											
										
																														
																		Una volta che le polveri si sono amalgamate al composto, versate il latte a filo (a temperatura ambiente) 7. Quando avrete ottenuto un impasto omogeneo, spegnete la planetaria, aggiungete la scorza di un’arancia grattugiata 8 e mescolate bene con una spatola 9.Se l'impasto dovesse risultare troppo asciutto, aggiungete un pò di latte o di olio di semi per riequilibrare la consistenza.
									

								

															

																		
																															
											
										
																														
																		Versate l’impasto ottenuto in una teglia del diametro di 24 cm, imburrata e foderata con carta forno 10, e cuocete in forno statico preriscaldato a 180° per 60 minuti. Trascorso il tempo necessario, verificate la cottura con uno stecchino, poi sfornate la torta e lasciatela raffreddare 11. La vostra torta con farina integrale è pronta per essere servita 12!
									

								

							
					    