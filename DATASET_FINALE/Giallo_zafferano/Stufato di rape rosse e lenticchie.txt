Difficoltà: Facile
Non c’è Capodanno senza il tradizionale cotechino e lenticchie! Entrambi simboli di ricchezza e prosperità, questi due ingredienti propiziatori sono stati interpretati nei modi più vari, dalle versioni più rustiche a quelle gourmet, come l’elegante millefoglie di cotechino e lenticchie. E se gli ospiti sono vegetariani? Per fare in modo che nessuno debba rinunciare a un momento tanto simbolico quanto conviviale, vi proponiamo una ricetta che unisce tradizione e innovazione: stufato di rape rosse e lenticchie! Una pietanza ricca e confortante che a prima vista potrà ingannare i meno attenti, ma all’assaggio rivelerà una vera esplosione di sapori e aromi: il profumo del vino, delle spezie e delle erbe aromatiche accompagna meravigliosamente il gusto delle barbabietole, dei legumi e delle cipolline e viene esaltato dalla lunga cottura. Un procedimento che ricorda molto da vicino la preparazione di un classico della cucina francese, il boeuf bourguignon, e che ad esso effettivamente si ispira. Che siate onnivori o vegetariani, italiani o francesi, dai gusti più caserecci o raffinati, lo stufato di rape rosse e lenticchie, servito insieme a una morbida polenta, riunirà tutti intorno alla stessa tavola per iniziare l’anno all’insegna della condivisione e del buon cibo!


												
						
						

														INGREDIENTI
							
													


						
							
							

							
								

																	Barbabietole
								
								
								(rape rosse)
																	350
									g
																

								

							
								

																	Lenticchie
								
								
								
																	180
									g
																

								

							
								

																	Cipolline
								
								
								
																	170
									g
																

								

							
								

																	Carote viola
								
								
								
																	100
									g
																

								

							
								

																	Carote
								
								
								
																	85
									g
																

								

							
								

																	Aglio
								
								
								
																	1
									spicchio
																

								

							
								

																	Zenzero fresco
								
								
								(1 radice piccola)
																	
									q.b.
																

								

							
								

																	Rosmarino
								
								
								
																	1
									rametto
																

								

							
								

																	Alloro
								
								
								
																	5
									foglie
																

								

							
								

																	Cannella in stecche
								
								
								
																	1
									
																

								

							
								

																	Vino rosso
								
								
								corposo
																	125
									g
																

								

							
								

																	Acqua
								
								
								circa
																	700
									g
																

								

							
								

																	Olio extravergine d'oliva
								
								
								
																	25
									g
																

								

							
								

																	Burro
								
								
								
																	40
									g
																

								

							
								

																	Timo
								
								
								fresco
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare lo stufato di rape rosse e lenticchie, per prima cosa preparate tutti gli ingredienti: lavate e pelate le carote arancioni e viola 1, poi tagliate entrambe a rondelle di circa 1 cm di spessore (2-3).
									

								

															

																		
																															
											
										
																														
																		Pelate anche le rape rosse 4 e dividetele a metà 5, poi pelate una radice piccola di zenzero fresco e tagliatela a fettine sottili 6.
									

								

															

																		
																															
											
										
																														
																		Schiacciate lo spicchio d’aglio con il dorso di un coltello 7 ed eliminate la camicia. Legate con uno spago i ramoscelli con le foglie di alloro, il rametto di rosmarino e la stecca di cannella 8. Infine, sciacquate le lenticchie sotto l’acqua corrente 9 e fate la stessa cosa anche con le cipolline.
									

								

															

																		
																															
											
										
																														
																		Ora prendete una pentola di ghisa munita di coperchio ermetico, particolarmente adatta alle lente cotture, scaldate l’olio e aggiungete lo spicchio d’aglio schiacciato e lo zenzero 10. Lasciate sfrigolare per un paio di minuti a fiamma vivace, poi unite il mazzetto di aromi 11 e, poco dopo, aggiungete anche le cipolline 12,
									

								

															

																		
																															
											
										
																														
																		le carote a rondelle 13, le lenticchie 14 e le rape 15.
									

								

															

																		
																															
											
										
																														
																		Fate tostare il tutto per qualche minuto mescolando spesso con un cucchiaio di legno, poi sfumate con il vino rosso 16 e lasciatelo evaporare. A questo punto abbassate la fiamma e coprite con acqua a filo (la quantità di acqua dipenderà dalla dimensione della pentola, noi ne abbiamo utilizzato 500 g per una pentola del diametro di 20 cm) 17. Coprite con il coperchio 18 e lasciate cuocere a fuoco dolce per 2 ore, mescolando di tanto in tanto e aggiungendo ancora un po’ d’acqua se necessario: in questo caso, abbiamo aggiunto altri 200 g di acqua in un paio di volte. Durante gli ultimi 20 minuti potete regolare di sale e di pepe. Se a fine cottura lo stufato dovesse risultare troppo brodoso, fatelo restringere ancora per qualche minuto senza coperchio; se al contrario dovesse risultare troppo asciutto potete aggiungere un altro mestolo di acqua.
									

								

															

																		
																															
											
										
																														
																		Trascorse le 2 ore, rimuovete il mazzetto odoroso e controllate la cottura delle rape con una forchetta: i rebbi dovranno penetrare facilmente, ma la consistenza dovrà risultare ancora soda e carnosa. A questo punto spegnete la fiamma e aggiungete il timo fresco 19, dopodiché unite il burro 20, coprite con il coperchio e lasciate che si sciolga dolcemente. In ultimo, mescolate bene e servite il vostro profumatissimo stufato di rape rosse e lenticchie con della polenta o del puré 21!
									

								

							
					    