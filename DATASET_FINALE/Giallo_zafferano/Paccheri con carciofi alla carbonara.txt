Difficoltà: Facile
Verso la fine della seconda guerra mondiale nasceva a Roma, dall’incontro fra soldati americani e cuochi nostrani, la mitica carbonara. Con il passare degli anni sono state realizzate tante gustose varianti di questa ricetta storica, da quella con le patate, quella vegetariana, quella con asparagi, o di verdure a quella di mare, ma il minimo comun denominatore rimane sempre la deliziosa cremina a base di uova e formaggio che spesso riesce a mettere in crisi persino i più abili chef! Anche per i paccheri con carciofi alla carbonara la regola rimane la stessa: il condimento si prepara a parte e si aggiunge a fuoco spento, proprio per ottenere la giusta cremosità. Se a questo aggiungete la nota sapida dei cubetti di pancetta affumicata e il sapore unico dei carciofi, il risultato non potrà che essere strepitoso! Seguite passo passo le nostre indicazioni e portate in tavola i paccheri con carciofi alla carbonara appena pronti, giusto il tempo di fare i piatti e… pancia mia fatti capanna! Questi gustosi cilindri sono perfetti anche per accogliere un ripieno di salsiccia e funghi, oppure, se amate i formati di pasta XXL, provate i nostri conchiglioni ripieni, altrettanto succulenti e appetitosi!


												
						
						

														INGREDIENTI
							
							                            
                                
    								
    									
    										
    										669.7
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    669.7
    					
    					    					    					
    					    Carboidrati
    					    g
    					    68.9
    					
    					    					    					
    					      di cui zuccheri
    					    g
    					    7.7
    					
    					    					    					
    					    Proteine
    					    g
    					    28.4
    					
    					    					    					
    					    Grassi
    					    g
    					    31.1
    					
    					    					    					
    					      di cui saturi
    					    g
    					    6.4
    					
    					    					    					
    					    Fibre
    					    g
    					    281.6
    					
    					    					    					
    					    Colesterolo
    					    mg
    					    16.4
    					
    					    					    					
    					    Sodio
    					    mg
    					    458.1
    					
    					    				
    			
                            
													


						
							
							

							
								

																	Paccheri
								
								
								
																	320
									g
																

								

							
								

																	Carciofi
								
								
								(circa 4)
																	700
									g
																

								

							
								

																	Tuorli
								
								
								
																	5
									
																

								

							
								

																	Pancetta affumicata
								
								
								
																	150
									g
																

								

							
								

																	Parmigiano Reggiano DOP
								
								
								
																	30
									g
																

								

							
								

																	Pecorino
								
								
								
																	30
									g
																

								

							
								

																	Scalogno
								
								
								
																	1
									
																

								

							
								

																	Vino bianco
								
								
								
																	50
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i paccheri con carciofi alla carbonara, per prima cosa pulite i carciofi: eliminate le foglie esterne più coriacee 1 e la barbetta centrale, quindi tagliateli a metà 2, poi in quarti e infine a listarelle sottili 3. Man a mano che li tagliate, mettete i carciofi in una ciotola con acqua acidulata per evitare che anneriscano.
									

								

															

																		
																															
											
										
																														
																		Sbucciate lo scalogno e tritatelo finemente, poi mettete sul fuoco una pentola di acqua che servirà per cuocere la pasta. Versate l’olio in una padella, aggiungete lo scalogno tritato 4 e fatelo rosolare a fiamma moderata per 5 minuti. Unite la pancetta tagliata a dadini 5, alzate la fiamma e fate rosolare per 2-3 minuti, poi sfumate con il vino bianco 6 e lasciatelo evaporare.
									

								

															

																		
																															
											
										
																														
																		A questo punto aggiungete i carciofi che avrete scolato dall’acqua acidulata 7, e salate. Versate un mestolo di acqua calda nella padella 8, abbassate leggermente la fiamma e lasciate cuocere per 10-12 minuti fino a che i carciofi non si saranno ammorbiditi, mescolando ogni tanto. Quando l’acqua per la pasta sarà arrivata a bollore, salate e lessate i paccheri per il tempo indicato sulla confezione 9.
									

								

															

																		
																															
											
										
																														
																		Nel frattempo versate i tuorli in una ciotola a parte, aggiungete il Parmigiano 10 e il Pecorino grattugiati e una macinata di pepe 11, poi mescolate con una frusta per amalgamare bene il tutto e ottenere una crema piuttosto densa 12; se necessario, potete aggiungere mezzo mestolo dell’acqua di cottura della pasta.
									

								

															

																		
																															
											
										
																														
																		Quando i paccheri saranno cotti, versateli nella padella con il condimento 13, mescolate a fiamma moderata e lasciate insaporire brevemente, poi spegnete il fuoco e versate il composto di uova nella padella 14. Mescolate bene e servite subito i vostri paccheri con carciofi alla carbonara 15!
									

								

							
					    