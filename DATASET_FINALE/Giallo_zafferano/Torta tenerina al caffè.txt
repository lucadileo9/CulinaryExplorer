Difficoltà: Facile
La torta tenerina è una variante della tradizionale torta ferrarese profumata al caffè.
Questo dolce è caratterizzato da una base morbida e umida di cioccolato fondente che crea un connubio perfetto con l’aroma del caffè.
Per gli amanti del cioccolato e del caffè questo è il dolce ideale, con pochi e semplici ingredienti si ottiene un dolce carico di gusto la cui particolarità è la crosticina croccante che si forma in cottura e che rende irresistibile la torta tenerina al caffè! E se siete amanti della tenerina, provate la nostra versione alla zucca! 


												
						
						

														INGREDIENTI
							
							                            
                                
    								
    									
    										
    										365
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    365
    					
    					    					    					
    					    Carboidrati
    					    g
    					    39.7
    					
    					    					    					
    					      di cui zuccheri
    					    g
    					    34
    					
    					    					    					
    					    Proteine
    					    g
    					    4.9
    					
    					    					    					
    					    Grassi
    					    g
    					    20.8
    					
    					    					    					
    					      di cui saturi
    					    g
    					    11.81
    					
    					    					    					
    					    Fibre
    					    g
    					    0.5
    					
    					    					    					
    					    Colesterolo
    					    mg
    					    108
    					
    					    					    					
    					    Sodio
    					    mg
    					    33
    					
    					    				
    			
                            
													


						
							
														Ingredienti per una teglia da 24 cm di diametro
							

							
								

																	Cioccolato fondente
								
								
								
																	200
									g
																

								

							
								

																	Zucchero
								
								
								
																	150
									g
																

								

							
								

																	Burro
								
								
								
																	100
									g
																

								

							
								

																	Farina 00
								
								
								
																	60
									g
																

								

							
								

																	Caffè
								
								
								
																	30
									ml
																

								

							
								

																	Uova
								
								
								medie
																	3
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la torta tenerina al caffè dedicatevi alla preparazione del caffè con la moka: mettete l'acqua fredda, possibilmente povera di calcare, all'interno della caldaia fino alla valvola di sicurezza 1 (altrimenti otterrete un caffè più lungo). Riempite il filtro con il caffè macinato 2 e livellate ad ogni cucchiaino di caffè aggiunto battendo il filtro sul tavolo con movimenti decisi 3, fino a raggiungere il bordo del filtro.
									

								

															

																		
																															
											
										
																														
																		Non pressate con il cucchiaino, né operate fori e avvitate bene la caffettiera 4 (per evitare che il caffè fuoriesca dai lati mentre sale), quindi ponetela su una fiamma bassa e costante, per ottenere un caffè corposo. Man mano che il caffè sale si formerà una schiumetta densa 5; consigliamo di non lasciar gorgogliare troppo a lungo il caffè, per mantenerne intatti aroma e dolcezza. Quindi spegnete il fuoco e il vostro caffè da usare nella preparazione è pronto: mescolatelo direttamente nella moka con un cucchiaino, per renderlo più omogeneo 6.
									

								

															

																		
																															
											
										
																														
																		Ora occupatevi dell'impasto: spezzettate il cioccolato fondente 7 e mettetelo a sciogliere a bagnomaria 8 fino a che divenga cremoso e liscio. Tagliate il burro freddo a cubetti e aggiungetelo 2 cubetti alla volta al cioccolato fuso ancora sul fuoco 9, avendo cura di farlo assorbire bene prima di aggiungerne altro. Quando avrete disciolto tutto il burro, togliete il pentolino dal fuoco e lasciate intiepidire il composto.
									

								

															

																		
																															
											
										
																														
																		Nel frattempo sgusciate le uova e ponete i tuorli 10 a montare con metà dello zucchero 11: sbattete per bene con le fruste di uno sbattitore o con una planetaria 12 fino ad ottenere un composto chiaro e spumoso.
									

								

															

																		
																															
											
										
																														
																		Sempre sbattendo, unite il composto di cioccolato e burro a quello di tuorli e zucchero 13. Unite al composto ben amalgamato anche il caffè 14. Setacciate la farina 15
									

								

															

																		
																															
											
										
																														
																		e versatela nella planetaria 16, incorporate bene tutti gli ingredienti: dovrete ottenere un impasto omogeneo e senza grumi. In un'altra ciotola ponete gli albumi 17, l'altra metà dello zucchero 18
									

								

															

																		
																															
											
										
																														
																		e un pizzico di sale 19: sbattete fino a che non si formi una crema bianca compatta 20; poi, con un mestolo di legno o una spatola, incorporate delicatamente gli albumi montati a neve con lo zucchero al composto di cioccolato 21, mescolando dal basso verso l’alto.
									

								

															

																		
																															
											
										
																														
																		Foderate con carta forno una tortiera del diametro di 24 cm 22 ( per eseguire al meglio questa operazione consultate la nostra scuola di cuina Foderare una tortiera con carta da forno) e versateci dentro l’impasto della torta 23 in modo uniforme. Infornate in forno già caldo a 180° per 25-30 minuti, quindi spegnete il forno, e lasciate raffreddare la torta tenendo lo sportello del forno socchiuso. Una volta fredda 24, estraete la torta dallo stampo (con molta delicatezza e stando attenti a non romperla) e ponetela su di un piatto da portata: la vostra torta tenerina al caffè è pronta!
									

								

							
					    