Difficoltà: Molto facile
Sugo di pomodoro, mozzarella, olive, melanzane e basilico… no, non stiamo parlando degli ingredienti di una pizza ma di un appetitoso antipasto: involtini di melanzane alla mediterranea! Questi sfiziosi bocconcini dal ripieno filante sono ideali per accompagnare un aperitivo casalingo, ma possono essere serviti anche come ricco contorno o secondo vegetariano. Facili e veloci da preparare, gli involtini di melanzane alla mediterranea sprigioneranno al primo morso tutti i sapori e profumi che caratterizzano la cucina della nostra penisola, stuzzicando i sensi e l’appetito… limitarsi a un solo assaggio sarà impossibile, quindi preparatevi a sentirvi chiedere il bis e il tris! E se amate realizzare sfiziosi involtini di melanzane potete anche provare quelle a beccafico: un'esplosione di gusto! Se invece volete restare sul classico ma originale allora le pizzette di melanzane fanno al caso vostro!


												
						
						

														INGREDIENTI
							
							                            
                                
    								
    									
    										
    										123
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    123
    					
    					    					    					
    					    Carboidrati
    					    g
    					    3.2
    					
    					    					    					
    					      di cui zuccheri
    					    g
    					    3.2
    					
    					    					    					
    					    Proteine
    					    g
    					    5.9
    					
    					    					    					
    					    Grassi
    					    g
    					    9.6
    					
    					    					    					
    					      di cui saturi
    					    g
    					    3.55
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    11
    					
    					    					    					
    					    Sodio
    					    mg
    					    357
    					
    					    				
    			
                            
													


						
							
							

							
								

																	Melanzane
								
								
								lunghe (4 fette)
																	120
									g
																

								

							
								

																	Mozzarella
								
								
								 
																	100
									g
																

								

							
								

																	Passata di pomodoro
								
								
								
																	200
									g
																

								

							
								

																	Olive taggiasche
								
								
								 denocciolate  
																	15
									g
																

								

							
								

																	Basilico
								
								
								
																	4
									foglie
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								 
																	2
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								 
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli involtini di melanzane alla mediterranea, per prima cosa iniziate a preparare il sugo: scaldate l’olio in un pentolino, aggiungete uno spicchio d’aglio 1 e fatelo rosolare per 5 minuti a fuoco basso. Quando l’olio si sarà insaporito, versate la polpa di pomodoro 2, salate 3, pepate e lasciate cuocere per altri 15 minuti.
									

								

															

																		
																															
											
										
																														
																		Mentre il sugo di pomodoro cuoce, lavate la melanzana e tagliatela a fette spesse circa 1 cm con l’ausilio di una mandolina 4: dovrete ricavare 4 fette lunghe di spessore uniforme. Scaldate bene una piastra e grigliate le fette di melanzane 5 su entrambi i lati 6, poi trasferitele su un piatto o un tagliere.
									

								

															

																		
																															
											
										
																														
																		Quando il sugo di pomodoro sarà pronto, eliminate lo spicchio d’aglio 7. Spezzettate la mozzarella con le mani 8 e preriscaldate il forno a 180° in modalità statica. Ora siete pronti per assemblare gli involtini: distribuite uno strato di pomodoro sulla superficie delle melanzane 9,
									

								

															

																		
																															
											
										
																														
																		aggiungete un po’ di mozzarella sfilacciata 10, un cucchiaino di olive 11 e una foglia di basilico 12.
									

								

															

																		
																															
											
										
																														
																		Arrotolate le melanzane così farcite 13 e adagiatele in una piccola pirofila con la chiusura rivolta verso il basso 14. Infine ricoprite gli involtini con un po’ di sugo di pomodoro 15
									

								

															

																		
																															
											
										
																														
																		e qualche pezzetto di mozzarella 16. Gli involtini ora sono pronti per essere infornati 17: cuoceteli nel forno statico preriscaldato a 180° per circa 10 minuti, giusto il tempo per far sciogliere il formaggio. Una volta sfornati, i vostri involtini di melanzane alla mediterranea sono pronti per essere gustati ancora filanti 18!
									

								

							
					    