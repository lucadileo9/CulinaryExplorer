Difficoltà: Facile
Lo shortbread è un tipico biscotto scozzese, molto diffuso in tutto il Regno Unito.

La regola generale per realizzare un buon shortbread tradizionale è quella di mischiare una parte di zucchero con due di burro e tre di farina; una variante molto comune è quella di sostituire parte della farina di base (di avena o frumento) con della farina di mandorle spellate.

Le forme più diffuse degli shortbread sono quella rettangolare e allungata con spessore di almeno ½ cm (shortbread fingers), e la classica forma tonda (round shortbread).


												
						
						

														INGREDIENTI
							
							                            
                                
    								
    									
    										
    										194
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    194
    					
    					    					    					
    					    Carboidrati
    					    g
    					    20.5
    					
    					    					    					
    					      di cui zuccheri
    					    g
    					    9.7
    					
    					    					    					
    					    Proteine
    					    g
    					    2.1
    					
    					    					    					
    					    Grassi
    					    g
    					    11.5
    					
    					    					    					
    					      di cui saturi
    					    g
    					    5.91
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    30
    					
    					    					    					
    					    Sodio
    					    mg
    					    94
    					
    					    				
    			
                            
													


						
							
														per 21 biscotti
							

							
								

																	Burro
								
								
								freddo di frigo
																	250
									g
																

								

							
								

																	Farina 00
								
								
								
																	300
									g
																

								

							
								

																	Zucchero
								
								
								
																	125
									g
																

								

							
								

																	Farina di mandorle
								
								
								
																	125
									g
																

								

							
								

																	Sale fino
								
								
								
																	5
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli shortbread setacciate innanzitutto la farina 00 1, ponetela nella tazza di un robot (o in una semplice ciotola se impasterete a mano) e unitevi la farina di mandorle 2; infine aggiungete alle due farine lo zucchero 3.
									

								

															

																		
																															
											
										
																														
																		Tagliate ora il burro freddo a pezzetti e aggiungetelo al composto di farine e zucchero 4, mettete anche il sale 5 e iniziate ad impastare con la foglia 6.
									

								

															

																		
																															
											
										
																														
																		Quando il composto risulterà liscio ed omogeneo 7, rovesciatelo su un piano di lavoro e modellatelo in un panetto 8. Appiattitelo leggermente e avvolgetelo nella pellicola trasparente, quindi riponetelo in frigorifero per un’ora 9.
									

								

															

																		
																															
											
										
																														
																		Nel frattempo preparate una teglia bassa di 24x24 cm: imburratela 10, infarinatela 11 e riempitela con l’impasto tolto dal frigorifero 12.
									

								

															

																		
																															
											
										
																														
																		Livellate la superficie con un piccolo matterello 13 e assicuratevi che sia omogenea e ben distesa fino agli angoli 14. Procedete coprendo la teglia con la pellicola trasparente e ponetela in frigorifero per altri 30 minuti. Trascorsa la mezz’ora, estraete la teglia dal frigorifeto e, aiutandovi con i rebbi di una forchetta, bucherellate l’intera superficie dell’impasto nel decoro tipico dello shortbread 15.
									

								

															

																		
																															
											
										
																														
																		Potete ora procedere con la cottura: ponete in forno statico preriscaldato a 180° per 30 minuti (se ventilato, a 160° per 20 minuti). Passato il tempo necessario estraete la base, che deve avere un leggero color dorato 16. Sfornatelo capovolgendolo su un tagliere quando è ancora caldo e mentre l’impasto è ancora caldo e dividetelo in rettangoli di circa 3x9 cm aiutandovi con un coltello affilato o con una rondella tagliapasta 17. Separate i biscotti l'uno dall'altro e lasciateli raffreddare completamente 18. Gli shortbread sono pronti, potete servirli a raffreddamento ultimato.
									

								

							
					    