Difficoltà: Facile
Il cavolfiore alla pizzaiola è un piatto vegetariano, un contorno invernale ricco e stuzzicante. Se non siete troppo amanti delle ricette con il cavolfiore, vi ricrederete assaggiandolo in questo modo! Questa preparazione è ispirata alla tipica carne alla pizzaiola, piatto dal sughetto cremoso con l'aggiunta di mozzarella filante. Il risultato vi sorprenderà piacevolmente! E voi, oltre al cavolfiore in padella e al cavolfiore al forno avete mai sperimentato altri modi alternativi di cucinarlo?


												
						
						

														INGREDIENTI
							
							                            
                                
    								
    									
    										
    										339.2
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    339.2
    					
    					    					    					
    					    Carboidrati
    					    g
    					    10.3
    					
    					    					    					
    					      di cui zuccheri
    					    g
    					    9.2
    					
    					    					    					
    					    Proteine
    					    g
    					    21
    					
    					    					    					
    					    Grassi
    					    g
    					    23.7
    					
    					    					    					
    					      di cui saturi
    					    g
    					    8.7
    					
    					    					    					
    					    Fibre
    					    g
    					    32
    					
    					    					    					
    					    Colesterolo
    					    mg
    					    7.5
    					
    					    					    					
    					    Sodio
    					    mg
    					    453
    					
    					    				
    			
                            
													


						
							
							

							
								

																	Cavolfiore
								
								
								
																	1
									kg
																

								

							
								

																	Passata di pomodoro
								
								
								
																	280
									g
																

								

							
								

																	Mozzarella
								
								
								
																	200
									g
																

								

							
								

																	Basilico
								
								
								
																	
									q.b.
																

								

							
								

																	Capperi sotto sale
								
								
								dissalati
																	
									q.b.
																

								

							
								

																	Pecorino romano
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il cavolfiore alla pizzaiola lavate il cavolfiore, privatelo delle eventuali foglie ancora attaccate 1 e poi rimuovete la radice del gambo, lasciando comunque la parte dove sono attaccate le cime, in modo che le fette che ricaverete (di circa 1 cm abbondante) resteranno più integre 2. Se dovesse sgretolarsi non preoccupatevi, si ricomporrà in padella. Consigliamo di lasciarlo il più possibile intero solo per migliorare la consistenza della forchettata. Scaldate un filo d’olio in una padella antiaderente di circa 30-32 cm di diametro (assicuratevi di avere il coperchio perché vi servirà). Disponete le fette di cavolfiore fino a ricoprire uniformemente il fondo 3, condite con un pizzico di sale. 
									

								

															

																		
																																											
											
										
																						
											
										
																						
											
										
																																										
																		Fate cuocere a fuoco piuttosto vivace, con il coperchio, per circa 10 minuti 4. Nel frattempo scolate la mozzarella, stracciatela a mano e ponetela a scolare su un colino ,mentre procedete con la ricetta. A questo punto girate delicatamente le fette che risulteranno ben brasate sul primo lato 5. Coprite con la passata di pomodoro 6. 
									

								

															

																		
																																											
											
										
																						
											
										
																						
											
										
																																										
																		Condite con un pizzico di sale, quanto basta per condire il sugo, i capperi già dissalati e grossolanamente sgretolati 7, il Pecorino grattugiato 8, la mozzarella precedentemente scolata e sfilacciata 9.
									

								

															

																		
																																											
											
										
																						
											
										
																						
											
										
																																										
																		Insaporite con pepe e foglioline di basilico 10. Coprite 11 e cuocete per circa 10 minuti, a fiamma appena un po’ più moderata. A questo punto togliete il coperchio e fate asciugare, tornando ad alzare un po' la temperatura, per 5 minuti. Fate rapprendere per un paio di minuti prima di servire il vostro cavolfiore alla pizzaiola 12.
									

								

							
					    