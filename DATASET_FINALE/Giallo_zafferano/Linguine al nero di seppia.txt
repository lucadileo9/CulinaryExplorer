Difficoltà: Media
Un primo piatto di pesce classico in perfetto stile total black: le linguine al nero di seppie, una pietanza dall’aspetto accattivante e dal gusto sublime, perfetta per chi ama i sapori di mare. Questa preparazione dalle umili origini è annoverata ai giorni nostri tra i piatti più raffinati ed estrosi. Un tempo il nero di seppia si consumava per condire le seppie stesse in mancanza di altro, una pratica comune dei pescatori per cercare di scartare il meno possibile e ottenere la massima resa da questi teneri molluschi, facendo così di necessità virtù. Ora questo prezioso e saporito inchiostro rappresenta un colorante naturale dal gusto intenso molto apprezzato in cucina e rivisitato nelle sue forme più gourmet, provate ad esempio i nostri gnocchi al nero di seppia. La ricetta delle linguine al nero di seppie con la sua elegante semplicità rimane uno dei piatti evergreen irrinunciabili della nostra tradizione culinaria, venite a scoprire i nostri consigli per realizzarlo al meglio!


												
						
						

														INGREDIENTI
							
							                            
                                
    								
    									
    										
    										474
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    474
    					
    					    					    					
    					    Carboidrati
    					    g
    					    67.5
    					
    					    					    					
    					      di cui zuccheri
    					    g
    					    3.4
    					
    					    					    					
    					    Proteine
    					    g
    					    21.4
    					
    					    					    					
    					    Grassi
    					    g
    					    11.7
    					
    					    					    					
    					      di cui saturi
    					    g
    					    1.88
    					
    					    					    					
    					    Fibre
    					    g
    					    3.4
    					
    					    					    					
    					    Colesterolo
    					    mg
    					    56
    					
    					    					    					
    					    Sodio
    					    mg
    					    389
    					
    					    				
    			
                            
													


						
							
							

							
								

																	Linguine
								
								
								
																	320
									g
																

								

							
								

																	Seppie
								
								
								da pulire, con la sacca del nero
																	700
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	40
									g
																

								

							
								

																	Vino bianco
								
								
								
																	80
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Prezzemolo
								
								
								tritato
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le linguine al nero di seppia, mettete a bollire l'acqua che vi servirà poi per cuocere la pasta: salate a bollore. Poi pulite ciascuna seppia seguendo le indicazioni che trovate nella nostra scheda Come pulire le seppie. Per prima cosa praticate un piccolo e leggero taglio sul dorso per estrarre l'osso della seppia 1. Apritela a metà, quindi staccate delicatamente la sacca contenente il nero di seppia 2 e tenetela da parte in una ciotolina coprendola con un tovagliolo inumidito 3 in modo da non farla asciugare. Proseguite allo stesso modo per le altre.
									

								

															

																		
																															
											
										
																														
																		Dividete poi la testa dal resto del corpo, spellatela 4 e tagliate via gli occhi assieme al dente centrale, tenendo invece la parte dei tentacoli. Prima di pulire l’ultima seppia ponete sul fuoco una pentola colma d’acqua salata e dal bordo alto, che servirà per la cottura della pasta. Sciacquate tutte le seppie così pulite sotto l’acqua corrente 5 e tagliatele a listarelle 6,
									

								

															

																		
																															
											
										
																														
																		lasciando intera la parte dei tentacoli 7. Non appena l’acqua per la pasta avrà raggiunto il bollore, salate e versate le bavette 8 e cuocete per circa 8 minuti o il tempo indicato sulla confezione. In una padella capiente scaldate l’olio di oliva con uno spicchio di aglio sbucciato, poi non appena l’aglio sarà dorato, toglietelo 9
									

								

															

																		
																															
											
										
																														
																		e versate le seppie 10, mescolate e fate rosolare per 5 minuti, poi sfumate con il vino bianco 11 e lasciate evaporare completamente per un paio di minuti. Aggiungete un pizzico di sale, poi versate le sacche di inchiostro in padella 12
									

								

															

																		
																															
											
										
																														
																		con l’aiuto di un cucchiaio rompete le sacche, facendo pressione con il dorso 13. Mescolate per insaporire le seppie 14. Nel frattempo la pasta sarà giunta a cottura, scolatela direttamente nella padella con le seppie 15.
									

								

															

																		
																															
											
										
																														
																		quindi aromatizzate con il prezzemolo fresco tritato 16, mescolate un’ultima volta  17 e servite subito in tavola le vostre linguine al nero di seppia 18.
									

								

							
					    