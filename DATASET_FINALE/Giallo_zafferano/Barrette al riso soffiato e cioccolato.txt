Difficoltà: Facile
Volete preparare un dolcetto sfizioso per rallegrare un momento della vostra giornata? Le barrette di riso soffiato e cioccolato sono l'ideale per una merenda golosa! Le barrette sono molto semplici da realizzare e si prestano a diverse versioni in base alle vostre preferenze: potete mescolare il riso soffiato con il cioccolato fondente per un gusto più deciso; con quello al latte per un sapore più morbido, mentre con il cioccolato bianco questo dessert risulterà ancora più dolce! Le barrette di riso soffiato e cioccolato sono leggere e croccanti. Possono essere un modo goloso per consumare le riserve invernali di cioccolato, prima dell'arrivo delle calde giornate estive!


												
						
						

														INGREDIENTI
							
							                            
                                
    								
    									
    										
    										139
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    139
    					
    					    					    					
    					    Carboidrati
    					    g
    					    13.8
    					
    					    					    					
    					      di cui zuccheri
    					    g
    					    10.8
    					
    					    					    					
    					    Proteine
    					    g
    					    2.1
    					
    					    					    					
    					    Grassi
    					    g
    					    8.4
    					
    					    					    					
    					      di cui saturi
    					    g
    					    4.87
    					
    					    					    					
    					    Fibre
    					    g
    					    0.2
    					
    					    					    					
    					    Colesterolo
    					    mg
    					    8
    					
    					    					    					
    					    Sodio
    					    mg
    					    72
    					
    					    				
    			
                            
													


						
							
														Ingredienti per 27 barrette (da 3x8 cm)
							

							
								

																	Cioccolato al latte
								
								
								
																	550
									g
																

								

							
								

																	Riso soffiato
								
								
								al naturale
																	100
									g
																

								

							
								

																	Burro
								
								
								
																	20
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le barrette di riso soffiato e cioccolato, iniziate spezzettando grossolanamente tutto il cioccolato con l'aiuto di un coltello 1; potete usare cioccolato al latte, bianco o fondente, secondo i vostri gusti. Le quantità di pezzi di cioccolato ottenuti verranno suddivise per diverse preparazioni: mettete a sciogliere in un pentolino a bagnomaria 100 g del cioccolato a pezzi, mescolando di tanto in tanto con un cucchiaio 2. Intanto, foderate una tortiera o una teglia rettangolare 30x23 con carta da forno. Quando il cioccolato sarà fuso, versatelo delicatamente sulla teglia  3.
									

								

															

																		
																															
											
										
																														
																		Stendete il cioccolato su tutta la superficie della teglia aiutandovi con una spatola o con il dorso di un cucchiaio 4. Poi, come per la sequenza precedente, passate a sciogliere a bagnomaria 300 g di cioccolato da unire al riso soffiato 5. Quando sarà sciolto, aggiungete il burro e mescolate (potete anche ometterlo se non lo preferite) 6.
									

								

															

																		
																															
											
										
																														
																		Quando il cioccolato sarà fuso, togliete il pentolino dall'acqua del bagno maria e ponetelo sul fornello a fuoco molto basso; quindi aggiungete poco alla volta il riso soffiato 7. Sempre a fuoco basso, mescolate il composto con una paletta o un cucchiaio 8 finchè il riso non avrà assorbito il cioccolato fuso. Quindi trasferite il composto nella teglia e premete bene con l'aiuto di una spatola o il dorso di un cucchiaio per stenderlo su tutta la superficie 9.
									

								

															

																		
																															
											
										
																														
																		Quando avrete distribuito il composto in maniera uniforme su tutta la superficie della teglia 10, fatelo raffreddare leggermente. Intanto iniziate a preparate la copertura:sciogliete a bagnomaria i restanti 150 g di cioccolato, quando sarà fuso versatelo direttamente sul riso soffiato 11. Con l'aiuto di una spatola o del dorso di un cucchiaio, spargetelo delicatamente su tutta la superficie di riso soffiato fino a ricoprirlo interamente 12.
									

								

															

																		
																															
											
										
																														
																		Lasciate solidificare il composto ottenuto fuori dal frigo per 4-5 ore, in modo che si compatti restando morbido 13. Poi sformatelo e ponetelo su un tagliere per realizzare le barrette da 3x8 centimetri (14-15). Potrete così gustare le vostre barrette di riso soffiato e cioccolato come merenda o come sfizio durante la giornata!
									

								

							
					    