Difficoltà: Facile
I cupcake alle carote viola sono dei deliziosi e soffici tortini di carote e mandorle, che si contraddistinguono per il particolare colore violaceo. Questi cupcake sono preparati con carote viola (o nere), una tipologia di carote molto antica, ora reperibile nei supermercati più forniti. I cupcake alle carote viola, proprio per il loro colore sarannoo dei dolcetti molto invitanti anche per i bambini! La carota viola ha un sapore molto simile alla carota arancione ed è ricchissima di vitamine e di antiossidanti. Se volete saperne di più sulla carota viola e sul suo utilizzo in cucina come colorante qui trovate un interessante approfondimento del docente di scienze chimiche e ambientali Dario Bressanini.


												
						
						

														INGREDIENTI
							
							                            
                                
    								
    									
    										
    										216
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    216
    					
    					    					    					
    					    Carboidrati
    					    g
    					    25.1
    					
    					    					    					
    					      di cui zuccheri
    					    g
    					    15
    					
    					    					    					
    					    Proteine
    					    g
    					    3
    					
    					    					    					
    					    Grassi
    					    g
    					    11.5
    					
    					    					    					
    					      di cui saturi
    					    g
    					    1.54
    					
    					    					    					
    					    Fibre
    					    g
    					    1.7
    					
    					    					    					
    					    Colesterolo
    					    mg
    					    30
    					
    					    					    					
    					    Sodio
    					    mg
    					    23
    					
    					    				
    			
                            
													


						
							
														Ingredienti per 16 cupcake
							

							
								

																	Carote viola
								
								
								
																	250
									g
																

								

							
								

																	Farina di mandorle
								
								
								
																	100
									g
																

								

							
								

																	Farina 00
								
								
								
																	150
									g
																

								

							
								

																	Fecola di patate
								
								
								
																	50
									g
																

								

							
								

																	Olio di semi
								
								
								
																	120
									ml
																

								

							
								

																	Lievito in polvere per dolci
								
								
								
																	16
									g
																

								

							
								

																	Uova
								
								
								
																	1
									
																

								

							
								

																	Tuorli
								
								
								
																	1
									
																

								

							
								

																	Baccello di vaniglia
								
								
								
																	1
									
																

								

							
								

																	Zucchero
								
								
								
																	200
									g
																

								

							
								

																	Latte
								
								
								
																	2
									cucchiai
																

								

							
								

																	Scorza di limone
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cupcake alle carote viola, iniziate pelando le carote viola 1, privatele delle estremità e tritatele finemente in un mixer 2. Con una planetaria montate le uova insieme allo zucchero fino ad ottenere un composto ben chiaro e spumoso 3;
									

								

															

																		
																															
											
										
																														
																		a questo punto aggiungete al composto le carote tritate 4, la fecola e la farina 00, di mandorle, il lievito ben setacciati 5 e i semi di vaniglia estratti dal baccello. Amalgamate il composto e aggiungete anche la scorza di limone grattugiata (o di arancia) 6.
									

								

															

																		
																															
											
										
																														
																		In ultimo aggiungete l’olio di semi poco a poco 7, mescolando bene. L’impasto dovrà risultare molto morbido, se non lo fosse aggiungete 1-2 cucchiai di latte a temperatura ambiente. Lasciare riposare l’impasto così ottenuto per circa 30 minuti a temperatura ambiente, di questo modo il colore della carota viola si amalgamerà con gli altri ingredienti. Foderate con dei pirottini uno stampo da muffin e con l’aiuto due cucchiai riempite ogni pirottino 8, lasciando però un centimetro dall’alto per evitare che il composto, gonfiandosi in cottura, fuoriesca dal pirottino 9. Infornate quindi a 180°C per circa 25 minuti, verificando la cottura dei cupcake con l’aiuto di uno stecchino di legno. Sfornate i cupcake alle carote viola e fatele raffreddare completamente prima di decorarle.
									

								

							
					    