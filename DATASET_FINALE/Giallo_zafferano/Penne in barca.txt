Difficoltà: Facile
Con la ricetta delle penne in barca facciamo un tuffo nella splendida Isola d'Elba per riscoprire i sapori tipici della sua cucina. Nato dall'estro di un ristoratore elbano negli anni Sessanta, questo primo piatto divenne ben presto popolare, grazie al suo gusto unico e alla sua irresistibile cremosità. Non si tratta di semplici spaghetti alle vongole, ma di un piatto ben più ricco e saporito che prevede l'aggiunta della besciamella e dei tuorli d'uovo, così da creare una sfiziosa crema che avvolge con gusto la pasta. Abbiamo stuzzicato la vostra curiosità? Non vi resta che provare la nostra versione delle penne in barca!


						
						

														INGREDIENTI
							
							                            
                                
    								
    									
    										
    										513
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    513
    					
    					    					    					
    					    Carboidrati
    					    g
    					    74.4
    					
    					    					    					
    					      di cui zuccheri
    					    g
    					    6.1
    					
    					    					    					
    					    Proteine
    					    g
    					    21.4
    					
    					    					    					
    					    Grassi
    					    g
    					    12.9
    					
    					    					    					
    					      di cui saturi
    					    g
    					    4.32
    					
    					    					    					
    					    Fibre
    					    g
    					    2.7
    					
    					    					    					
    					    Colesterolo
    					    mg
    					    204
    					
    					    					    					
    					    Sodio
    					    mg
    					    1240
    					
    					    				
    			
                            
													


						
														
							
							

							
								

																	Penne Rigate
								
								
								
																	320
									g
																

								

							
								

																	Vongole
								
								
								
																	1
									kg
																

								

							
								

																	Prezzemolo
								
								
								
																	1
									mazzetto
																

								

							
								

																	Peperoncino fresco
								
								
								
																	1
									
																

								

							
								

																	Aglio
								
								
								
																	½
									spicchio
																

								

							
								

																	Cipolle bianche
								
								
								
																	40
									g
																

								

							
								

																	Sale grosso
								
								
								
																	150
									g
																

								

							
								

																	Acqua
								
								
								
																	
									q.b.
																

								

							
								

																	Tuorli
								
								
								
																	2
									
																

								

							
								

																	Vino bianco
								
								
								
																	80
									g
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														per la besciamella
							

							
								

																	Burro
								
								
								
																	10
									g
																

								

							
								

																	Farina 00
								
								
								
																	10
									g
																

								

							
								

																	Latte intero
								
								
								
																	250
									g
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le penne in barca, prima cosa occupatevi della pulizia delle vongole: assicuratevi che non ci siano gusci rotti o vuoti, andranno scartati. Passate poi a batterle contro il lavandino, o eventualmente su un tagliere. Questa operazione è importante per verificare che non ci sia sabbia all'interno: le bivalve sane resteranno chiuse, quelle piene di sabbia invece si apriranno. Mettete le vongole a spurgare: in una ciotola capiente versate il sale grosso 1 e le vongole 2,  coprite con acqua 3 e lasciatele in ammollo per un paio di ore. 
									

								

															

																		
																																											
											
										
																						
											
										
																						
											
										
																																										
																		Nel frattempo preparate la besciamella. Sciogliete il burro in un pentolino 4, in un altro mettete a scaldare il latte 5 e aggiungete un pizzico di sale. Quando il burro sarà fuso aggiungete la farina tutta in una volta 6 e mescolate con una frusta.
									

								

															

																		
																																											
											
										
																						
											
										
																						
											
										
																																										
																		Una volta ottenuto il ruoux, unite il latte 7 e cuocete pochi minuti sempre mescolando, fino ad ottenere consistenza liscia e omogenea 8. Tenete la besciamella da parte a temperatura ambiente coperta con pellicola 9. 
									

								

															

																		
																																											
											
										
																						
											
										
																						
											
										
																																										
																		Ora tritate il prezzemolo 10 e tenetelo da parte: servirà per la mantecatura. Mondate e tritate finemente la cipolla 11 ,il mezzo spicchio d’aglio privato dell’anima e il peperoncino 12.
									

								

															

																		
																																											
											
										
																						
											
										
																						
											
										
																																										
																		Separate i tuorli dagli albumi, salate e sbatteteli leggermente 13. Rosolate in padella con olio la cipolla, aglio e peperoncino tritati 14, basteranno un paio di minuti a fiamma medio alta, il tempo che appassiscano 15.
									

								

															

																		
																																											
											
										
																						
											
										
																						
											
										
																																										
																		Versate le vongole 16, sfumate con il vino bianco 17 e coprite con coperchio 18. Cuocete finchè non si apriranno tutti i gusci. Intanto ponete sul fuoco un tegame colmo di acqua salata e portate al bollore.
									

								

															

																		
																																											
											
										
																						
											
										
																						
											
										
																																										
																		Cuocete la pasta 19 da scolare 3-4 minuti prima del termine della cottura direttamente nella padella con le vongole 20. Fate terminare la cottura in padella per 4-5 minuti, la pasta dovrebbe assorbire quasi tutto il succo fuoriuscito dalle vongole ed inizierà ad avere la giusta cremosità. A fuoco spento, con la padella ancora ben calda, versate la besciamella 21.
									

								

															

																		
																																											
											
										
																						
											
										
																						
											
										
																																										
																		Aggiungete infine il prezzemolo e i tuorli 22, mescolate per amalgamare e servite le vostre penne in barca ben calde 24.
									

								

							
					    