Difficoltà: Facile
Amanti delle polpette, correte a noi! Se non sapete resistere a questi dorati antipasti finger food, e ancor meno a quelli che custodiscono un voluttuoso cuore filante, abbiamo preparato per voi un’altra gustosissima variante da mangiare in un sol boccone… polpette di zucca! La zucca, ortaggio simbolo di Halloween e dell’autunno, si trasforma in una morbida purea da plasmare con le vostre mani per dare forma a sfiziose pepite da friggere o cuocere al forno. Servite insieme alle polpette di ceci o a quelle di cavolfiore e curcuma, per organizzare un antipasto di Halloween tremendamente buono!


						
						

														INGREDIENTI
							
							                            
                                
    								
    									
    										
    										689.6
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    689.6
    					
    					    					    					
    					    Carboidrati
    					    g
    					    35
    					
    					    					    					
    					      di cui zuccheri
    					    g
    					    6.4
    					
    					    					    					
    					    Proteine
    					    g
    					    18
    					
    					    					    					
    					    Grassi
    					    g
    					    52
    					
    					    					    					
    					      di cui saturi
    					    g
    					    11
    					
    					    					    					
    					    Fibre
    					    g
    					    86
    					
    					    					    					
    					    Colesterolo
    					    mg
    					    4
    					
    					    					    					
    					    Sodio
    					    mg
    					    169
    					
    					    				
    			
                            
													


						
														
							
														Ingredienti per 16 polpette
							

							
								

																	Zucca
								
								
								violina (già pulita)
																	500
									g
																

								

							
								

																	Pangrattato
								
								
								
																	100
									g
																

								

							
								

																	Parmigiano Reggiano DOP
								
								
								da grattugiare
																	100
									g
																

								

							
								

																	Scamorza affumicata
								
								
								
																	50
									g
																

								

							
								

																	Uova
								
								
								
																	1
									
																

								

							
								

																	Salvia
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per impanare
							

							
								

																	Pangrattato
								
								
								
																	
									q.b.
																

								

							
														
							
						
														
							
														per friggere
							

							
								

																	Olio di semi
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le polpette di zucca, per prima cosa occupatevi della zucca (noi abbiamo usato la varietà violina, ma andranno bene anche le altre qualità, come la delica): dividetela a metà 1 e rimuovete la buccia, poi tagliatela a fette di mezzo cm di spessore 2. Dovrete ottenere 500 g di polpa di zucca. Sistemate le fette di zucca su una leccarda foderata con carta forno, condite con un filo d’olio 3 e un pizzico di sale e cuocete in forno statico preriscaldato a 200° per 30 minuti.
									

								

															

																		
																																											
											
										
																						
											
										
																						
											
										
																																										
																		Nel frattempo, tritate finemente le foglie di salvia 4 e riducete a cubetti la scamorza affumicata 5. Quando la zucca sarà cotta 6, sfornatela e trasferitela in una ciotola.
									

								

															

																		
																																											
											
										
																						
											
										
																						
											
										
																																										
																		Schiacciate la zucca con la forchetta 7, poi aggiungete il pangrattato 8 e il Parmigiano grattugiato 9.
									

								

															

																		
																																											
											
										
																						
											
										
																						
											
										
																																										
																		Unite anche l’uovo 10 e la salvia tritata 11. Impastate il composto con le mani per amalgamare bene tutti gli ingredienti, poi pepate a piacere 12.
									

								

															

																		
																																											
											
										
																						
											
										
																						
											
										
																																										
																		Col composto ottenuto formate delle palline di circa 40 g l’una, inserendo al centro qualche cubetto di scamorza affumicata 13. Richiudete la polpetta in modo da sigillare il formaggio all’interno e lavoratela con le mani per darle una forma tonda 14. Proseguite allo stesso modo con tutte le altre, ne otterrete circa 16 con queste dosi. A questo punto portate l’olio per la frittura a una temperatura di 170° (è preferibile misurare con un termometro da cucina) e passate ogni polpetta nel pangrattato 15.
									

								

															

																		
																																											
											
										
																						
											
										
																						
											
										
																																										
																		Immergetele nell’olio a temperatura per un paio di minuti, affinché il formaggio all’interno si sciolga 16. Ricordatevi di friggere poche polpette per volta per evitare che la temperatura dell’olio si abbassi eccessivamente. Quando saranno ben dorate, scolatele su un foglio di carta assorbente per eliminare l’olio in eccesso 17. Le vostre polpette di zucca sono pronte per essere servite ancora calde e filanti 18!
									

								

							
					    