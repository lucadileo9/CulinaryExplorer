Difficoltà: Facile
La lunga e affascinate strada dei sapori italiani ci porta con questa ricetta a scoprire un territorio che incanta al primo sguardo e poi rapisce inesorabilmente una volta scoperti i suoi tesori culinari: stiamo parlando dei colli piacentini e la ricetta che vi proponiamo è quella dei pisarei e fasò. Letteralmente pisarei e fagioli, i pisarei e fasò sono degli gnocchetti di farina, pangrattato e acqua accompagnati con un sostanzioso sugo di pomodoro e fagioli insaporito con il lardo. Una ricetta che ha origini antiche: si narra infatti che il formato di pasta sia nato nel Medioevo con gli ingredienti che contadini e monaci avevano a disposizione. Pare infatti che i pisarei venissero offerti ai pellegrini provenienti da tutta Europa di passaggio lungo la via Franchigena. Anche una delle ipotesi rispetto all'origine del nome lo vedrebbe derivare dallo spagnolo "pisar" che significa schiacciare, il gesto per creare il tipico incavo centrale perfetto per raccogliere il sugo. Nel corso del tempo ai pisarei sono stati aggiunti i fagioli e la pancetta per rendere ancora più nutriente la pietanza. E ancora oggi vengono preparati così! Venite a scoprire la nostra versione dei deliziosi pisarei e fasò!


						
						

														INGREDIENTI
							
							                            
                                
    								
    									
    										
    										1021
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1021
    					
    					    					    					
    					    Carboidrati
    					    g
    					    139.2
    					
    					    					    					
    					      di cui zuccheri
    					    g
    					    7.7
    					
    					    					    					
    					    Proteine
    					    g
    					    32.8
    					
    					    					    					
    					    Grassi
    					    g
    					    37
    					
    					    					    					
    					      di cui saturi
    					    g
    					    13.45
    					
    					    					    					
    					    Fibre
    					    g
    					    14
    					
    					    					    					
    					    Colesterolo
    					    mg
    					    49
    					
    					    					    					
    					    Sodio
    					    mg
    					    863
    					
    					    				
    			
                            
													


						
														
							
														Ingredienti per la preparazione dei pisarei
							

							
								

																	Farina 00
								
								
								
																	400
									g
																

								

							
								

																	Pangrattato
								
								
								
																	150
									g
																

								

							
								

																	Acqua
								
								
								tiepida 
																	400
									g
																

								

							
								

																	Sale fino
								
								
								
																	5
									g
																

								

							
														
							
						
														
							
														per la preparazione dei fasò
							

							
								

																	Cipolle dorate
								
								
								
																	60
									g
																

								

							
								

																	Burro
								
								
								
																	30
									g
																

								

							
								

																	Lardo
								
								
								
																	80
									g
																

								

							
								

																	Fagioli borlotti secchi
								
								
								
																	220
									g
																

								

							
								

																	Passata di pomodoro
								
								
								
																	200
									g
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	20
									g
																

								

							
														
							
						
														
							
														Ingredienti per condire
							

							
								

																	Grana Padano DOP
								
								
								grattugiato
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i pisarei e fasò iniziate dai fagioli borlotti, poneteli in un ampia ciotola colma d’acqua e lasciateli in ammollo per 12 ore o una notte, coperti con pellicola trasparente 1. Trascorso il tempo dell’ammollo scolateli e sciacquateli sotto l’acqua corrente, poi versateli in un tegame copriteli con l’acqua 2 e cuocete per 30 minuti 3; questo tempo sarà sufficiente in quanto la cottura dei fagioli proseguirà poi con il sugo successivamente.
									

								

															

																		
																															
											
										
																														
																		Ora occupatevi dell’impasto dei pisarei: setacciate la farina in una ciotola 4, poi unite il pangrattato 5 e il sale 6.
									

								

															

																		
																															
											
										
																														
																		Versate a filo l’acqua tiepida 7 e impastate energicamente per amalgamare gli ingredienti 8, formate un panetto compatto 9
									

								

															

																		
																															
											
										
																														
																		e avvolgetelo nella pellicola trasparente 10. Fate riposare l’impasto in un luogo fresco per 1 ora (fuori da frigo andrà bene). Trascorso il tempo di riposo, riprendete l’impasto, dividetelo in piccole porzioni 11, da queste create dei filoncini del diametro di 1cm circa 12.
									

								

															

																		
																															
											
										
																														
																		Tagliate i filoncini di pasta a pezzetti grandi come un fagiolo 13. Con il pollice pressate ciascun gnocchetto per creare un incavo all’interno 14. I pisarei sono pronti 15; potete distribuirli su un vassoio foderato con un panno da cucina pulito e asciutto, leggermente infarinato. Non c'è bisogno di coprirli, anche se si seccheranno non sarà un problema.
									

								

															

																		
																															
											
										
																														
																		Ora occupatevi del sugo: sbucciate e tritate finemente la cipolla 16, tritate anche il lardo 17. Poi in un tegame sciogliete il burro a fuoco dolce e fate rosolare la cipolla 18,
									

								

															

																		
																															
											
										
																														
																		poi unite il lardo tritato 19, mescolate per insaporire e quando la cipolla sarà appassita, unite anche i fagioli cotti in precedenza e scolati accuratamente 20, copriteli con la passata di pomodoro 21 e proseguite la cottura del sugo per circa 20 minuti. Potete regolare di sale e aggiungere dell'acqua calda (o brodo vegetale) se necessario perche il sugo non si rapprenda troppo.
									

								

															

																		
																															
											
										
																														
																		Quando i fagioli saranno cotti, portate al bollore l'acqua in un tegame capiente, salate a piacere e immergete i pisarei 22 e cuoceteli pochi minuti il tempo necessario che riaffiorino in superficie 23; poi scolateli con una schiumarola 24
									

								

															

																		
																															
											
										
																														
																		direttamente nel tegame con i fagioli 25, insaporite con il Grana padano grattugiato 26 e servite i pisarei e fasò ben caldi con qualche scaglia di Grana ancora a piacere 27!
									

								

							
					    