Difficoltà: Facile
Una scatola di cioccolatini è sempre un regalo gradito, e se all’interno ci metterete dei cioccolatini al cocco fatti con le vostre mani lo sarà ancor di più! Non solo per il dolce pensiero, ma anche perché si tratta di una variante light dei classici cioccolatini ripieni: il guscio nero fondente al 70% nasconde un cuore candido realizzato solo con cocco rapé, yogurt greco e miele. Una delizia per gli amanti del cocco e per tutti coloro che desiderano concedersi un peccato di gola senza troppi sensi di colpa… anzi, con i cioccolatini al cocco potrete concedervene anche due o tre!


						
						

														INGREDIENTI
							
							                            
                                
    								
    									
    										
    										178.8
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    178.8
    					
    					    					    					
    					    Carboidrati
    					    g
    					    12
    					
    					    					    					
    					      di cui zuccheri
    					    g
    					    11.8
    					
    					    					    					
    					    Proteine
    					    g
    					    3
    					
    					    					    					
    					    Grassi
    					    g
    					    13.2
    					
    					    					    					
    					      di cui saturi
    					    g
    					    9.6
    					
    					    					    					    					
    					    Colesterolo
    					    mg
    					    3.7
    					
    					    					    					
    					    Sodio
    					    mg
    					    9.3
    					
    					    				
    			
                            
													


						
														
							
														per circa 20 cioccolatini
							

							
								

																	Cocco rapè
								
								
								
																	100
									g
																

								

							
								

																	Yogurt greco
								
								
								(al cocco)
																	150
									g
																

								

							
								

																	Miele millefiori
								
								
								
																	2
									cucchiaini
																

								

							
														
							
						
														
							
														Per la copertura
							

							
								

																	Cioccolato fondente al 70%
								
								
								
																	200
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i cioccolatini al cocco versate in una ciotola il cocco rapé, poi unite lo yogurt greco al cocco 1 e il miele millefiori 2, mescolate bene con un cucchiaio 3.
									

								

															

																		
																																											
											
										
																						
											
										
																						
											
										
																																										
																		Quando avrete ottenuto un composto piuttosto compatto 4 formate delle palline del peso di circa 12 g l’una e sistematele su un vassoio foderato con carta forno 5; con queste dosi ne otterrete circa 20. Lasciate rassodare in freezer per circa 30 minuti 6.
									

								

															

																		
																																											
											
										
																						
											
										
																						
											
										
																																										
																		Trascorso il tempo di rassodamento sciogliete il cioccolato in microonde o a bagnomaria, poi immergete una pallina per volta 7 e rigiratela con una forchetta per ricoprirla interamente 8. Fate sgocciolare il cioccolato in eccesso e adagiate man mano le palline su un tappetino di silicone o su un vassoio foderato con carta forno 9. Lasciate asciugare in un luogo fresco e ventilato.
									

								

															

																		
																																											
											
										
																						
											
										
																						
											
										
																																										
																		Una volta che il cioccolato si sarà solidificato sciogliete nuovamente il cioccolato avanzato e trasferitelo in un conetto di carta forno, poi decorate le palline realizzando delle righine a zig-zag 10. Lasciate rassodare anche la decorazione, poi staccate le palline sollevando leggermente il lato del tappetino o con l’aiuto di una spatola 11. I vostri cioccolatini al cocco sono pronti per essere gustati 12!
									

								

							
					    