Difficoltà: Facile
Sapete che siamo dei grandi amanti di cheesecake e ci piace sempre provare nuove varianti! Questa volta siamo certi di stupirvi con la nostra cheesecake ai mirtilli! Una torta fredda super scenografica grazie al suo colore 100% naturale, senza coloranti aggiunti e facile da preparare a casa! Una variante della Cheesecake ai frutti di bosco, realizzata solo con i mirtilli, frullati all'interno della crema per aromatizzarla rilasciando tutto il loro gusto e questa nuance delicata che caratterizza il dolce! La base di biscotto è quella classica, così croccante e che rende questo dolce così speciale, mentre la crema resta molto morbida proprio per ottenere un contrasto che stuzzicherà le vostre papille gustative ad ogni assaggio! Scoprite anche voi come preparare la nostra cheesecake ai mirtilli perfetta per ogni occasione!

Ecco altre ricette di cheesecake da provare:


						
						

														INGREDIENTI
							
													


						
														
							
														per la base
							

							
								

																	Biscotti Digestive
								
								
								
																	150
									g
																

								

							
								

																	Burro
								
								
								
																	75
									g
																

								

							
														
							
						
														
							
														per la crema
							

							
								

																	Ricotta vaccina
								
								
								
																	500
									g
																

								

							
								

																	Formaggio fresco spalmabile
								
								
								
																	250
									g
																

								

							
								

																	Mirtilli
								
								
								
																	200
									g
																

								

							
								

																	Panna fresca liquida
								
								
								
																	100
									g
																

								

							
								

																	Gelatina in fogli
								
								
								
																	10
									g
																

								

							
								

																	Zucchero a velo
								
								
								
																	80
									g
																

								

							
								

																	Zucchero
								
								
								
																	40
									g
																

								

							
														
							
						
														
							
														per decorare
							

							
								

																	Mirtilli
								
								
								
																	100
									g
																

								

							
								

																	Maggiorana
								
								
								
																	
									q.b.
																

								

							
								

																	Scorza di lime
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la cheesecake ai mirtilli dovrete sciogliere il burro a fuoco dolce, poi lasciarlo intiepidire. Intanto versate i biscotti in un mixer 1 e frullateli per ottenere delle briciole 2. Trasferitele poi in una ciotola e aggiungete il burro fuso tiepido 3.
									

								

															

																		
																																											
											
										
																						
											
										
																						
											
										
																																										
																		Mescolate con una spatola 4 e, quando i biscotti avranno assorbito il burro, trasferiteli all'interno di uno stampo a cerniera da 20 cm di diametro precedentemente foderato con foglio acetato sul bordo interno e carta forno alla base 5. Pressate delicatamente con il dorso del cucchiaio in modo da formare la base 6. Riponete in frigorifero e lasciate rassodare per 30 minuti.
									

								

															

																		
																																											
											
										
																						
											
										
																						
											
										
																																										
																		Intanto preparate i mirtilli. Versateli in una padella 7, aggiungete lo zucchero 8 e un cucchiaio d'acqua. Cuocete i mirtilli a fiamma medio alta, mescolando di tanto in tanto, per pochi minuti sino a che non si ammorbidiranno e risulteranno sugosi 9.
									

								

															

																		
																																											
											
										
																						
											
										
																						
											
										
																																										
																		Trasferite i mirtilli in un contenitore alto e stretto e frullate con un mixer ad immersione 10. Setacciate il composto ottenuto con un colino a maglia fine (meglio ancora uno chinois) 11 e riponete la cremina ottenuta in frigorifero 12.
									

								

															

																		
																																											
											
										
																						
											
										
																						
											
										
																																										
																		Preparate la crema. In una ciotola versate la ricotta e il formaggio spalmabile 13. Unite lo zucchero a velo, possibilmente setacciandolo 14 e mescolate con una spatola sino ad ottenere una crema 15.
									

								

															

																		
																																											
											
										
																						
											
										
																						
											
										
																																										
																		Intanto mettete la gelatina in ammollo in acqua fredda e scaldate in un pentolino i 100 g di panna 16. Non appena sfiorerà il bollore spegnate il fuoco e aggiungete la gelatina ben strizzata 17. Mescolate bene con una frusta. Riprendete il composto di formaggi e versate all'interno la crema di mirtilli 18.
									

								

															

																		
																																											
											
										
																						
											
										
																						
											
										
																																										
																		Amalgamate con una spatola 19, poi aggiungete la panna in cui avete sciolto la gelatina 20 e mescolate bene con una frusta 21.
									

								

															

																		
																																											
											
										
																						
											
										
																						
											
										
																																										
																		Riprendete la base dal frigo e versate la crema all'interno 22; livellate con il dorso di un cucchiaio 23 24 e riponete in frigorifero per almeno 4 ore, o anche tutta la notte.
									

								

															

																		
																																											
											
										
																						
											
										
																						
											
										
																																										
																		Trasferite la cheesecake su un piatto e decorate con i mirtilli. Aggiungete qualche fogliolina di maggiorana 25 e una grattata di scorza di lime 26. La cheesecake è pronta da servire.
									

								

							
					    