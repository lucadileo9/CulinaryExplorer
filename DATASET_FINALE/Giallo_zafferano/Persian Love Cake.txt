Difficoltà: Facile
Noce moscata, acqua e petali di rose, farina di mandorle e un pizzico di magia di notti d’Oriente… se vi sembrano gli ingredienti di un filtro d’amore, vi confessiamo che non vi state sbagliando di molto. Oggi vi raccontiamo una storia, prima ancora di presentarvi una ricetta perfetta per San Valentino. La Persian Love Cake, infatti, più che un dolce è un racconto d’amore: si narra che a prepararla per prima fu una giovane persiana di umili origini, disperatamente innamorata di un irraggiungibile principe. La giovane mescolò con cura gli ingredienti, ma il tocco segreto, magico e miracoloso, non fu una spezia né un prezioso olio essenziale, bensì il distillato del suo amor fou, infuso al dolce attraverso i sospiri… Non si conosce il finale di questo racconto, ma a noi piace pensare che il principe, assaggiando questa torta dai profumi inebrianti e astringenti di fiori di rovo, dalla conturbante e morbida dolcezza, baciata da irresistibili note d’acidulo e amaro, debba essersi innamorato follemente dell’artefice del dolce incantesimo. Non possiamo promettervi che la nostra versione della Persian Love Cake vi farà conquistare l’oggetto dei vostri desideri, ma non pensate che valga la pena di tentare?


						
						

														INGREDIENTI
							
							                            
                                
    								
    									
    										
    										632
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    632
    					
    					    					    					
    					    Carboidrati
    					    g
    					    51.8
    					
    					    					    					
    					      di cui zuccheri
    					    g
    					    50.6
    					
    					    					    					
    					    Proteine
    					    g
    					    11.8
    					
    					    					    					
    					    Grassi
    					    g
    					    41.9
    					
    					    					    					
    					      di cui saturi
    					    g
    					    11.76
    					
    					    					    					
    					    Fibre
    					    g
    					    6.8
    					
    					    					    					
    					    Colesterolo
    					    mg
    					    95
    					
    					    					    					
    					    Sodio
    					    mg
    					    152
    					
    					    				
    			
                            
													


						
														
							
														Ingredienti per una torta da 24 cm di diametro
							

							
								

																	Farina di mandorle
								
								
								
																	360
									g
																

								

							
								

																	Zucchero
								
								
								
																	150
									g
																

								

							
								

																	Zucchero di canna
								
								
								
																	200
									g
																

								

							
								

																	Sale fino
								
								
								
																	1
									pizzico
																

								

							
								

																	Burro
								
								
								a temperatura ambiente
																	120
									g
																

								

							
								

																	Uova
								
								
								(circa 2)
																	110
									g
																

								

							
								

																	Yogurt greco
								
								
								
																	250
									g
																

								

							
								

																	Noce moscata
								
								
								grattugiata
																	2
									g
																

								

							
								

																	Acqua di rose
								
								
								
																	3
									g
																

								

							
								

																	Granella di pistacchi
								
								
								
																	25
									g
																

								

							
														
							
						
														
							
														Per la tortiera
							

							
								

																	Burro
								
								
								morbido per imburrare
																	5
									g
																

								

							
								

																	Farina di riso
								
								
								 per infarinare
																	10
									g
																

								

							
														
							
						
														
							
														Per decorare
							

							
								

																	Rose
								
								
								non trattate, petali e boccioli
																	
									q.b.
																

								

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la Persian Love Cake cominciate setacciando la farina di mandorle attraverso un colino a maglie larghe 1. Unite anche lo zucchero di canna 2 e quello semolato 3 e un pizzico di sale.
									

								

															

																		
																															
											
										
																														
																		Inserite poi il burro a temperatura ambiente, ridotto a dadini 4 e cominciate ad impastare con le mani 5 per ottenere una sabbia piuttosto grezza. Dividete adesso il composto: pesatene 360 g, che occorreranno per la base della torta, e tenete il resto da parte in una seconda ciotola 7.
									

								

															

																		
																															
											
										
																														
																		Imburrate accuratamente una tortiera rotonda di 24 cm di diametro 7, infarinatela e versatevi all’interno i 360 g di composto destinati alla base 8. Compattate bene sul fondo con il dorso di un cucchiaio 9, e tenete da parte.
									

								

															

																		
																															
											
										
																														
																		 Recuperate il restante impasto che avevate tenuto da parte, e unitevi l'acqua di rose 10, le uova 11, lo yogurt 12
									

								

															

																		
																															
											
										
																														
																		e la noce moscata 13. Mescolate bene 14 fino ad ottenere un composto uniforme, che andrete a versare nella tortiera 15.
									

								

															

																		
																															
											
										
																														
																		Scuotete delicatamente la tortiera per livellare il composto, quindi, con un cucchiaino, andate a distribuire la granella di pistacchi lungo tutto il bordo del dolce 16. La torta è pronta per essere cotta in forno statico preriscaldato a 180° per 45-50 minuti 17; potete in alternativa provare la cottura in forno ventilato a 160° per 35-40 minuti. Trascorso il tempo di cottura, sfornate il dolce e lasciatelo raffreddare 18.
									

								

															

																		
																															
											
										
																														
																		Sformate la Persian Love Cake su un’alzata o un piatto da portata, e decoratela con i petali di rosa non trattata 19 e i boccioli. Attraverso il setaccio, spolverizzate la superficie della torta con lo zucchero a velo 20 e presentate la vostra dolce creazione 21!
									

								

							
					    