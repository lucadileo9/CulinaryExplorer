Difficoltà: Facile
Con le melanzane si possono preparare tante sfiziose ricette, come le melanzane gratinate o quella che vi proponiamo oggi: le melanzane fritte! Realizzate come chips di verdure, perfette da servire così per un antipasto originale, magari insieme ad una salsa all'arrabbiata o perfette per arricchire tantissimi piatti! In estate ad esempio potrete usarle per farcire un panino o per impreziosire insalate fredde, sia di riso che di pasta, mentre in inverno potrete usarle per dar vita a tantissimi primi piatti, come la classica pasta alla norma o potrete preparare una buonissima parmigiana di melanzane perfetta per tutte le stagioni! Per friggere le melanzane non abbiamo utilizzato pastella o pangrattato, ma solo un velo di farina che le renderà piacevolmente croccanti ed eviterà alle melanzane di assorbire troppo olio. 

E se siete amanti delle melanzane fritte provate anche:


												
						
						

														INGREDIENTI
							
													


						
							
							

							
								

																	Melanzane
								
								
								lunghe
																	2
									
																

								

							
								

																	Farina 00
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Olio di semi di arachide
								
								
								per friggere
																	1
									l
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le melanzane fritte come prima cosa spuntatele 1, poi tagliatele a fette spesse 2 mm 2. Intanto scaldate l'olio di semi in una pentola, sino a raggiungere la temperatura di 180°. A questo punto passate le fettine di melanzane nella farina su entrambi i lati 3. Scrollate bene la farina in eccesso. 
									

								

															

																		
																																											
											
										
																						
											
										
																						
											
										
																																										
																		Non appena l'olio sarà a temperatura, immergete poche fettine alla volta 4, giratele con una schiumarola non appena saranno ben dorate 5. Lasciatele dorare anche dall'altro lato e scolatele utilizzando sempre la schiumarola 6.
									

								

															

																		
																																											
											
										
																						
											
										
																						
											
										
																																										
																		Trasferitele su un vassoio foderato con carta per fritti, in modo da togliere l'olio in eccesso 7. Potete condirle a piacere con il sale 8 e servirle ancora calde 9.
									

								

							
					    