Difficoltà: Facile
La Sicilia, terra millenaria baciata dal sole, vanta numerosi tesori: archeologici, naturalistici… e gastronomici. Fra i suoi prodotti di punta spicca la mandorla d’Avola, decantata anche da Sciascia per il suo “ovale perfetto” e protagonista di tante ricette tradizionali, dalla caratteristica frutta martorana al candido biancomangiare, senza dimenticare la famosa granita alla mandorla! Per fare felici tutti gli amanti di questo prelibato ingrediente, vi proponiamo la ricetta dei pizzicotti di pasta di mandorle, deliziosi pasticcini che prendono il nome proprio dal modo in cui vengono “pizzicati” per ottenere la loro tipica forma irregolare. Come le paste di mandorla, anche in questo caso il tempo di riposo in frigorifero è fondamentale per ottenere la giusta consistenza, ma la preparazione in realtà è molto semplice e alla portata anche dei pasticcieri meno esperti! Se le vacanze sono ormai lontane e i sapori della Sicilia solo un mero ricordo, i pizzicotti di pasta di mandorle vi riporteranno alla mente la grande bellezza e bontà di questa terra meravigliosa!


						
						

														INGREDIENTI
							
							                            
                                
    								
    									
    										
    										145
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    145
    					
    					    					    					
    					    Carboidrati
    					    g
    					    17.9
    					
    					    					    					
    					      di cui zuccheri
    					    g
    					    17.9
    					
    					    					    					
    					    Proteine
    					    g
    					    2.6
    					
    					    					    					
    					    Grassi
    					    g
    					    7
    					
    					    					    					
    					      di cui saturi
    					    g
    					    0.58
    					
    					    					    					
    					    Fibre
    					    g
    					    2
    					
    					    					    					    					
    					    Sodio
    					    mg
    					    8
    					
    					    				
    			
                            
													


						
														
							
														Ingredienti per 18 pizzicotti
							

							
								

																	Mandorle pelate
								
								
								intere
																	250
									g
																

								

							
								

																	Zucchero
								
								
								
																	250
									g
																

								

							
								

																	Albumi
								
								
								(circa 2 medie)
																	70
									g
																

								

							
								

																	Aroma alla mandorla
								
								
								
																	½
									cucchiaino
																

								

							
								

																	Scorza di limone
								
								
								
																	1
									
																

								

							
														
							
						
														
							
														per ricoprire
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i pizzicotti di pasta di mandorle, versate le mandorle intere pelate in un mixer dotato di lame d’acciaio 1, aggiungete lo zucchero 2 e tritate per ridurle in polvere. A questo punto unite gli albumi 3,
									

								

															

																		
																															
											
										
																														
																		la scorza di limone grattugiata 4 e l’aroma di mandorle 5. Lavorate il composto con il mixer fino ad ottenere un impasto morbido ma compatto 6.
									

								

															

																		
																															
											
										
																														
																		Trasferite l’impasto in una ciotola, bagnatevi leggermente le mani e formate delle palline da circa 30 g l’una 7: dovreste ottenere 18 palline di questa dimensione 8. Ricoprite ogni pallina con lo zucchero a velo che avrete versato in una ciotola a parte 9.
									

								

															

																		
																															
											
										
																														
																		Posizionate le palline ricoperte di zucchero su un vassoio foderato con carta forno e pizzicate la sommità stringendola tra le tre dita: indice, medio e pollice 10. Quando tutti i pizzicotti saranno pronti, lasciateli riposare in frigorifero per almeno 5 ore o anche tutta la notte. Trascorso il tempo di riposo, trasferite il tutto su una leccarda e cuocete in forno ventilato sul ripiano medio a 180° per circa 12 minuti, fino a che non saranno leggermente dorati 11. Una volta raffreddati, i vostri pizzicotti di pasta di mandorle sono pronti per essere assaggiati 12!
									

								

							
					    