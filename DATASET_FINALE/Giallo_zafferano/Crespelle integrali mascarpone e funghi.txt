Difficoltà: Media
Versatili e facili da realizzare le crespelle, ovvero le tipiche crepe francesi, sono un'ottima base per tante ricette dolci e salati. Le nostre crespelle integrali mascarpone e funghi ne sono un esempio gustoso: un morbido involucro che racchiude un appetitoso ripieni di funghi saltati in padella, il tutto irrorato da una vellutata salsa al mascarpone, che donerà una leggera e gradevole nota agrodolce a questo delizioso primo piatto. Inaugurate la stagione fredda portando in tavola un piatto fantasioso e dalla cremosità irresistibile: grandi e piccini ne andranno ghiotti!


						
						

														INGREDIENTI
							
							                            
                                
    								
    									
    										
    										858
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    858
    					
    					    					    					
    					    Carboidrati
    					    g
    					    18.3
    					
    					    					    					
    					      di cui zuccheri
    					    g
    					    3.4
    					
    					    					    					
    					    Proteine
    					    g
    					    20.3
    					
    					    					    					
    					    Grassi
    					    g
    					    78.2
    					
    					    					    					
    					      di cui saturi
    					    g
    					    43.06
    					
    					    					    					
    					    Fibre
    					    g
    					    9.1
    					
    					    					    					
    					    Colesterolo
    					    mg
    					    207
    					
    					    					    					
    					    Sodio
    					    mg
    					    688
    					
    					    				
    			
                            
													


						
														
							
							

							
								

																	Farina integrale
								
								
								
																	90
									g
																

								

							
								

																	Uova
								
								
								(1 medio)
																	60
									g
																

								

							
								

																	Latte intero
								
								
								
																	180
									g
																

								

							
								

																	Burro
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Parmigiano Reggiano DOP
								
								
								
																	30
									g
																

								

							
														
							
						
														
							
														per la salsa
							

							
								

																	Mascarpone
								
								
								
																	500
									g
																

								

							
								

																	Latte intero
								
								
								
																	80
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
														
							
						
														
							
														per il ripieno
							

							
								

																	Funghi orecchioni o ostrica (Pleurotus)
								
								
								
																	160
									g
																

								

							
								

																	Funghi champignon
								
								
								
																	220
									g
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le crespelle integrali mascarpone e funghi versate la farina in una ciotola, aggiungete il sale 1, il pepe e versate il latte sbattendo con una frusta 2. Incoprorate anche l'uovo 3
									

								

															

																		
																																											
											
										
																						
											
										
																						
											
										
																																										
																		e il burro sciolto a temperatura ambiente 4, mescolate sempre con la frusta per ottenere un impasto omogeneo e senza grumi. Coprite la ciotola con la pellicola trasparente 5 e lasciate riposare in frigorifero per 30 minuti. Nel frattempo pulite i funghi: eliminate la base terrosa ed eliminate le impurità con un panno umido. Affettate i funghi 6.
									

								

															

																		
																																											
											
										
																						
											
										
																						
											
										
																																										
																		In una padella versate l’aglio e l’olio 7, scaldate e versate i funghi 8. Cuocete per 5-6 minuti circa salando e pepando. A fine cottura versate il prezzemolo 9. 
									

								

															

																		
																																											
											
										
																						
											
										
																						
											
										
																																										
																		Eliminate l'aglio e tenete da parte 10. Preparate la salsa di mascarpone. In un pentolino versate il latte e il mascarpone 11,  scaldate a fuoco lento. Salate pepate e profumate con una bella grattugiata di noce moscata 12. 
									

								

															

																		
																																											
											
										
																						
											
										
																						
											
										
																																										
																		Una volta ottenuta una salsa omogenea 13, spegnete e tenete da parte. Ora scaldate una crepiera o un padellino antiaderente di circa 20 cm di diametro, ungete il fondo con poco burro 14 e versate un mestolo di impasto 15. 
									

								

															

																		
																																											
											
										
																						
											
										
																						
											
										
																																										
																		Inclinate la padella per consentire al composto di distribuirsi uniformemente sul fondo 16 e cuocete per 3 minuti da un lato e un paio di minuti dall'altro 17. Finite di cuocere tutte le crespelle e impilatele su un piatto 18. 
									

								

															

																		
																																											
											
										
																						
											
										
																						
											
										
																																										
																		Ora farcite ciascuna crespella con due cucchiai di salsa 19 e i funghi 20. Ripiegate la crespella 21
									

								

															

																		
																																											
											
										
																						
											
										
																						
											
										
																																										
																		E poi ripiegatela ancora a metà, ottenendo un ventaglio 22. Prendete una pirofila da forno, distribuite sul fondo uno strato di salsa al mascarpone 23, adagiate le crespelle 24.
									

								

															

																		
																																											
											
										
																						
											
										
																						
											
										
																																										
																		Versate il resto della salsa sopra e una spolverata di formaggio grattugiato 25. Cuocete in forno statico a 200° per 10 minuti,  passate poi al grill per  2-3 minuti così da far dorare bene la superficie. Le crespelle integrali mascarpone e funghi sono pronte, sfornatele 26 e servitele bene calde 27. 
									

								

							
					    