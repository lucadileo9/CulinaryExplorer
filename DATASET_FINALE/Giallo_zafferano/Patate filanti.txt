Difficoltà: Molto facile
Le patate sono forse il più classico dei contorni, ma esistono mille e uno modi per renderle sempre diverse e mai scontate, uno più gustoso dell’altro: dopo le patate sabbiose e quelle con la pancetta oggi è il turno delle patate filanti! Semplicissima da preparare, la ricetta delle patate filanti necessita principalmente di due ingredienti, patate e formaggio, per dare vita a un contorno ricco e saporito, ottimo da abbinare a secondi piatti di carne, come uno sfizioso arrosto di maiale in porchetta. Noi abbiamo scelto la provola per arricchire le patate col suo sapore dolce e delicato, ma il nostro territorio ci offre una gamma di formaggi quasi infinita e voi non avete che l’imbarazzo della scelta: l’importante è che si sciolga sulle patate rendendole così ancora più appetitose!


												
						
						

														INGREDIENTI
							
							                            
                                
    								
    									
    										
    										489
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    489
    					
    					    					    					
    					    Carboidrati
    					    g
    					    39.2
    					
    					    					    					
    					      di cui zuccheri
    					    g
    					    2.6
    					
    					    					    					
    					    Proteine
    					    g
    					    23
    					
    					    					    					
    					    Grassi
    					    g
    					    26.7
    					
    					    					    					
    					      di cui saturi
    					    g
    					    11.43
    					
    					    					    					
    					    Fibre
    					    g
    					    3.6
    					
    					    					    					
    					    Colesterolo
    					    mg
    					    71
    					
    					    					    					
    					    Sodio
    					    mg
    					    615
    					
    					    				
    			
                            
													


						
							
							

							
								

																	Patate rosse
								
								
								
																	1
									kg
																

								

							
								

																	Provola
								
								
								
																	220
									g
																

								

							
								

																	Grana Padano DOP
								
								
								
																	80
									g
																

								

							
								

																	Timo
								
								
								
																	3
									rametti
																

								

							
								

																	Olio extravergine d'oliva
								
								
								 
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le patate filanti, per prima cosa riscaldate il forno a 220° in modalità statica, poi lavate accuratamente le patate sotto l’acqua fredda, facendo attenzione a rimuovere tutti i residui di terra 1. Tagliate le patate con la buccia a spicchi di medio spessore 2. Infine grattugiate la provola con una grattugia a fori larghi 3 e tenetela da parte.
									

								

															

																		
																															
											
										
																														
																		Ora prendete una pirofila di 34x20 cm, ungete la base con un filo d’olio d’oliva e cospargetela con parte del Grana Padano grattugiato 4. Disponete gli spicchi di patate nella pirofila con la buccia rivolta verso il basso 5, fino a ricoprire interamente la base. Condite con un filo d’olio 6,
									

								

															

																		
																															
											
										
																														
																		le foglioline di timo 7, sale 8 e pepe e cuocete nel forno statico preriscaldato a 220° per 40 minuti sul ripiano medio. Trascorso questo tempo, rimuovete la pirofila dal forno e cospargete le patate con la provola grattugiata che avevate tenuto da parte 9
									

								

															

																		
																															
											
										
																														
																		e il restante Grana Padano 10. Alzate la temperatura del forno a 240° e infornate le patate per altri 20 minuti 11 per far sciogliere il formaggio. Le vostre patate filanti sono pronte per essere servite ben calde 12!
									

								

							
					    