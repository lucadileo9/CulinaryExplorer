Difficoltà: Facile
Un aperitivo sfiziosissimo: le frittatine nella pancetta, piccoli scrigni di pancetta croccante che racchiudono soffici frittate monoporzione cotte in forno nello stampo da muffin! Un modo decisamente originale di utilizzare questo stampo, solitamente sfruttato per i famosi dolcetti a forma di fungo. Preparare le frittatine è molto veloce e le forme che otterrete saranno decisamente graziose. Scoprite come realizzare anche la versione vegetariana di questo finger food di uova perfetto per un happy hour o un brunch!


												
						
						

														INGREDIENTI
							
							                            
                                
    								
    									
    										
    										205
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    205
    					
    					    					    					
    					    Carboidrati
    					    g
    					    0.8
    					
    					    					    					
    					      di cui zuccheri
    					    g
    					    0.8
    					
    					    					    					
    					    Proteine
    					    g
    					    6.4
    					
    					    					    					
    					    Grassi
    					    g
    					    19.6
    					
    					    					    					
    					      di cui saturi
    					    g
    					    7.59
    					
    					    					    					
    					    Fibre
    					    g
    					    0.1
    					
    					    					    					
    					    Colesterolo
    					    mg
    					    134
    					
    					    					    					
    					    Sodio
    					    mg
    					    177
    					
    					    				
    			
                            
													


						
							
														Ingredienti per 12 frittatine
							

							
								

																	Uova
								
								
								
																	6
									
																

								

							
								

																	Pancetta
								
								
								
																	24
									fette
																

								

							
								

																	Parmigiano Reggiano DOP
								
								
								da grattugiare
																	3
									cucchiai
																

								

							
								

																	Panna fresca liquida
								
								
								
																	150
									g
																

								

							
								

																	Basilico
								
								
								
																	1
									ciuffo
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le frittatine nella pancetta, iniziate accendendo il forno a 180°. In una terrina sbattete con una forchetta le uova 1 con la panna 2, il formaggio 3, il sale, il pepe e
									

								

															

																		
																															
											
										
																														
																		per ultimo aggiungete il basilico spezzato con le mani 4 per aromatizzare il composto. Prendete una teglia da muffin e foderate ogni stampo con due fette di pancetta, incrociandole, in modo da ricoprirne totalmente la superficie 5. Non è necessario ungere gli stampini in quanto la pancetta stessa, grazie alla sua componente grassa, eviterà che il composto si attacchi alla teglia creando una gustosa crosta croccante che andrà a formare il cestino. Versate il composto di uova in ogni stampo 6 riempiendolo fino a poco sotto il bordo (con le dosi indicate si possono riempire 12 stampini). Infornate per 12 – 15 minuti finché la superficie delle frittatine sarà ben dorata. Una volta ultimata la cottura, sformate le frittatine e servitele calde.Volendo si possono aggiungere alle frittatine delle verdurine tagliate a dadini molto piccoli (zucchine, melanzane, funghi, carciofi).
									

								

							
					    