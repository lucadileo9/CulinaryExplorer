Difficoltà: Media
Gli spaghetti al pomodoro, nella loro semplicità, rappresentano l’essenza della cucina italiana. Dall’estro della chef Rosanna Marziale nasce una prelibata rivisitazione, i paccheri ai 3 pomodori! Un primo piatto realizzato esclusivamente con ingredienti del territorio, a partire dai principali protagonisti: i pomodori San Marzano e i datterini incontrano i pomodorini del Piennolo del Vesuvio, un prodotto tipico campano caratterizzato da una polpa poco acquosa e da una buccia particolarmente soda e compatta. Tre tipi di pomodori preparati in tre modi diversi per apprezzarne al meglio le caratteristiche, esaltate dal tocco fresco e candido del latte di mozzarella di bufala. Quale formato di pasta scegliere per raccogliere tutti i sapori e profumi di questo condimento? Ovviamente i paccheri di Gragnano che, come si dice, devono “suonare in bocca”! Seguite le indicazioni della ricetta e vi assicuriamo che con i paccheri ai 3 pomodori assaporerete una vera e propria sinfonia…


						
						

														INGREDIENTI
							
													


						
														
							
							

							
								

																	Paccheri
								
								
								di Gragnano
																	290
									g
																

								

							
								

																	Pomodori San Marzano
								
								
								pelati
																	350
									g
																

								

							
								

																	Pomodori
								
								
								del Piennolo del Vesuvio
																	350
									g
																

								

							
								

																	Pomodorini datterini
								
								
								
																	150
									g
																

								

							
								

																	Mozzarella di bufala
								
								
								(solo il latte)
																	40
									g
																

								

							
								

																	Aglio
								
								
								(in camicia)
																	1
									spicchio
																

								

							
								

																	Amido di riso
								
								
								
																	1
									cucchiaino
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per l'olio allo scalogno
							

							
								

																	Olio extravergine d'oliva
								
								
								
																	200
									g
																

								

							
								

																	Scalogno
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i paccheri ai 3 pomodori iniziate soffriggendo uno spicchio di aglio in camicia in una padella con un filo d’olio 1, poi aggiungete i pomodori San Marzano 2 e fate sobbollire per pochi minuti 3.
									

								

															

																		
																																											
											
										
																						
											
										
																						
											
										
																																										
																		Passate all’olio aromatizzato allo scalogno: mondate e tagliate lo scalogno in 4 parti 4, poi mettetelo in un pentolino insieme all'olio evo 5. Portate a bollore e lasciatelo soffriggere brevemente 6, poi togliete il pentolino dal fuoco e lasciate raffreddare.
									

								

															

																		
																																											
											
										
																						
											
										
																						
											
										
																																										
																		Nel frattempo dividete a metà i pomodorini del Piennolo 7 e adagiateli su una griglia ben calda con il lato della buccia rivolto verso il basso. Condite con un filo d’olio 8 e grigliate fino a quando la buccia si sarà annerita 9.
									

								

															

																		
																																											
											
										
																						
											
										
																						
											
										
																																										
																		Trasferite i pomodorini grigliati in una ciotola ed eliminate le parti più bruciate che darebbero un retrogusto amaro alla salsa 10. Aggiungete l’olio con lo scalogno 11, sale 12 e pepe.
									

								

															

																		
																																											
											
										
																						
											
										
																						
											
										
																																										
																		Mescolate e frullate il tutto con un mixer a immersione 13, poi filtrate il composto ottenuto attraverso un colino 14 per ottenere una consistenza liscia e omogenea 15.
									

								

															

																		
																																											
											
										
																						
											
										
																						
											
										
																																										
																		Infine versate i pomodorini datterini, che avrete precedentemente immerso in una ciotola con l'acqua, in una padella già calda senza olio 16. Cuocete a fiamma vivace per qualche minuto bucandoli con una forchetta in modo che appassiscano leggermente 17. Portate a bollore una pentola di acqua salata dove andrete a cuocere i paccheri 18.
									

								

															

																		
																																											
											
										
																						
											
										
																						
											
										
																																										
																		Intanto dividete una mozzarella di bufala a metà (dovrete prenderne 40 g) e spremetela in una ciotola per ricavarne il latte 19. Aggiungete l’amido di riso 20 e frullate con un mixer a immersione 21.
									

								

															

																		
																																											
											
										
																						
											
										
																						
											
										
																																										
																		A questo punto rimuovete l’aglio dal sugo di San Marzano 22 e aggiustate di sale. Aggiungete i paccheri scolati al dente 23 e bagnate con quasi tutto il latte di mozzarella 24.
									

								

															

																		
																																											
											
										
																						
											
										
																						
											
										
																																										
																		Saltate la pasta per amalgamarla al condimento 25, poi procedete con l’impiattamento: adagiate nei piatti i paccheri al sugo di San Marzano 26 e condite ciascuno con la salsa di pomodorini del Piennolo grigliati 27.
									

								

															

																		
																																											
											
										
																						
											
										
																						
											
										
																																										
																		Completate con il latte di mozzarella restante 28 e i datterini 29. I vostri paccheri ai 3 pomodori sono pronti per essere serviti 30!
									

								

							
					    