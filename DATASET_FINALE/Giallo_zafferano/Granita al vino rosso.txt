Difficoltà: Facile
Che sia rosso e corposo o bianco e leggero, il vino ha da sempre un posto speciale in cucina. Lo usiamo per sfumare, insaporire, per marinare le pietanze e il suo tocco aromatico fa la differenza in un piatto, non solo in quelli salati ma anche in quelli dolci, come i fragranti biscotti al vino e le pere al vino e cioccolato. In estate si trasforma anche in un gusto insolito per gelati e dessert. Noi abbiamo scelto un rosso frizzantino come il Lambrusco per realizzare la granita al vino rosso: un concentrato di sapore e freschezza, perfetta da servire in occasione di una cena all’aperto. Un modo insolito per gustare qualcosa di fresco!


												
						
						

														INGREDIENTI
							
							                            
                                
    								
    									
    										
    										97
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    97
    					
    					    					    					
    					    Carboidrati
    					    g
    					    16.4
    					
    					    					    					
    					      di cui zuccheri
    					    g
    					    16.4
    					
    					    					    					    					    					    					    					    					
    					    Sodio
    					    mg
    					    4
    					
    					    				
    			
                            
													


						
							
														Ingredienti per circa 600 g di granita
							

							
								

																	Lambrusco
								
								
								
																	375
									g
																

								

							
								

																	Acqua
								
								
								
																	250
									g
																

								

							
								

																	Zucchero
								
								
								
																	125
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la granita al vino rosso iniziata a preparare lo sciroppo: in una pentola versate lo zucchero e l’acqua 1. Portate sul fuoco e scaldate la miscela fino a quando non arriverà al bollore 2, cuocete a fuoco vivace per 2 minuti e dopo versate il vino 3.
									

								

															

																		
																															
											
										
																														
																		Lasciate sobbollire per 3 minuti 4, quindi travasate il liquido in una brocca e lasciatelo raffreddare a temperatura ambiente 5. Versate il composto all’interno del cestello della gelatiera 6. Seguite le istruzioni della vostra gelatiera: per quella da noi utilizzata non è necessario il raffreddamento del cestello in frigorifero.
									

								

															

																		
																															
											
										
																														
																		Chiudete con il coperchio 7 e lasciate mantecare per circa 30 minuti. Trascorso questo tempo la granita al vino rosso sarà pronta quando risulterà cremosa e compatta 8, servitela in bicchieri ghiacciati per evitare che si sciolga in fretta e gustatela subito 9.
									

								

							
					    