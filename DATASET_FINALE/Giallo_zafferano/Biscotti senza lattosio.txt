Difficoltà: Facile
Le intolleranze alimentari limitano molto la scelta dei soggetti che ne soffrono e spesso obbligano a tante rinunce. Per fortuna oggi in commercio esistono numerose alternative di ingredienti tra cui scegliere per realizzare ogni tipo di ricetta. Abbiamo selezionato dei prodotti senza lattosio per realizzare dei fragranti biscottini. I biscotti senza lattosio sono perfetti per chi al mattino desidera avere una coccola dolce da accompagnare alle bevande vegetali, al caffè o al tè. Qualunque sia il vostro rito mattutino, i biscotti senza lattosio potranno farne parte. Sono gustosi e genuini, rappresentano anche una dolce idea regalo per un'occasione o per un tenero pensiero. Con la golosa crostata senza glutine, dei soffici pancake senza uova e queste deliziose ciambelline fragranti la vostra sarà una colazione per tutti i gusti e le necessità.


												
						
						

														INGREDIENTI
							
													


						
							
														Ingredienti per 24 biscotti
							

							
								

																	Burro di cocco
								
								
								
																	60
									g
																

								

							
								

																	Uova
								
								
								( circa 1)
																	60
									g
																

								

							
								

																	Farina 00
								
								
								
																	200
									g
																

								

							
								

																	Zucchero
								
								
								
																	100
									g
																

								

							
								

																	Lievito in polvere per dolci
								
								
								
																	6
									g
																

								

							
								

																	Scorza di limone
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i biscotti senza lattosio versate il burro di cocco in un pentolino 1 e scioglietelo a fiamma bassa 2. In una ciotola versate la farina e lo zucchero 3.
									

								

															

																		
																															
											
										
																														
																		Unite anche l’uovo 4 e il lievito 5, quindi versate a filo il burro di cocco intiepidito 6 mescolando con una forchetta.
									

								

															

																		
																															
											
										
																														
																		raccogliete tutti gli ingredienti con la forchetta 7, aromatizzate con la scorza di limone 8 poi proseguite impastando a mano fino a formare un panetto compatto. Avvolgete l’impasto con pellicola 9 e lasciatelo rassodare in frigorifero per un'ora.
									

								

															

																		
																															
											
										
																														
																		Trascorso il tempo di riposo, recuperate l’impasto e stendetelo con il mattarello su una spianatoia leggermente infarinata 10, deve raggiungere uno spessore di circa mezzo centimetro. Ora ricavate i biscotti con una coppapasta di 4,5 cm 11 e poi su ciascun biscotto formate un foro utilizzando la bocchetta del sac-à-poche del diametro di 13 mm 12.
									

								

															

																		
																															
											
										
																														
																		Man mano che formate i biscotti adagiateli su un vassoio rivestito con carta forno 13. Con queste dosi, impastando anche gli scarti, si ottengono circa 24 pezzi. Cuocete in forno statico preriscaldato a 180° per circa 20 minuti. A cottura ultimata, sfornate i biscotti senza lattosio 14, lasciateli raffreddare 15 e poi riponeteli in una scatola di latta fino al consumo.
									

								

							
					    