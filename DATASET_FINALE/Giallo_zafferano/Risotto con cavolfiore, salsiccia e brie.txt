Difficoltà: Facile
A sentir parlare di cavolfiore la vostra famiglia storce il naso? Allora non avete ancora sperimentato le nostre ricette che hanno per protagonista proprio questo ortaggio invernale: dalle polpette al puré alla finta pizza, sono davvero tanti i modi per renderlo appetitoso! Questa volta vi proponiamo il risotto con cavolfiore salsiccia e brie, un primo piatto dal carattere robusto e dal sapore deciso dedicato a chi non ama le mezze misure, ma che sarà apprezzato anche dai palati più delicati grazie alla sua consistenza morbida e cremosa. Il risotto con cavolfiore salsiccia e brie è ideale per riscaldarvi durante le serate più fredde e si rivelerà anche un ottimo modo per far mangiare le verdure a grandi e piccoli!


												
						
						

														INGREDIENTI
							
							                            
                                
    								
    									
    										
    										815
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    815
    					
    					    					    					
    					    Carboidrati
    					    g
    					    65.9
    					
    					    					    					
    					      di cui zuccheri
    					    g
    					    4.6
    					
    					    					    					
    					    Proteine
    					    g
    					    28.8
    					
    					    					    					
    					    Grassi
    					    g
    					    44.9
    					
    					    					    					
    					      di cui saturi
    					    g
    					    19.59
    					
    					    					    					
    					    Fibre
    					    g
    					    2.4
    					
    					    					    					
    					    Colesterolo
    					    mg
    					    87
    					
    					    					    					
    					    Sodio
    					    mg
    					    1591
    					
    					    				
    			
                            
													


						
							
							

							
								

																	Riso Carnaroli
								
								
								
																	280
									g
																

								

							
								

																	Cavolfiore
								
								
								(da pulire)
																	800
									g
																

								

							
								

																	Salsiccia
								
								
								
																	250
									g
																

								

							
								

																	Brie
								
								
								
																	200
									g
																

								

							
								

																	Cipolle bianche
								
								
								
																	1
									
																

								

							
								

																	Brodo vegetale
								
								
								
																	800
									g
																

								

							
								

																	Grana Padano DOP
								
								
								(da grattugiare)
																	30
									g
																

								

							
								

																	Vino bianco secco
								
								
								
																	200
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il risotto con cavolfiore salsiccia e brie, per prima cosa preparate il brodo vegetale, poi occupatevi del cavolfiore: rimuovete le foglie esterne, eliminate il gambo, separate le cimette 1 e sciacquatele sotto l’acqua corrente. Portate a bollore una pentola di acqua leggermente salata, aggiungete il cavolfiore 2 e sbollentatelo per circa 7-8 minuti. Nel frattempo tagliate la salsiccia a pezzettini, dopo aver rimosso il budello 3, e affettate sottilmente la cipolla.
									

								

															

																		
																															
											
										
																														
																		Scaldate l’olio in una padella capiente, aggiungete la cipolla 4 e la salsiccia 5 e soffriggete a fiamma media per 2-3 minuti, mescolando spesso. Una volta che la salsiccia sarà rosolata, versate il riso nella padella 6
									

								

															

																		
																															
											
										
																														
																		e tostatelo per qualche minuto continuando a mescolare 7. Quando il riso sarà diventato trasparente, sfumate con il vino bianco 8 e lasciatelo evaporare completamente. A questo punto unite il cavolfiore sbollentato 9 e mescolate bene,
									

								

															

																		
																															
											
										
																														
																		poi versate il brodo bollente nella padella 10, mescolate ancora, abbassate la fiamma e coprite con un coperchio 11. Lasciate cuocere per circa 15-16 minuti, mescolando spesso e aggiungendo ancora brodo caldo nel caso si asciugasse troppo. Nel frattempo tagliate il formaggio brie a cubetti o listarelle 12.
									

								

															

																		
																															
											
										
																														
																		Trascorso il tempo di cottura, spegnete il fuoco e mantecate con il brie 13 e il Grana Padano DOP grattugiato 14. Mescolate per circa un minuto per amalgamare bene i formaggi e servite il vostro risotto con cavolfiore salsiccia e brie ben caldo 15!
									

								

							
					    