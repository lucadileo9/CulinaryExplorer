Difficoltà: Facile
I rigatoni con la pajata sono uno dei capisaldi della cucina romana, meno conosciuti rispetto ad alcuni grandi classici come la trippa alla romana e la coda alla vaccinara. Come per le ricette citate, anche in questo caso si tratta di una preparazione strutturata, dove per condimento di base si utilizza salsa di pomodoro che viene arricchita dalla presenza di un ingrediente molto povero e non più comune nella cucina quotidiana, appunto la pagliata, che appartiene al taglio di bovino non ritenuto di prima scelta. Grazie ad una cottura a fuoco lento la carne risulterà molto morbida e tenera, creando un condimento saporito. Provate a preparare questo primo piatto, assaporate l’autentica tradizione laziale e scoprirete, proprio come Alberto Sordi nel film Il Marchese del Grillo, che un piatto dalle origini umili può incantare proprio tutti.


												
						
						

														INGREDIENTI
							
							                            
                                
    								
    									
    										
    										610
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    610
    					
    					    					    					
    					    Carboidrati
    					    g
    					    70.9
    					
    					    					    					
    					      di cui zuccheri
    					    g
    					    6.9
    					
    					    					    					
    					    Proteine
    					    g
    					    36
    					
    					    					    					
    					    Grassi
    					    g
    					    16.8
    					
    					    					    					
    					      di cui saturi
    					    g
    					    4.87
    					
    					    					    					
    					    Fibre
    					    g
    					    3.9
    					
    					    					    					
    					    Colesterolo
    					    mg
    					    77
    					
    					    					    					
    					    Sodio
    					    mg
    					    426
    					
    					    				
    			
                            
													


						
							
							

							
								

																	Rigatoni
								
								
								
																	320
									g
																

								

							
								

																	Pajata
								
								
								di vitello
																	500
									g
																

								

							
								

																	Passata di pomodoro
								
								
								
																	500
									g
																

								

							
								

																	Cipolle bianche
								
								
								
																	30
									g
																

								

							
								

																	Sedano
								
								
								
																	50
									g
																

								

							
								

																	Aglio
								
								
								
																	15
									g
																

								

							
								

																	Vino bianco
								
								
								
																	200
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale grosso
								
								
								
																	10
									g
																

								

							
								

																	Peperoncino in polvere
								
								
								
																	5
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i rigatoni con la pajata per prima cosa occupatevi del sugo, quindi fate il trito per il soffritto mondando la cipolla e incidendola prima in senso verticale e poi orizzontale 1: in questo modo, grazie ai tagli incrociati, riuscirete a sminuzzarla il più fine possibile 2; passate poi al sedano che taglierete a listarelle 3
									

								

															

																		
																															
											
										
																														
																		e successivamente in piccoli pezzetti 4. In una casseruola capiente versate dell’olio insieme al trito di cipolla e sedano sminuzzati 5, aggiungente anche lo spicchio d’aglio in camicia (cioè senza averlo privato della buccia) 6 e lasciate insaporire qualche minuto a fuoco lento, mescolando di continuo.
									

								

															

																		
																															
											
										
																														
																		Dopo aver ben lavato la pagliata con attenzione, senza romperla, già spellata e legata dal macellaio, aggiungetela nel tegame, lasciandola soffriggere per 10 di minuti 7, dopodiché sfumatela con il vino bianco 8 e lasciatela asciugare, ricordando di eliminare l’aglio 9.
									

								

															

																		
																															
											
										
																														
																		Quando il liquido sarà completamente evaporato, aggiungete la passata di pomodoro 10, il sale grosso 11, il peperoncino 12
									

								

															

																		
																															
											
										
																														
																		e coprite con un coperchio 13, lasciando cuocere per circa 2 ore a fuoco basso e mescolando di tanto in tanto; soltanto qualora fosse necessario potrete aggiungere un po' d' acqua. Quando la pagliata sarà prossima alla fine della cottura, passate alla pasta, che calerete in abbondante acqua bollente e salata 14; una volta pronta, scolatela e versatela direttamente nel tegame di cottura 15.
									

								

															

																		
																															
											
										
																														
																		Date quindi una breve sfiammata a fiamma viva 16 per far insaporire la pasta e eventualmente regolate di sale 17; dopodiché servite ancora ben caldi i vostri rigatoni con la pajata 18!
									

								

							
					    