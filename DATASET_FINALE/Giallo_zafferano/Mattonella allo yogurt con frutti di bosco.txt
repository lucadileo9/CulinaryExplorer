Difficoltà: Facile
La mattonella allo yogurt con frutti di bosco è un fresco dessert al cucchiaio che stupisce per la sua forma e conquista con la sua delicatezza. La panna fresca e lo yogurt greco si uniscono per formare un’irresistibile crema, aromatizzata con semi estratti dalla bacca di vaniglia e miele. Una volta versata nello stampo a forma di mattonella, basterà farla raffreddare in frigo e diventerà simile a un cremoso semifreddo. Il gusto dolce e la consistenza densa della crema vengono risvegliati dal tipico sapore leggermente aspro dei frutti di bosco: fragole, lamponi, mirtilli trasformati in poche mosse in una deliziosa coulis. Le fragole, assieme a mirtilli e lamponi, non daranno risalto solo al gusto della mattonella, ma con i loro colori accesi creeranno anche un contrasto visivo con il bianco candido della mattonella allo yogurt. Date un tocco finale al dessert, guarnendo con qualche fogliolina di menta fresca e servite la vostra mattonella allo yogurt con frutti di bosco ben fredda: concluderete in bellezza (e in bontà) il vostro pasto!


						
						

														INGREDIENTI
							
							                            
                                
    								
    									
    										
    										219
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    219
    					
    					    					    					
    					    Carboidrati
    					    g
    					    18
    					
    					    					    					
    					      di cui zuccheri
    					    g
    					    14.6
    					
    					    					    					
    					    Proteine
    					    g
    					    5.7
    					
    					    					    					
    					    Grassi
    					    g
    					    13.8
    					
    					    					    					
    					      di cui saturi
    					    g
    					    7.66
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    39
    					
    					    					    					
    					    Sodio
    					    mg
    					    73
    					
    					    				
    			
                            
													


						
														
							
														Ingredienti per la mattonella 20X11,5 cm
							

							
								

																	Yogurt greco
								
								
								
																	500
									g
																

								

							
								

																	Panna fresca liquida
								
								
								
																	300
									g
																

								

							
								

																	Zucchero a velo
								
								
								
																	30
									g
																

								

							
								

																	Miele millefiori
								
								
								
																	15
									g
																

								

							
								

																	Gelatina in fogli
								
								
								
																	10
									g
																

								

							
								

																	Baccello di vaniglia
								
								
								
																	½
									
																

								

							
								

																	Biscotti Digestive
								
								
								
																	50
									g
																

								

							
														
							
						
														
							
														Per la coulis
							

							
								

																	Mirtilli
								
								
								
																	90
									g
																

								

							
								

																	Fragole
								
								
								
																	55
									g
																

								

							
								

																	Lamponi
								
								
								
																	90
									g
																

								

							
								

																	Zucchero a velo
								
								
								
																	20
									g
																

								

							
								

																	Acqua
								
								
								
																	10
									g
																

								

							
														
							
						
														
							
														Per guarnire
							

							
								

																	Lamponi
								
								
								
																	
									q.b.
																

								

							
								

																	Mirtilli
								
								
								
																	
									q.b.
																

								

							
								

																	Fragole
								
								
								
																	
									q.b.
																

								

							
								

																	Menta
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la mattonella allo yogurt con frutti di bosco iniziate a realizzare la coulis. Per prima cosa eliminate il picciolo e tagliate le fragole a pezzi 1. In un pentolino poi unite i mirtilli e i lamponi 2 e aggiungete le fragole 3.
									

								

															

																		
																															
											
										
																														
																		Unite anche lo zucchero e l'acqua 4. Quindi lasciate cuocere 5 per circa 6 minuti, fino a che non si sarà addensato 6. 
									

								

															

																		
																															
											
										
																														
																		A questo punto trasferite lo yogurt in una ciotola, aggiungete i semi della bacca di vaniglia, il miele 7 e mescolate 8. Ponete poi i fogli di gelatina a mollo in acqua fredda per circa 5 minuti. Nel frattempo scaldate 50 grammi di panna fino a che inizierà a bollire 9. 
									

								

															

																		
																															
											
										
																														
																		Spegnete il fuoco, attendete 1 minuto, quindi strizzate delicatamente la gelatina e aggiungetela alla panna 10; mescolate con un cucchiaio fino a farla sciogliere completamente e fino a quando si sarà intiepidita 11, quindi aggiungetela al composto di yogurt 12 
									

								

															

																		
																															
											
										
																														
																		e mescolate accuratamente con una spatola 13. Montate poi gli altri 250 g di panna fresca insieme allo zucchero a velo (utilizzate delle fruste ben pulite) 14 e unitela al composto di yogurt poco per volta, mescolando dal basso verso l'alto 15. 
									

								

															

																		
																															
											
										
																														
																		Non appena avrete incorporato tutta la panna 16 trasferite metà del composto in uno stampo da plumcake di 20x11,5 cm 17, aggiungete anche un po' della coulis, posizionandola al centro e lasciando uno spazio dal bordo 18. 
									

								

															

																		
																															
											
										
																														
																		Ricoprite con la crema rimasta 19 e livellate la superficie 20. Poi sbriciolate grossolanamente i biscotti con le mani 21 
									

								

															

																		
																															
											
										
																														
																		e ricoprite la base della vostra mattonella 22. Pressate leggermente con le mani per farli aderire meglio 23 e riponete in frigo a rassodare per almeno 3 ore. Trasferite poi i frutti di bosco rimasti in un contenitore dai bordi alti 24 
									

								

															

																		
																															
											
										
																														
																		e frullate il tutto con un mixer ad immersione 25. Trascorse le ore di riposo la mattonella sarà solida e compatta. Utilizzando un coltellino seguite il perimetro dello stampo in modo da staccarla poi più facilmente 26. Posizionate sullo stampo un piatto da portata e capovolgete lo stampo 27, 
									

								

															

																		
																															
											
										
																														
																		per sformare la mattonella 28. Decorate poi con i frutti di bosco, la coulis 29 e le foglioline di menta 30. A questo punto servite subito! 
									

								

							
					    