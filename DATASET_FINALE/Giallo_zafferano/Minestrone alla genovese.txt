Difficoltà: Facile
Il minestrone è considerato una pietanza invernale, ma esiste una versione regionale che è ottima da gustare anche in estate: il minestrone alla genovese! Un primo piatto ricco di verdure di stagione che si differenzia dalle altre ricette per l’aggiunta di un pilastro della cucina ligure, il pesto. Come dicevamo si può servire sia caldo che a temperatura ambiente, tanto che nel passato in campagna era usanza mangiare il minestrone avanzato per la colazione del giorno dopo. Noi abbiamo aggiunto la pasta, ma se preferite potete ometterla oppure utilizzare il riso… l’importante è mescolare il pesto sempre a fuoco spento, in questo modo il vostro minestrone alla genovese avrà quell’inconfondibile marcia di sapore in più!


												
						
						

														INGREDIENTI
							
													


						
							
							

							
								

																	Ditalini
								
								
								
																	180
									g
																

								

							
								

																	Fagioli borlotti
								
								
								
																	100
									g
																

								

							
								

																	Fagiolini
								
								
								
																	100
									g
																

								

							
								

																	Carote
								
								
								
																	1
									
																

								

							
								

																	Zucchine
								
								
								grande
																	1
									
																

								

							
								

																	Patate
								
								
								
																	1
									
																

								

							
								

																	Bietole
								
								
								cespo
																	1
									
																

								

							
								

																	Sedano
								
								
								
																	1
									costa
																

								

							
								

																	Cipolle
								
								
								
																	½
									
																

								

							
								

																	Pomodorini
								
								
								
																	6
									
																

								

							
								

																	Pesto alla Genovese
								
								
								
																	2
									cucchiai
																

								

							
								

																	Aglio
								
								
								
																	1
									spicchio
																

								

							
								

																	Brodo vegetale
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il minestrone alla genovese, per prima cosa preparate il brodo vegetale, poi dedicatevi alla pulizia delle verdure: mondate e tagliate a brunoise il sedano 1, la carota 2 e la cipolla 3.
									

								

															

																		
																																											
											
										
																						
											
										
																						
											
										
																																										
																		Riducete la zucchina 4 e la patata a cubetti di 1 cm 5, poi dividete i pomodorini a metà 6.
									

								

															

																		
																																											
											
										
																						
											
										
																						
											
										
																																										
																		Spuntate e tagliate i fagiolini a losanghe 7, poi sgranate i fagioli freschi e raccoglieteli in una ciotola 8. Infine tagliate grossolanamente a listarelle le bietole 9.
									

								

															

																		
																																											
											
										
																						
											
										
																						
											
										
																																										
																		Scaldate un filo d’olio in una casseruola, poi versate il trito di cipolla 10, carota e sedano 11. Aggiungete lo spicchio di aglio schiacciato 12 e lasciate stufare per qualche minuto.
									

								

															

																		
																																											
											
										
																						
											
										
																						
											
										
																																										
																		Unite la patata 13, i fagioli 14 e la zucchina 15.
									

								

															

																		
																																											
											
										
																						
											
										
																						
											
										
																																										
																		Aggiungete anche i fagiolini 16, poi salate 17 e pepate. Mescolate 18 e lasciate stufare per un altro paio di minuti.
									

								

															

																		
																																											
											
										
																						
											
										
																						
											
										
																																										
																		A questo punto unite i pomodorini 19 e le bietole 20, poi coprite con il brodo vegetale 21.
									

								

															

																		
																																											
											
										
																						
											
										
																						
											
										
																																										
																		Cuocete con il coperchio per circa 30 minuti, a fuoco basso 22. Trascorso questo tempo versate la pasta 23 ed eliminate l’aglio 24.
									

								

															

																		
																																											
											
										
																						
											
										
																						
											
										
																																										
																		Mescolate e aggiungete altro brodo, se necessario 25, poi coprite nuovamente 26 fino a quando la pasta arriverà a cottura 27. Regolate di sale e di pepe, se necessario.
									

								

															

																		
																																											
											
										
																						
											
										
																						
											
										
																																										
																		Completate i piatti con un cucchiaio abbondante di pesto 28, guarnite con qualche foglia di basilico e condite con un filo di olio a crudo 29. Il vostro minestrone alla genovese è pronto per essere servito 30!
									

								

							
					    