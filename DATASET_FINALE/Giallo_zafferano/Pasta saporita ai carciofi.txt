Difficoltà: Media
La pasta ai carciofi è un primo piatto semplice, sempre apprezzato da tutti. Oggi vogliamo mostrarvi come trasformarla in qualcosa di davvero speciale... scopriamo insieme come preparare la pasta saporita ai carciofi! Una vera esplosione di gusto, grazie all'aggiunta delle listarelle di pancetta croccante e al trito di verdure utilizzato per il soffritto. La pasta saporita ai carciofi è un primo piatto facile da realizzare, perfetto per un pranzo in famiglia o una cena tra amici e con la nostra ricetta siamo sicuri che li sorprenderete! Noi abbiamo scelto di utilizzare delle mezze penne, ma i formati di pasta che si sposano con questo condimento sono davvero tantissimi... non vi resta che scegliere quello che più amate e personalizzare questo piatto in base ai vostri gusti! 

Ecco altri primi piatti con i carciofi da non perdere:


												
						
						

														INGREDIENTI
							
													


						
							
							

							
								

																	Mezze Penne Rigate
								
								
								
																	400
									g
																

								

							
								

																	Carciofi
								
								
								
																	800
									g
																

								

							
								

																	Pancetta (tesa)
								
								
								
																	150
									g
																

								

							
								

																	Carote
								
								
								
																	50
									g
																

								

							
								

																	Cipolle
								
								
								
																	50
									g
																

								

							
								

																	Parmigiano Reggiano DOP
								
								
								
																	
									q.b.
																

								

							
								

																	Olio extravergine d'oliva
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta saporita ai carciofi dovrete come prima cosa preparate un trito di carote e cipolle 1. Fatto ciò tagliate la pancetta a listarelle 2 e tenetela da parte. Adesso pulite i carciofi: eliminate le foglie più esterne arrivando fino a quelle più chiare contenute all'interno, quindi tagliate la punta del carciofo eliminando tutte le spine presenti sulla punta delle foglie. Tagliate il gambo lasciandone pochi centimetri e con un pelapatate sbucciatelo 3.
									

								

															

																		
																																											
											
										
																						
											
										
																						
											
										
																																										
																		Dividete i carciofi in quarti 4 ed eliminate la barbetta all'interno 5. Trasferite man mano i carciofi in acqua acidulata per non farli annerire. Una volta terminati tutti i carciofi rosolate la pancetta tagliata a listarelle in una bella padella capiente 6. Nel frattempo mettete sul fuoco anche una pentola colma d'acqua che porterete a bollore per la cottura della pasta. 
									

								

															

																		
																																											
											
										
																						
											
										
																						
											
										
																																										
																		Quando la pancetta sarà ben abrustolita rimuovetela dalla padella e trasferitela in una ciotolina 7. Versate nella stessa padella un filo d'olio 8 e il trito di verdure 9. Soffriggete per 5 minuti.
									

								

															

																		
																																											
											
										
																						
											
										
																						
											
										
																																										
																		Quando la verdura inizia ad ammorbidirsi, aggiungete anche i carciofi 10, regolate di sale 11 e fateli appassire a fiamma sempre piuttosto vivace per altri 6-7 minuti. Ormai l'acqua avrà spiccato il bollore, aggiungete il sale e tuffate la pasta 12 che dovrete cuocere al dente.
									

								

															

																		
																																											
											
										
																						
											
										
																						
											
										
																																										
																		Scolate quindi la pasta, trasferitela nella padella con i carciofi e mescolate ben bene 13. Unite un mestolo di acqua di cottura se necessario e aggiungete la pancetta croccante 14. Servite la vostra pasta ai carciofi saporita aggiungendo del parmigiano grattuggiato. 
									

								

							
					    