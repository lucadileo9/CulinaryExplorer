Difficoltà: Molto facile
La torta all'acqua al caffè è un dolce senza uova, latte e burro, soffice e delicata ma con tutto il gusto e l'energia del caffè. A metà strada tra il ciambellone all'acqua e la ciambella al caffè, questa torta con pochissimi ingredienti non è solo facile e veloce da preparare: è perfetta per chi soffre di intolleranze al lattosio o alle uova, e anche per chi è in cerca di un dolce leggero ma con un tocco di carattere. La torta all'acqua al caffè è l'ideale per chi vuole preparare un dolce all'ultimo minuto, ma anche per una merenda semplice e gustosa, che non potrà non conquistare i vostri ospiti. E se tra i vostri ospiti c'è chi non gradisce il caffè o ci sono anche dei bambini, perché non preparare anche la versione originale della torta all'acqua, e le sue varianti come la Torta all'acqua al cacao, torta all'acqua al cioccolato o la torta all'acqua alle mele? Si preparano in un battibaleno, e il successo è assicurato!


						
						

														INGREDIENTI
							
							                            
                                
    								
    									
    										
    										407
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    407
    					
    					    					    					
    					    Carboidrati
    					    g
    					    70.8
    					
    					    					    					
    					      di cui zuccheri
    					    g
    					    42.6
    					
    					    					    					
    					    Proteine
    					    g
    					    4.4
    					
    					    					    					
    					    Grassi
    					    g
    					    11.7
    					
    					    					    					
    					      di cui saturi
    					    g
    					    1.62
    					
    					    					    					
    					    Fibre
    					    g
    					    1.4
    					
    					    					    					    					
    					    Sodio
    					    mg
    					    8
    					
    					    				
    			
                            
													


						
														
							
														Ingredienti per uno stampo da 24 cm di diametro
							

							
								

																	Caffè
								
								
								
																	330
									g
																

								

							
								

																	Farina 00
								
								
								
																	300
									g
																

								

							
								

																	Zucchero
								
								
								
																	200
									g
																

								

							
								

																	Lievito in polvere per dolci
								
								
								
																	16
									g
																

								

							
								

																	Olio di semi di girasole
								
								
								
																	90
									g
																

								

							
														
							
						
														
							
														Per oliare e infarinare la teglia
							

							
								

																	Farina 00
								
								
								
																	
									q.b.
																

								

							
								

																	Olio di semi di girasole
								
								
								
																	
									q.b.
																

								

							
														
							
						
														
							
														Per la glassa al caffè
							

							
								

																	Zucchero a velo
								
								
								
																	120
									g
																

								

							
								

																	Caffè
								
								
								
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta all'acqua al caffè partite con il caffè: con una moka preparate 330 g di caffè; raccoglietelo in una caraffa, e lasciatelo raffreddare. Mettete lo zucchero in una ciotola capiente, quindi versate il caffè oramai raffreddato 1. Mescolate bene per far sciogliere lo zucchero 2 e poi unite l'olio di semi, sempre mescolando 3.
									

								

															

																		
																															
											
										
																														
																		Setacciate la farina con il lievito in una ciotola a parte 4 e poi unite le polveri, un cucchiaio per volta, all'emulsione di caffè, zucchero e olio, mescolando bene per evitare grumi 5. Procedete ora a oliare e infarinare lo stampo: versate un po' di olio di semi in uno stampo da 24 centimetri di diametro 6,
									

								

															

																		
																															
											
										
																														
																		e distrubuitelo bene su tutta la superficie dello stampo, aiutandovi con della carta da cucina 7. A questo punto infarinatelo, utilizzando un cucchiaio di farina e capovolgendo lo stampo per eliminare l'eccesso. 8. Una volta che lo stampo sarà oliato e infarinato, prendete l'impasto della torta 9
									

								

															

																		
																															
											
										
																														
																		e versatelo nello stampo 10. Una volta versato tutto, se necessario aiutatevi con una spatola per distribuire l'impasto in modo uniforme 11 e infornate in forno statico già caldo a 180° per 50 minuti. Trascorso questo tempo, fate la prova dello stecchino: se esce asciutto e pulito significa che la torta è cotta. Sfornatela e lasciatela raffreddare 12. Mentre la torta raffredda, preparate con la moka altri 40 g di caffè e lasciatelo raffreddare a sua volta.
									

								

															

																		
																															
											
										
																														
																		Dedicatevi ora alla preparazione della glassa al caffè: mettete lo zucchero a velo in una ciotola e versateci poco alla volta il caffè freddo 13, mescolando bene fino a eliminare gli eventuali grumi e a ottenere una glassa fluida, omogenea e liscia 14. Quando la torta sarà fredda, sformatela e sistematela su un piatto. Versate la glassa sulla torta 15,
									

								

															

																		
																															
											
										
																														
																		e distribuitela bene su tutta la superficie aiutandovi con il dorso di un cucchiaio 16. Decorate con qualche chicco di caffè 17 e lasciate riposare finché la glassa non sarà asciutta 18. La vostra torta all'acqua al caffè è pronta per essere gustata!
									

								

							
					    