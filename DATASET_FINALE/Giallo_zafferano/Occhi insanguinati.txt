Difficoltà: Media
Gli occhi insanguinati sono dei golosi dolcetti di Halloween: praline di ricotta e biscotti secchi coperte di cioccolato bianco e decorate in modo tale da sembrare viscidi e disgustosi occhietti!

Queste praline sono composte da una base semplicissima e golosa al gusto di cioccolato bianco e decorate con confetti di cioccolato (tipo Smarties) e venature di ghiaccia reale rossa.

Gli occhi insanguinati sono una ricetta semplice e divertente, l'ideale da preparare con i bambini e da servire in occasione di un party di Halloween per terrorizzare i vostri ospiti!


						
						

														INGREDIENTI
							
							                            
                                
    								
    									
    										
    										145
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    145
    					
    					    					    					
    					    Carboidrati
    					    g
    					    18.2
    					
    					    					    					
    					      di cui zuccheri
    					    g
    					    16.6
    					
    					    					    					
    					    Proteine
    					    g
    					    2.6
    					
    					    					    					
    					    Grassi
    					    g
    					    6.9
    					
    					    					    					
    					      di cui saturi
    					    g
    					    3.87
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    11
    					
    					    					    					
    					    Sodio
    					    mg
    					    34
    					
    					    				
    			
                            
													


						
														
							
														Ingredienti per 30 occhietti
							

							
								

																	Ricotta
								
								
								
																	300
									g
																

								

							
								

																	Biscotti secchi
								
								
								
																	100
									g
																

								

							
								

																	Cioccolato bianco
								
								
								
																	400
									g
																

								

							
														
							
						
														
							
														per decorare
							

							
								

																	Confettini colorati
								
								
								(marroni, gialli e blu)
																	30
									
																

								

							
								

																	Albumi
								
								
								
																	1
									
																

								

							
								

																	Zucchero a velo
								
								
								
																	150
									g
																

								

							
								

																	Coloranti alimentari
								
								
								rosso (in pasta o in polvere)
																	
									q.b.
																

								

							
								

																	Cioccolato fondente
								
								
								
																	60
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli occhi insanguinati, iniziate mescolando in una ciotola la ricotta con i biscotti secchi tritati 1, aggiungete 50 gr di cioccolato bianco che avrete sciolto a bagnomaria (o in microonde) e fatto intiepidire. Mescolate energicamente con un cucchiaio di legno per amalgamare bene tutti gli ingredienti. Con questo impasto formate delle palline dal diametro di circa 3 cm, leggermente schiacciate 2 e ponetele su un vassoio coperto con della carta da forno, riponete in freezer per 15 minuti affinchè si rapprendano e induriscano. Nel frattempo sciogliete il cioccolato bianco restante a bagnomaria 3 (o in microonde) fino a che sarà abbastanza fluido da essere utilizzato come copertura.
									

								

															

																		
																															
											
										
																														
																		Lasciatelo leggermente intiepidire prima di immergerci gli occhietti con l’aiuto di una forchetta 4. Muovete la forchetta per eliminare il cioccolato in eccesso e appoggiate gli occhietti sulla carta da forno 5, immediatamente ponete un confetto di cioccolato colorato sopra ogni occhietto 6 (come se fosse l’iride dell’occhio). Riponete in frigorifero per circa 10/15 minuti per fare indurire il cioccolato bianco.Quando il cioccolato bianco sarà totalmente indurito elimnate le colature alla base utilizzando un coltellino affilato.
									

								

															

																		
																															
											
										
																														
																		Con il cioccolato fondente fuso realizzate la pupilla sopra ogni confetto di cioccolato aiutandovi con una sac à poche o con uno stuzzicadenti 7. In ultimo preparate la glassa reale rossa per realizzare le venature dell’occhio: montate l’albume in una planetaria e quando sarà ben bianco aggiungete lo zucchero a velo setacciato, aggiungete infine tanto colorante rosso quanto ne serve per ottenere un bel rosso intenso 8. Ponete la glassa in una sac à poche che avrete tagliato in punta ottenendo un foro molto piccolo e con quest’ultima realizzate le venature rosse intorno all’occhio, partendo dalla base dell’occhio e disegnando delle venature irregolari verso la pupilla 9. Gustate gli occhi insanguinati immediatamente o conservateli in frigorifero fino al momento di servirli!
									

								

							
					    