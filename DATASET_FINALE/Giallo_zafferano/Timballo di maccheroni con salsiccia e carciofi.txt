Difficoltà: Facile
La domenica si avvicina, così come quella di e voi non sapete cosa preparare per il pranzo? Lasciatevi tentare da questo sontuoso timballo di maccheroni con salsiccia e carciofi: una preparazione perfetta per rendere originale un primo piatto di pasta! Il condimento che abbiamo utilizzato è un connubio riuscito di sapori intensi: la succulenta salsiccia incontra il gusto amarognolo dei carciofi per un tripudio avvolgente di sapori. Se in più si aggiunge l’irresistibile cremosità della besciamella all'olio d'oliva il risultato non potrà che stuzzicare il palato dei vostri commensali. Questo timballo di maccheroni con salsiccia e carciofi è la ricetta ideale per riunire la famiglia, perfetti per il vostro menu di Pasqua! 


						
						

														INGREDIENTI
							
							                            
                                
    								
    									
    										
    										957
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    957
    					
    					    					    					
    					    Carboidrati
    					    g
    					    80.3
    					
    					    					    					
    					      di cui zuccheri
    					    g
    					    10.2
    					
    					    					    					
    					    Proteine
    					    g
    					    31.1
    					
    					    					    					
    					    Grassi
    					    g
    					    55.9
    					
    					    					    					
    					      di cui saturi
    					    g
    					    19.32
    					
    					    					    					
    					    Fibre
    					    g
    					    7.2
    					
    					    					    					
    					    Colesterolo
    					    mg
    					    65
    					
    					    					    					
    					    Sodio
    					    mg
    					    1512
    					
    					    				
    			
                            
													


						
														
							
							

							
								

																	Tortiglioni
								
								
								
																	300
									g
																

								

							
								

																	Carciofi
								
								
								
																	600
									g
																

								

							
								

																	Salsiccia
								
								
								
																	400
									g
																

								

							
								

																	Vino bianco
								
								
								
																	50
									g
																

								

							
								

																	Brodo vegetale
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
								

																	Grana Padano DOP
								
								
								
																	10
									g
																

								

							
														
							
						
														
							
														per la besciamella
							

							
								

																	Latte intero
								
								
								
																	500
									g
																

								

							
								

																	Noce moscata
								
								
								
																	
									q.b.
																

								

							
								

																	Olio extravergine d'oliva
								
								
								
																	50
									g
																

								

							
								

																	Farina 00
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il timballo di maccheroni con salsiccia e carciofi iniziate preparando il brodo vegetale. Poi dedicatevi alla pulizia dei carciofi (per maggiori dettagli consultate la nostra scuola di cucina: come pulire i carciofi). Per prima cosa indossate dei guanti in lattice o strofinate le mani con del limone per evitare che anneriscano; poi riempite una ciotola capiente con acqua acidulata (con succo di limone). Private i carciofi delle foglie dure più esterne 1, fino ad arrivare a quelle più chiare alla base del fiore. Eliminate la parte più coriacea del gambo 2, quindi tagliate via il grosso del gambo e 2-3 centimentri di punte del carciofo 3, così da ricavarne il cuore.
									

								

															

																		
																															
											
										
																														
																		Quindi tagliate a metà i cuori dicarciofo, privateli della barbetta interna e riduceteli in sottili fettine 4. Ripetete l’operazione per tutti i carciofi che poi verserete in una ciotola capiente con acqua acidulata con limone per evitare che anneriscano 5. Procedete con la preparazione della besciamella mettendo a scaldare un pentolino con del latte 6.
									

								

															

																		
																															
											
										
																														
																		Aromatizzatelo con della noce moscata 7 e mentre scalda dedicatevi al roux: scaldate l’olio e quando sarà ben caldo aggiungete la farina setacciata a pioggia 8, mescolando con una frusta per evitare la formazione di grumi 9.
									

								

															

																		
																															
											
										
																														
																		Dovrete ottenete un composto dorato e abbastanza denso a cui poi aggiungerete il latte ormai caldo poco alla volta 10. Insaporite con sale e pepe. Fate addensare a fuoco dolce continuando a frustare 11: ci vorranno circa 5-6 minuti affinché sfiori il bollore. Quando sarà pronta tenela da parte. Prendete la salsiccia ed incidete il budello 12 per eliminarlo con delicatezza.
									

								

															

																		
																															
											
										
																														
																		Sgranate la salsiccia in maniera grossolana, se preferite con le mani 13. Fate scaldare l'olio in una padella antiaderente e dal fondo largo. Quindi fate rosolare uno spicchio di aglio privato della buccia 14. Quando risulterà dorato, eliminatelo. Versate la salsiccia 15 e scottatela a fuoco molto dolce per circa 5-6 minuti.
									

								

															

																		
																															
											
										
																														
																		A questo punto scolate i carciofi dall'acqua acidulata e uniteli in padella 16: lasciate cuocere per altri 4-5 minuti. Regolate di sale e pepe. Poi aggiungete un mestolo di brodo 17 e, quando sarà stato completamente assorbito, sfumate con del vino bianco 18.
									

								

															

																		
																															
											
										
																														
																		Lasciate evaporare, mescolando bene gli ingredienti 19. Mentre lasciate cuocere il condimento per circa 15 minuti a fuoco vivace, lessate la pasta in un tegame con abbondante acqua salata 20. Quando sarà al dente, scolatela direttamente nella padella con il condimento 21.
									

								

															

																		
																															
											
										
																														
																		Unite la besciamella 22 e incorporatela a pasta e condimento 23, mescolando bene gli ingredienti affinché si amalgamino. Trasferite gli ingredienti su una pirofila di 26 cm di diametro 24.
									

								

															

																		
																															
											
										
																														
																		Livellate il composto e cospargete con formaggio grattugiato 25. Infornate ora in forno statico preriscaldato a 230°C per 4-5 minuti 26: si creerà una leggera crosticina dorata in superficie. A fine cottura estraete dal forno, lasciate riposare alcuni minuti, quindi servite il vostro timballo di maccheroni con salsiccia e carciofi 27!
									

								

							
					    