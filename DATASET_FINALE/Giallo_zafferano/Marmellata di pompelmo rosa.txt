Difficoltà: Facile
Di tutti gli agrumi, lo sapete, i pompelmi sono quelli che hanno una carica acida, mista a una sonora nota amara, che tende un po' a scoraggiare i palati che gradiscono invece la dolcezza. La varietà rosa può essere considerata un buon compromesso per chi li ama e chi meno e noi abbiamo pensato di stuzzicarvi l'appetito con una preparazione che ambisce a mettere d'accordo tutti. La marmellata di pompelmo rosa infatti ha un sapore estremamente gradevole, spalmata su delle fette di pane tostato con un velo di burro vedrete che sarà una vera bontà. Per renderla più ricercata abbiamo pensato di aggiungere delle foglioline di timo che conferiranno una gradevolissima profumazione. Perciò tra le marmellate invernali come quelle di arance, limoni e mandarini potrete finalmente aggiungerne una nuova: quella di pompelmo rosa. Siete curiosi? Ecco come si prepara!


												
						
						

														INGREDIENTI
							
													


						
							
														Ingredienti per 1,2 kg
							

							
								

																	Pompelmi rosa
								
								
								
																	2
									kg
																

								

							
								

																	Zucchero
								
								
								
																	400
									g
																

								

							
								

																	Timo
								
								
								
																	6
									rametti
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la marmellata di pompelmo rosa cominciate dalla sanificazione dei barattoli e dei tappi seguendo le linee guida fornite dal Ministero della Salute che trovate nel box in fondo alla ricetta. Nel frattempo lavate e asciugate i pompelmi. Pelateli a vivo per eliminare anche la parte bianca 1 e poi riducete in pezzetti la polpa 2. Se notate i semini eliminateli. Raccogliete i pezzi di pompelmo in una ciotola, versate lo zucchero 3
									

								

															

																		
																															
											
										
																														
																		mescolate e lasciate marinare per almeno un’ora 4. Intanto raccogliete la buccia di un pompelmo rosa, raschiate la parte bianca amara, e tagliate la scorza a striscioline sottilissime 5. Versate la buccia così ottenuta in un pentolino con acqua bollente e lessate per circa 1 minuto 6.
									

								

															

																		
																															
											
										
																														
																		Scolate 7 e ripetete questa operazione per altre 2 volte con le medesime tempistiche 8. A questo punto riprendete la ciotola con i pompelmi e lo zucchero, noterete molto liquido 9.
									

								

															

																		
																															
											
										
																														
																		Versate la polpa in una pentola d’acciaio assieme al liquido che sarà fuoriuscito 10, aggiungete i rametti di timo sfogliati 11 e le scorze sbollentate più volte 12.
									

								

															

																		
																															
											
										
																														
																		Accendete il fornello a temperatura medio bassa e lasciate sobbollire dolcemente per circa 40 minuti 13. Gli ultimi 5 minuti lasciate andare a fiamma più alta per far asciugare il liquido in eccesso e portate alla temperatura di 108° da misurare con un termometro. Quindi a questo punto travasate la marmellata di pompelmo rosa ancora calda e richiudete i barattoli 14. Consumatela quando preferite su del pane tostato insieme al burro 15.
									

								

							
					    