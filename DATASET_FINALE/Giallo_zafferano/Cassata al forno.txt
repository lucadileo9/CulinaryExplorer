Difficoltà: Media
Conosciamo bene la bellezza barocca della famosa cassata siciliana e ci siamo divertiti a rivisitarla in tanti modi, dai bicchierini, alle monoporzioni e ad una sfiziosa versione salata, ma esiste anche una variante altrettanto tipica: la cassata al forno. Una ricetta molto più antica in cui non troviamo il pan di spagna ma un guscio di pasta frolla che racchiude al suo interno il classico ripieno a base di ricotta di pecora e gocce di cioccolato, tanto caro alla pasticceria siciliana. Inoltre non vi serviranno né marzapane né frutta candita con cui creare scenografiche decorazioni: basterà il magico tocco dello zucchero a velo per portare in tavola una cassata al forno da applausi! Prova a realizzare questo dolce come torta natalizia semplice da fare, porterà dolcezza e magia sulla tavola delle feste!


						
						

														INGREDIENTI
							
							                            
                                
    								
    									
    										
    										716
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    716
    					
    					    					    					
    					    Carboidrati
    					    g
    					    97.9
    					
    					    					    					
    					      di cui zuccheri
    					    g
    					    54.5
    					
    					    					    					
    					    Proteine
    					    g
    					    14.6
    					
    					    					    					
    					    Grassi
    					    g
    					    29.6
    					
    					    					    					
    					      di cui saturi
    					    g
    					    17.22
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    159
    					
    					    					    					
    					    Sodio
    					    mg
    					    219
    					
    					    				
    			
                            
													


						
														
							
														Per la frolla (per uno stampo del diametro 24 cm)
							

							
								

																	Farina 00
								
								
								
																	500
									g
																

								

							
								

																	Zucchero a velo
								
								
								
																	200
									g
																

								

							
								

																	Burro
								
								
								freddo
																	200
									g
																

								

							
								

																	Uova
								
								
								medie
																	2
									
																

								

							
								

																	Tuorli
								
								
								
																	1
									
																

								

							
								

																	Scorza di limone
								
								
								da grattugiare
																	½
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per il ripieno
							

							
								

																	Ricotta di pecora
								
								
								
																	600
									g
																

								

							
								

																	Zucchero
								
								
								
																	200
									g
																

								

							
								

																	Gocce di cioccolato fondente
								
								
								
																	100
									g
																

								

							
								

																	Biscotti secchi
								
								
								
																	100
									g
																

								

							
								

																	Scorza di limone
								
								
								da grattugiare
																	½
									
																

								

							
														
							
						
														
							
														Per spennellare
							

							
								

																	Albumi
								
								
								
																	1
									
																

								

							
														
							
						
														
							
														Per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la cassata al forno, per prima cosa mettete a scolare la ricotta in un colino e lasciatela in frigorifero per almeno un paio di ore, o anche per tutta la notte, in modo che perda il liquido in eccesso. Trascorso questo tempo preparate il ripieno: versate in una ciotola la ricotta di pecora e lo zucchero 1, aromatizzate con la scorza grattugiata di mezzo limone 2 e mescolate bene 3.
									

								

															

																		
																																											
											
										
																						
											
										
																						
											
										
																																										
																		Coprite la ciotola con pellicola 4 e mettete in frigorifero. Passate alla preparazione della frolla: in un mixer dotato di lame di acciaio unite la farina, lo zucchero a velo 5 e il burro freddo di frigo tagliato a cubetti 6.
									

								

															

																		
																																											
											
										
																						
											
										
																						
											
										
																																										
																		Aggiungete la scorza grattugiata di mezzo limone 7, un pizzico di sale 8, 2 uova intere e un tuorlo 9.
									

								

															

																		
																																											
											
										
																						
											
										
																						
											
										
																																										
																		Azionate per compattare il tutto, poi trasferite il composto ottenuto sul piano di lavoro 10 e formate un panetto. Avvolgete l’impasto nella pellicola 11 e lasciate riposare in frigorifero per almeno un’ora. Trascorso il tempo di riposo della frolla, riprendete la crema di ricotta e aggiungete le gocce di cioccolato, poi mescolate bene per incorporarle in modo uniforme 12.
									

								

															

																		
																																											
											
										
																						
											
										
																						
											
										
																																										
																		Stendete due terzi dell’impasto sul piano leggermente infarinato fino allo spessore di 7 mm 13 e foderate uno stampo a cerniera del diametro di 24 cm, compresi i bordi, poi bucherellate la base con i rebbi di una forchetta 14. Sbriciolate metà dei biscotti secchi sulla base e versate all’interno il ripieno di ricotta e gocce di cioccolato 15.
									

								

															

																		
																																											
											
										
																						
											
										
																						
											
										
																																										
																		Livellate la ricotta con il dorso di un cucchiaio 16 e aggiungete l’altra metà di biscotti secchi sbriciolati 17, poi eliminate la frolla in eccesso dai bordi con un coltellino 18.
									

								

															

																		
																																											
											
										
																						
											
										
																						
											
										
																																										
																		Ora stendete l’impasto restante sempre allo spessore di 7 mm 19. Spennellate i bordi della frolla nello stampo con l’albume 20 e ricoprite con il secondo disco di frolla, eliminando quella in eccesso e sigillando bene i bordi con le dita 21.
									

								

															

																		
																																											
											
										
																						
											
										
																						
											
										
																																										
																		Bucherellate la superficie con i rebbi di una forchetta 22 23 e cuocete in forno statico preriscaldato a 170° per 120 minuti, sul ripiano medio. Dopodiché trasferite lo stampo sul ripiano più basso e cuocete per altri 10 minuti. Una volta cotta, sfornate la torta e lasciatela raffreddare completamente prima di capovolgerla su un piatto da portata 24.
									

								

															

																		
																																											
											
										
																						
											
										
																						
											
										
																																										
																		Spolverizzate con zucchero a velo a piacere, utilizzando uno stencil 25 per ottenere un grazioso decoro a losanghe 26. La vostra cassata al forno è pronta per essere servita 27!
									

								

							
					    