Difficoltà: Facile
Il maccheroni cheese è una sorta di pasta ai 4 formaggi gratinata in forno, molto gustosa e dal sapore deciso, una ricetta tipica degli USA dove viene chiamata anche mac and cheese.
Noi vi presentiamo una versione di questo sostanzioso piatto: abbiamo condito i maccheroni con una crema a base di emmentaler e fontina e poi spolverizzato il tutto con abbondante Parmigiano, che in forno crea una croccante crosticina.
Le combinazioni tra i formaggi che potete creare, seguendo i vostri gusti personali, sono tante e diverse: sperimentate!
Una ricetta, chiamata macaroni and cheese, si trova nel libro di cucina “The Virgina Housewife” del 1824, includendo come ingredienti i maccheroni, il burro ed il formaggio. Col tempo, la pancetta e la cipolla hanno fatto il loro ingresso in diverse varianti della medesima ricetta. E’ da considerarsi una ricetta tradizionale degli Stati Uniti d’America, dove ancora oggi è apprezzata e consumata in larga scala.
Il maccheroni cheese è un piatto dal sapore forte e molto invitante che piace agli amanti dei formaggi ma anche ai più piccini.


						
						

														INGREDIENTI
							
							                            
                                
    								
    									
    										
    										1068
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1068
    					
    					    					    					
    					    Carboidrati
    					    g
    					    109.7
    					
    					    					    					
    					      di cui zuccheri
    					    g
    					    13.2
    					
    					    					    					
    					    Proteine
    					    g
    					    46.6
    					
    					    					    					
    					    Grassi
    					    g
    					    49.2
    					
    					    					    					
    					      di cui saturi
    					    g
    					    28.54
    					
    					    					    					
    					    Fibre
    					    g
    					    3.3
    					
    					    					    					
    					    Colesterolo
    					    mg
    					    151
    					
    					    					    					
    					    Sodio
    					    mg
    					    820
    					
    					    				
    			
                            
													


						
														
							
							

							
								

																	Cellentani
								
								
								
																	600
									g
																

								

							
								

																	Pangrattato
								
								
								
																	30
									g
																

								

							
								

																	Burro
								
								
								
																	30
									g
																

								

							
														
							
						
														
							
														per la crema di formaggi
							

							
								

																	Burro
								
								
								
																	70
									g
																

								

							
								

																	Farina 00
								
								
								 
																	100
									g
																

								

							
								

																	Latte intero
								
								
								
																	1
									l
																

								

							
								

																	Fontina
								
								
								
																	250
									g
																

								

							
								

																	Emmentaler
								
								
								
																	250
									g
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Parmigiano Reggiano DOP
								
								
								grattugiato 
																	100
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il maccheroni cheese, per prima cosa tagliate a pezzi tutti formaggi privati di scorza 1; poneteli in un mixer 2 (se non l'avete grattugiateli a mano) e tritateli 3.
									

								

															

																		
																															
											
										
																														
																		Preparate poi la crema di formaggi: in una pentola, fate sciogliere il burro e unite la farina setacciata 4 quindi mescolate i due ingredienti con una frusta per formare il roux 5. A questo punto, versate nella stessa pentola il latte 6 e continuate a mescolare, tenendo il fuoco basso, finchè non otterrete un composto cremoso e denso.
									

								

															

																		
																															
											
										
																														
																		Aggiustate di sale, pepe e noce moscata 7 quindi aggiungete i formaggi grattugiati e continuate a cuocere per altri 7 minuti circa, mescolando il tutto per amalgamare gli ingredienti 8. Cuocete la pasta in abbondante acqua bollente, salata a piacere 9.
									

								

															

																		
																															
											
										
																														
																		Scolate i maccheroni molto al dente, circa un paio di minuti prima del termine previsto, versateli in una ciotola 10 e irrorateli con un filo di olio 11, quindi mescolate in modo che la pasta non si attacchi.  Fatto questo, imburrate bene una teglia capiente e ricoprite la base e i lati di questa con il pangrattato 12.
									

								

															

																		
																															
											
										
																														
																		Unite la crema di formaggio alla pasta e mescolate per bene 13. Versate la pasta nella teglia 14, cospargetene la superficie con il parmigiano grattugiato 15 e lasciate cuocere i maccheroni cheese in forno statico già caldo per circa mezz'ora a 180° (forno ventilato 160° per 20-25 minuti) e continuate per altri 15 minuti mettendo il forno in modalità grill, in modo da ottenere una dorata e croccante crosticina. Una volta pronti, togliete la teglia dal forno e servite il vostro maccheroni cheese ben caldo.
									

								

							
					    