Difficoltà: Media
Siete appena tornati da un viaggio nel Maine, vi siete innamorati del lobster roll e non vedete l’ora di prepararlo anche a casa per rivivere quei momenti? Quello che vi serve allora è la ricetta dei New England hot dog buns! Non i classici panini da hot dog, ma una variante molto diffusa nella regione nord-orientale degli Stati Uniti che si presta particolarmente bene alla realizzazione del famoso panino con l’astice: i vari pezzi, infatti, vengono cotti in un’unica teglia in modo che si attacchino l’uno con l’altro. Dopo averli separati, i lati esterni risulteranno piatti e quindi perfetti da tostare in padella col burro, un passaggio che renderà il vostro lobster roll ancora più gustoso e autentico. Se cercate un panino morbido, fragrante e burroso allo stesso tempo, quindi, non scendete a compromessi… realizzate i New England hot dog buns con le vostre mani e liberate la fantasia per creazioni sempre più appetitose!

Se amate le ricette sfiziose, provate anche il wool roll bread, un morbidissimo pan brioche ripieno di formaggio! 


						
						

														INGREDIENTI
							
							                            
                                
    								
    									
    										
    										444
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    444
    					
    					    					    					
    					    Carboidrati
    					    g
    					    73.3
    					
    					    					    					
    					      di cui zuccheri
    					    g
    					    9.6
    					
    					    					    					
    					    Proteine
    					    g
    					    11.8
    					
    					    					    					
    					    Grassi
    					    g
    					    11.6
    					
    					    					    					
    					      di cui saturi
    					    g
    					    6.15
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    106
    					
    					    					    					
    					    Sodio
    					    mg
    					    488
    					
    					    				
    			
                            
													


						
														
							
														Ingredienti per 6 panini
							

							
								

																	Farina 00
								
								
								
																	500
									g
																

								

							
								

																	Latte intero
								
								
								a temperatura ambiente
																	145
									g
																

								

							
								

																	Acqua
								
								
								a temperatura ambiente
																	100
									g
																

								

							
								

																	Burro
								
								
								a temperatura ambiente
																	60
									g
																

								

							
								

																	Zucchero
								
								
								
																	40
									g
																

								

							
								

																	Uova
								
								
								a temperatura ambiente
																	1
									
																

								

							
								

																	Sale fino
								
								
								
																	5
									g
																

								

							
								

																	Lievito di birra fresco
								
								
								
																	3
									g
																

								

							
														
							
						
														
							
														Per spennellare
							

							
								

																	Tuorli
								
								
								
																	1
									
																

								

							
								

																	Acqua
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i New England hot dog buns, per prima cosa unite l’acqua e il latte in una brocca e teneteli momentaneamente da parte 1. Versate la farina nella ciotola di una planetaria munita di gancio per impasti, poi aggiungete il lievito fresco sbriciolato 2 e lo zucchero 3. Azionate la planetaria a velocità media per amalgamare gli ingredienti.
									

								

															

																		
																															
											
										
																														
																		Unite anche l’uovo 4 e continuate a lavorare finché non sarà stato completamente assorbito dalla farina. A questo punto versate il composto di acqua e latte a filo, sempre mantenendo la planetaria in funzione 5. Quando i liquidi saranno stati quasi assorbiti del tutto, aggiungete il sale 6 e continuate a mescolare fino al completo assorbimento.
									

								

															

																		
																															
											
										
																														
																		Infine aggiungete il burro plastico poco per volta, aspettando che ogni pezzetto venga incorporato del tutto prima di aggiungerne un altro 7. Quando avrete ottenuto un composto omogeneo, trasferitelo sul piano di lavoro leggermente infarinato e lavoratelo brevemente con le mani 8, poi formate una palla di impasto e lasciate lievitare in una ciotola per circa 2 ore, coperto con pellicola 9.
									

								

															

																		
																															
											
										
																														
																		Trascorso il tempo di lievitazione 10, dividete l’impasto in 6 porzioni da 140 g l’una 11 e formate delle palline. Stendete le palline con il mattarello fino a raggiungere una lunghezza di 18 cm 12.
									

								

															

																		
																															
											
										
																														
																		Arrotolate l’impasto su se stesso dal lato più lungo, avendo cura di premerlo con le dita ad ogni giro in modo che il rotolo tenga la forma e non si apra in cottura 13. Sigillate anche la parte finale pizzicando il lato della chiusura con le dita 14. Posizionate i rotoli ottenuti nella teglia con la chiusura verso il basso 15: per queste dosi è consigliabile utilizzare una teglia di 28x18 cm perché così i panini si gonfieranno in cottura e si attaccheranno fra di loro. Utilizzando una teglia più grande non otterreste lo stesso risultato.
									

								

															

																		
																															
											
										
																														
																		Dopo aver riempito la teglia, spennellate i rotoli con un composto di acqua e tuorlo 16 e lasciate lievitare per altri 45 minuti circa. Una volta lievitati, cuocete i panini in forno statico preriscaldato a 180° per circa 25-30 minuti. Quando saranno belli dorati in superficie, sfornate e lasciate intiepidire 17, dopodiché potete staccare i New England hot dog buns 18 e utilizzarli per le vostre ricette!
									

								

							
					    