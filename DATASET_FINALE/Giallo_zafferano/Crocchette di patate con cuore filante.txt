Difficoltà: Media
Le crocchette di patate con cuore filante sono degli invitanti sfizi fritti che non lasciano nulla all'immaginazione. Questa ricetta è una promessa di bontà che non vi deluderà: croccanti bocconcini dalla panatura dorata che al loro interno custodiscono un ripieno goloso di formaggio filante. Impossibile resistere a questi appetitosi antipasti, che rappresentano una versione rivisitata e arricchita delle tipiche crocchette da street food. Lasciatevi sedurre da queste prelibatezze tentatrici e scoprite come portare in tavola un fritto perfetto: asciutto e croccante!


						
						

														INGREDIENTI
							
							                            
                                
    								
    									
    										
    										291
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    291
    					
    					    					    					
    					    Carboidrati
    					    g
    					    22.1
    					
    					    					    					
    					      di cui zuccheri
    					    g
    					    1.1
    					
    					    					    					
    					    Proteine
    					    g
    					    11.3
    					
    					    					    					
    					    Grassi
    					    g
    					    17.5
    					
    					    					    					
    					      di cui saturi
    					    g
    					    6.17
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    70
    					
    					    					    					
    					    Sodio
    					    mg
    					    392
    					
    					    				
    			
                            
													


						
														
							
							

							
								

																	Patate rosse
								
								
								
																	1
									kg
																

								

							
								

																	Tuorli
								
								
								(circa 2)
																	30
									g
																

								

							
								

																	Grana Padano DOP
								
								
								
																	100
									g
																

								

							
								

																	Noce moscata
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Fontina
								
								
								
																	180
									g
																

								

							
														
							
						
														
							
														per impanare e friggere
							

							
								

																	Uova
								
								
								(circa 2 medie)
																	130
									g
																

								

							
								

																	Pangrattato
								
								
								
																	
									q.b.
																

								

							
								

																	Salvia
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Rosmarino
								
								
								
																	
									q.b.
																

								

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le crocchette di patate con cuore filante per prima cosa lavate le patate sotto l’acqua corrente per togliere residui di terra, ponetele a lessare in un tegame capiente versando acqua fino a coprire e senza sbucciarle 1: utilizzate patate il più possibile della stessa dimensione così da uniformare la cottura. Ci vorranno circa 40 minuti se le bollite, oppure la metà del tempo circa con una pentola a pressione. Una volta pronte, lasciatele leggermente intiepidire (giusto quello che servirà per poterle maneggiare). Tritate le erbe aromatiche 2 e ponetele in una pirofila insieme al pangrattato 3.
 
									

								

															

																		
																																											
											
										
																						
											
										
																						
											
										
																																										
																		Tagliate la fontina a fette 4 e poi a bastoncini di circa 7/8 mm x 2,5 cm 5. Passate le patate in uno schiacciapatate per ottenere una purea mentre sono ancora calde 6. 
									

								

															

																		
																																											
											
										
																						
											
										
																						
											
										
																																										
																		Aggiungete anche il formaggio grattugiato 7, la noce moscata 8, il sale e i tuorli 9.  
									

								

															

																		
																																											
											
										
																						
											
										
																						
											
										
																																										
																		Mescolate con un cucchiaio per amalgamare e ottenere un composto morbido e asciutto. Prendete una porzione di impasto del peso di circa 35 g 10. Schiacciate per ottenere una frittellina, ponete il bastoncino di fontina al centro 11 e chiudete bene formando le crocchette 12. 
									

								

															

																		
																																											
											
										
																						
											
										
																						
											
										
																																										
																		Arrotolatele leggermente per dare una forma a cilindro 13, con le due estremità leggermente schiacciate. Man mano che formate le crocchette adagiatele su un vassoio. Con la dose indicata otterrete circa 32 crocchette 14. Una volta ultimato l’impasto, impanate le crocchette: preparate due ciotole rispettivamente con le due uova sbattute e salate e l'altra con il pangrattato e le erbe aromatiche. Passate le crocchette prima nell’uovo 15.
									

								

															

																		
																																											
											
										
																						
											
										
																						
											
										
																																										
																		Ripassate le crocchete nel pangrattato 16. Adagiate le crocchette su un vassoio rivestito con carta da forno  17. Una volta terminate tutte le crocchette, scaldate abbondante olio di arachidi in un tegame non troppo grande fino a raggiungere i 170° e poi tuffate all’interno 3-4 crocchette alla volta, per non fare abbassare la temperatura dell’olio 18.
									

								

															

																		
																																											
											
										
																						
											
										
																						
											
										
																																										
																		Cuocete rigirandole con una schiumarola fino a quando non saranno ben dorate su tutti i lati. Scolatele 19 e adagiatele su di un piatto foderato con carta assorbente 20. Servite le crocchette di patate ancora calde 21! 
									

								

							
					    