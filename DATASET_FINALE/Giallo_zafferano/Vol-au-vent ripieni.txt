Difficoltà: Facile
Ve li ricorderete certamente tra le scelte nel carrello degli antipasti, nei ristoranti degli anni '80 e '90. Quei cestini di sfoglia invitanti, con all'interno una golosa salsa e deliziosi gamberetti. Parliamo dei vol-au-vent ripieni, semplicemente indimenticabili! Se avete nostalgia di quei tempi, vi proponiamo come realizzarli in casa. I vol-au-vent sono facilissimi da preparare e si possono farcire nei modi più originali e disparati. Noi vi abbiamo già proposto dei ripieni fantasia con robiola, salmone e insalata russa. Oggi invece vi invitiamo a realizzare un vellutato e delicato ripieno di panna acida, tonno e maionese. Siete pronti a creare i vostri vol-au-vent per un party o per il buffet del cenone di Capodanno?


						
						

														INGREDIENTI
							
							                            
                                
    								
    									
    										
    										436
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    436
    					
    					    					    					
    					    Carboidrati
    					    g
    					    29.4
    					
    					    					    					
    					      di cui zuccheri
    					    g
    					    1
    					
    					    					    					
    					    Proteine
    					    g
    					    11.3
    					
    					    					    					
    					    Grassi
    					    g
    					    30.4
    					
    					    					    					
    					      di cui saturi
    					    g
    					    10.37
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    77
    					
    					    					    					
    					    Sodio
    					    mg
    					    374
    					
    					    				
    			
                            
													


						
														
							
														Ingredienti per 4 vol-au-vent
							

							
								

																	Pasta Sfoglia
								
								
								(1 rotolo)
																	230
									g
																

								

							
								

																	Latte intero
								
								
								(per spennellare)
																	
									q.b.
																

								

							
														
							
						
														
							
														per farcire
							

							
								

																	Maionese
								
								
								
																	130
									g
																

								

							
								

																	Panna acida
								
								
								
																	50
									g
																

								

							
								

																	Tonno sott'olio
								
								
								(sgocciolato)
																	50
									g
																

								

							
								

																	Prezzemolo
								
								
								
																	
									q.b.
																

								

							
								

																	Pepe di Sichuan
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i vol-au-vent ripieni, stendete la pasta sfoglia e ritagliate 12 dischi di circa 7 cm di diametro con un coppapasta 1 2. Disponete 4 dei dischi ottenuti su una teglia foderata con carta forno 3,
									

								

															

																		
																															
											
										
																														
																		mentre coppate il centro dei restanti 8 dischi con un coppapasta di circa 3 cm di diametro 4 5. Spennellate le ciambelline ottenute con del latte 6.
									

								

															

																		
																															
											
										
																														
																		Bucherellate i dischi interi in modo che non si gonfino eccessivamente in cottura 7, poi poggiate i dischi bucati sui dischi grandi, 2 per ciascuno 8. Spennellate ancora con del latte 9 e fate cuocere in forno statico già caldo a 200º per circa 15 minuti o fino a quando saranno gonfi e dorati in superficie. Una volta pronti, sfornate e lasciateli raffreddare completamente.
									

								

															

																		
																															
											
										
																														
																		Intanto preparate il ripieno: unite la panna acida alla maionese 10, il tonno scolato dall'olio di conservazione 11, il prezzemolo tritato 12 e il pepe.
									

								

															

																		
																															
											
										
																														
																		Mescolate bene il tutto 13, trasferite in una sacca da pasticciere e farcite i vostri vol-au-vent oramai freddi 14. I vostri vol-au-vent ripieni sono pronti per essere serviti a piacere con ancora del pepe macinato al momento e foglioline di basilico 15.
									

								

							
					    