Difficoltà: Facile
I fiorellini di frolla ripieni sono dei deliziosi biscottini perfetti da preparare a casa anche con i più piccoli! La base è realizzata con la nostra classica frolla, una ricetta infallibile che tutti riusciranno a preparare! Per il ripieno noi abbiamo realizzato una confettura di ananas dal gusto dolce, fresco e leggermente speziato, ma voi potete scegliere il vostro gusto preferito, o farcire ogni biscottino con un tipo di marmellata diverso. In questo modo ogni assaggio sarà una scoperta e la scusa giusta per assaggiarne un altro! Provateli insieme ad una tazza di tè per merenda, o a colazione con latte o succhi di frutta per un pieno di energia! 


						
						

														INGREDIENTI
							
													


						
														
							
														Ingredienti per 30 biscotti
							

							
								

																	Farina 00
								
								
								
																	250
									g
																

								

							
								

																	Zucchero a velo
								
								
								
																	100
									g
																

								

							
								

																	Burro
								
								
								
																	125
									g
																

								

							
								

																	Uova
								
								
								
																	1
									
																

								

							
								

																	Scorza di limone
								
								
								
																	½
									
																

								

							
														
							
						
														
							
														per farcire
							

							
								

																	Confettura di ananas
								
								
								
																	145
									g
																

								

							
														
							
						
														
							
														per decorare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i fiorellini di pasta frolla ripieni come prima cosa realizzate l'impasto.Versate la farina in un mixer 1 e aggiungete il burro freddo ridotto a pezzetti 2. Azionate le lame a più riprese fino ad ottenere un composto sabbioso. Spegnete le lame e unite lo zucchero a velo 3 
									

								

															

																		
																															
											
										
																														
																		insieme all’uovo leggermente sbattuto 4 e alla scorza grattugiata del limone 5. Azionate nuovamente il robot per pochi istanti, stavolta abbassando la velocità così le lame misceleranno l’impasto senza frullare 8.
									

								

															

																		
																															
											
										
																														
																		Non appena il composto si sarà amalgamato 7 trasferitelo sulla spianatoia 8. Compattate velocemente con le mani, così non si svilupperà il glutine, giusto il tempo di ottenere un panetto liscio ed omogeneo. Avvolgetelo nella pellicola trasparente 9 e lasciate riposare in frigorifero per 30 minuti. 
									

								

															

																		
																															
											
										
																														
																		A questo punto riprendetela e stendetela su un piano leggermente infarinato 10 fino ad ottenere uno spessore di mezzo cm 11. Utilizzando un coppapasta a forma di fiore da 5 cm ricavate la prima forma 12, 
									

								

															

																		
																															
											
										
																														
																		poi proseguite in questo modo fino ad ottenere 60 fiorellini 13. Man mano potete impastare i ritagli di pasta e continuare ad usarli. Prendete uno dei fiorellini, spennellatene il perimetro con un pennellino imbevuto d'acqua 14. Ponete al centro mezzo cucchiaino di confettura d'ananas 15
									

								

															

																		
																															
											
										
																														
																		Ricoprite con un secondo fiorellino 16 e fate una leggera pressione sui bordi 17 in modo da sigillarli bene 18. 
									

								

															

																		
																															
											
										
																														
																		Man mano trasferite i biscotti su una leccarda foderata con carta forno 19. Cuocete poi i fiorellini di pasta frolla ripieni in forno statico preriscaldato a 180° per 22 minuti. Dovranno essere dorati leggermente. A questo punto sfornateli 20 e lasciateli raffreddare prima di spostarli e servirli 21.
									

								

							
					    