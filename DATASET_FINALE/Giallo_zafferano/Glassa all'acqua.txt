Difficoltà: Molto facile
Sorella della ghiaccia reale, la glassa all'acqua è realizzata senza albumi ed ha una consistenza diversa. Essendo molto più fluida di conseguenza anche i suoi utilizzi sono differenti. La glassa all'acqua non è adatta per realizzare delle scritte o delle piccole decorazioni, ma è perfetta per ricoprire biscotti e tanti altri dolci come bignè, torte (come anche la glassa al cioccolato), ciambelle e plumcake. A seconda del dolce da decorare, se torte o piccola pasticceria, andrà regolata la densità con aggiunta di più o meno acqua. Bastano solo 2 ingredienti e pochissimi minuti per donare ai vostri dessert un tocco speciale che vi regalerà una dolcezza unica! Scegliete il vostro colore preferito, e sbizzarritevi dando sfogo alla vostra fantasia! 


												
						
						

														INGREDIENTI
							
													


						
							
							

							
								

																	Zucchero a velo
								
								
								
																	100
									g
																

								

							
								

																	Acqua
								
								
								
																	
									q.b.
																

								

							
								

																	Coloranti alimentari
								
								
								idrosolubili
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la glassa all'acqua come prima cosa versate lo zucchero a velo in una ciotola 1. Aggiungete poi 2 cucchiai d'acqua 2 e lavorate il composto con una frusta 3, 
									

								

															

																		
																															
											
										
																														
																		fino ad ottenere una consistenza liscia. In questo modo otterrete una glassa piuttosto densa 4, perfetta per decorare dei biscotti. A questo punto aggiungete poco colorante idrosolubile con la vostra colorazione preferita 5 e mescolate fino ad ottenere un colore omogeneo 6. Se l'intensità di colore non dovesse essere quella desiderata potrete aggiungere ancora un po' di colorante.
									

								

															

																		
																															
											
										
																														
																		Trasferite la glassa in un conetto di carta forno 7 e utilizzatelo per decorare i vostri biscotti 8. Se volete ottenere una glassa più fluida perfetta da colare su un dolce come una torta o un plumcake, prima di aggiungere il colorante aggiungete ancora un cucchiaio d'acqua 9.
									

								

															

																		
																															
											
										
																														
																		Mescolate ancora con una frusta 10. Otterrete la consistenza perfetta per glassare un plumcake o una torta! Per farlo basterà sistemare il dolce su una gratella e colare la glassa sopra 11 12. Se preferite potrete lasciare la glassa al naturale, senza aggiungere coloranti! 
									

								

							
					    