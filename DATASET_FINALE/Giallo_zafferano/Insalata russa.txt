Difficoltà: Facile
Poche ricette sono così controverse come l’insalata russa, un antipasto della cucina casalinga ricco e colorato. Ciò che noi chiamiamo insalata russa, innanzitutto, è conosciuta in Russia con il nome di Olivier salad mentre in Germania e Danimarca viene chiamata “insalata all’italiana”! Ogni paese, inoltre, utilizza ingredienti diversi… per esempio in Russia la presenza della carne è ritenuta imprescindibile, mentre in Polonia si aggiungono mele e sedano rapa. Fra tanta confusione però ci sono anche delle certezze: carote, patate, piselli e uova sode si utilizzano quasi sempre, insieme all’immancabile maionese, che troviamo anche nella classica insalata capricciosa. Ed è proprio partendo da questi elementi di base che oggi vi spieghiamo come preparare la versione più diffusa dell’insalata russa, quella che per intenderci riunisce da sempre le famiglie di tutta Italia intorno alla tavola delle feste. Che sia servita come antipasto o contorno, in monoporzioni o su un vassoio unico oppure decorata con cetriolini e uova sode, l’insalata russa sarà perfetta per un Natale all’insegna della (vostra) tradizione!

Scoprite anche la nostra insalata russa con tonno e l'insalata russa dell'orto una deliziosa versione con verdure invernali!


						
						

														INGREDIENTI
							
							                            
                                
    								
    									
    										
    										513.1
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    513.1
    					
    					    					    					
    					    Carboidrati
    					    g
    					    23.7
    					
    					    					    					
    					      di cui zuccheri
    					    g
    					    6.9
    					
    					    					    					
    					    Proteine
    					    g
    					    8
    					
    					    					    					
    					    Grassi
    					    g
    					    42.8
    					
    					    					    					
    					      di cui saturi
    					    g
    					    5.9
    					
    					    					    					
    					    Fibre
    					    g
    					    156
    					
    					    					    					
    					    Colesterolo
    					    mg
    					    4.3
    					
    					    					    					
    					    Sodio
    					    mg
    					    385
    					
    					    				
    			
                            
													


						
														
							
							

							
								

																	Patate
								
								
								
																	500
									g
																

								

							
								

																	Pisellini
								
								
								
																	300
									g
																

								

							
								

																	Carote
								
								
								
																	200
									g
																

								

							
								

																	Cetriolini sottaceto
								
								
								
																	50
									g
																

								

							
								

																	Uova
								
								
								
																	2
									
																

								

							
								

																	Olio extravergine d'oliva
								
								
								 
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la maionese
							

							
								

																	Tuorli
								
								
								a temperatura ambiente
																	2
									
																

								

							
								

																	Olio di semi di girasole
								
								
								
																	200
									g
																

								

							
								

																	Succo di limone
								
								
								
																	25
									g
																

								

							
								

																	Aceto di vino bianco
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare l’insalata russa per prima cosa lessate le patate per circa 40 minuti dal bollore, partendo dall’acqua fredda 1. Nel frattempo preparate la maionese: versate i tuorli in una ciotola insieme all’aceto 2, al sale 3 e al pepe.
									

								

															

																		
																																											
											
										
																						
											
										
																						
											
										
																																										
																		Iniziate a montare il composto con le fruste elettriche mentre aggiungete l’olio di semi a filo 4. Quando sarà ben amalgamato unite il succo di limone 5 e mescolate ancora 6. Coprite la maionese con pellicola e mettete in frigorifero mentre proseguite con la ricetta.
									

								

															

																		
																																											
											
										
																						
											
										
																						
											
										
																																										
																		Passate al resto degli ingredienti: preparate le uova sode mettendo le uova in acqua fredda e contando 7 minuti dal raggiungimento del bollore 7. Pelate le carote e bollite anch’esse per circa 10 minuti 8, dovranno rimanere un po’ croccanti. Nel frattempo tagliate i cetriolini a dadini di circa 5 mm 9 e trasferiteli in una ciotola capiente.
									

								

															

																		
																																											
											
										
																						
											
										
																						
											
										
																																										
																		Quando le patate saranno pronte (verificate la consistenza infilzandole con una forchetta), pelatele e tagliatele a dadini di 5 mm 10. Fate la stessa cosa anche con le uova sode 11 e le carote 12.
									

								

															

																		
																																											
											
										
																						
											
										
																						
											
										
																																										
																		Aggiungete le patate nella ciotola con i cetriolini 13, insieme alle uova 14 e alle carote 15.
									

								

															

																		
																																											
											
										
																						
											
										
																						
											
										
																																										
																		Infine sbollentate i pisellini per circa 1 minuto 16 e unite anch’essi 17. Mescolate 18 e lasciate intiepidire il tutto, poi trasferite in frigorifero per 15 minuti.
									

								

															

																		
																																											
											
										
																						
											
										
																						
											
										
																																										
																		Trascorso questo tempo versate la maionese 19, aggiungete l'olio e mescolate bene per amalgamare il tutto 20. La vostra insalata russa è pronta per essere servita 21!
									

								

							
					    