Difficoltà: Facile
La raclette è una ricetta tipica della zona del canton Vallese, realizzata con l'omonimo formaggio svizzero generalmente accompagnato con patate al cartoccio, verdure a scelta e affettati misti. Questo particolare formaggio si produce oggi anche in Francia, Canada e Australia.
Le origini della raclette sono molto antiche: già alcuni scritti medievali la menzionavano come un pasto saporito e nutriente, consumato dagli abitanti delle montagne svizzere.
Secondo la storia, il Raclette accompagnava i pastori durante il periodo della transumanza: essi erano soliti portare con sé delle forme di questo formaggio, tagliate a metà, delle quali facevano fondere sul fuoco la superficie interna, raschiata poi con un coltello e spalmata su fette di pane (il termine “raclette”, infatti, deriva dal vocabolo francese “racler” che significa “raschiare”).
Esistono svariate ricette per la preparazione della raclette che prevedono diversi abbinamenti con questo formaggio, dalla carne alle verdure. Per fare la raclette è necessario avere a disposizione una macchina da raclette, con la quale è possibile fondere il formaggio direttamente a tavola: infatti per ogni commensale è prevista una “palettina” su cui adagiare le fette di formaggio.
Se non si possiede questa particolare macchina è possibile utilizzare una normale piastra: si fa fondere il Raclette in cucina e lo si serve immediatamente, poiché questo formaggio tende velocemente a rapprendersi e raffreddarsi.
La raclette è un piatto da mangiare in compagnia, con amici e parenti, per una cena di veloce preparazione ma senz'altro originale e gustosa!


						
						

														INGREDIENTI
							
							                            
                                
    								
    									
    										
    										1080
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1080
    					
    					    					    					
    					    Carboidrati
    					    g
    					    99.6
    					
    					    					    					
    					      di cui zuccheri
    					    g
    					    8.8
    					
    					    					    					
    					    Proteine
    					    g
    					    70
    					
    					    					    					
    					    Grassi
    					    g
    					    44.7
    					
    					    					    					
    					      di cui saturi
    					    g
    					    17.85
    					
    					    					    					
    					    Fibre
    					    g
    					    9.8
    					
    					    					    					
    					    Colesterolo
    					    mg
    					    163
    					
    					    					    					
    					    Sodio
    					    mg
    					    3323
    					
    					    				
    			
                            
													


						
														
							
							

							
								

																	Cetriolini sottaceto
								
								
								
																	8
									
																

								

							
								

																	Pane
								
								
								
																	8
									fette
																

								

							
								

																	Funghi champignon
								
								
								
																	150
									g
																

								

							
								

																	Prosciutto crudo
								
								
								
																	8
									fette
																

								

							
								

																	Prosciutto cotto
								
								
								
																	8
									fette
																

								

							
								

																	Salame
								
								
								
																	12
									fette
																

								

							
								

																	Patate
								
								
								
																	720
									g
																

								

							
								

																	Raclette
								
								
								a fette
																	160
									g
																

								

							
														
							
						
														
							
														per 8 spiedini di carne
							

							
								

																	Petto di pollo
								
								
								
																	250
									g
																

								

							
								

																	Pancetta affumicata
								
								
								
																	8
									fette
																

								

							
														
							
						
														
							
														per 8 spiedini di verdura:
							

							
								

																	Peperoni rossi
								
								
								
																	200
									g
																

								

							
								

																	Peperoni gialli
								
								
								
																	200
									g
																

								

							
								

																	Zucchine
								
								
								
																	200
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la raclette, iniziate pulendo con cura le patate (usatene più o meno della stessa dimensione per una migliore cottura) e avvolgendole poi nella carta stagnola; le patate così preparate verranno cotte in forno preriscaldato a 200° per 45-50 minuti 1. Nel frattempo occupatevi della realizzazione degli spiedini di verdura: lavate e asciugate bene i peperoni, divideteli a metà, privateli del picciolo e dei semi interni, quindi tagliateli a tocchetti spessi circa 1 cm 2. Mondate e lavate anche le zucchine, togliete le estremità e tagliatele a fette piuttosto sottili utilizzando una mandolina oppure un pelapatate 3.
									

								

															

																		
																															
											
										
																														
																		Per comporre gli spiedini di verdura infilzate in uno stecco di legno un pezzetto di peperone e una fetta di zucchina, ripiegata come mostra la foto 4: continuate in questo modo, alternando le verdure, fino a riempire ogni stecco. Passate ora agli spiedini di carne: prendete il pollo e tagliatelo a striscioline 5, tagliate a fette la pancetta affumicata 6 e
									

								

															

																		
																															
											
										
																														
																		infilzate le due carni, in modo alternato, su uno stecco di legno, per formare lo spiedino 7. Continuate così fino a terminare  gli ingredienti. Mondate, lavate e tagliate a fette i funghi champignon 8 e tagliate a fette anche il pane 9, quindi metteteli da parte.
									

								

															

																		
																															
											
										
																														
																		Preparate dei piattini con i salumi, che disporrete al centro della tavola, con le fette il salame, le fette di prosciutto cotto e le fette di prosciutto crudo, quindi guarnite con un paiocetriolini sott’aceto 10. A questo punto le patate dovrebbero essere cotte: estraetele dal forno, aprite il cartoccio e tagliatele a metà per il senso della lunghezza, quindi posizionatele su un piatto da portata 11 (se lo gradite potete condirle con un pizzico di sale ed un goccio di olio extravergine d’oliva). Tutto è pronto per la raclette: portate in tavola i piatti di salumi, le patate al cartoccio e la macchina per la raclette! Accendete la macchina e usate la piastra superiore per cuocere gli spiedini, un paio alla volta 12,
									

								

															

																		
																															
											
										
																														
																		grigliare i funghi champignon e riscaldare le fette di pane 13. Disponete in ognuna delle apposite “palettine” due fette di formaggio Raclette 14 e posizionatele nella parte inferiore, per fondere il formaggio 15. Quando il formaggio si sarà fuso e gli spiedini risulteranno cotti, potete consumare questi ultimi intingendoli nel Raclette caldo... buon appetito!
									

								

							
					    