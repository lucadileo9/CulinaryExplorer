Difficoltà: Facile
L’abbinamento della carne con i crostacei si trova difficilmente nella cucina mediterranea, ma nel resto del mondo non è così insolito: pensiamo per esempio alla jambalaya, tipica di New Orleans, o al curry indiano di pollo e gamberi… sono proprio questi ultimi due ingredienti i protagonisti di una ricetta di ispirazione orientale, i noodles con pollo e gamberi! Un gustoso piatto unico dalle note piccanti, arricchito con tante verdure colorate che rimarranno belle croccanti grazie a una cottura veloce e vivace. Perfetti per una cena fra amici, i noodles con pollo e gamberi non deluderanno di certo gli amanti dei sapori esotici!


												
						
						

														INGREDIENTI
							
													


						
							
							

							
								

																	Noodles
								
								
								
																	200
									g
																

								

							
								

																	Gamberi
								
								
								(da pulire)
																	550
									g
																

								

							
								

																	Petto di pollo
								
								
								
																	200
									g
																

								

							
								

																	Broccoletti
								
								
								
																	100
									g
																

								

							
								

																	Fagiolini
								
								
								
																	100
									g
																

								

							
								

																	Peperoni rossi
								
								
								
																	80
									g
																

								

							
								

																	Peperoni gialli
								
								
								
																	80
									g
																

								

							
								

																	Porri
								
								
								
																	40
									g
																

								

							
								

																	Aglio
								
								
								
																	2
									spicchi
																

								

							
								

																	Peperoncino fresco
								
								
								
																	1
									
																

								

							
								

																	Semi di sesamo
								
								
								
																	1
									cucchiaio
																

								

							
								

																	Salsa di soia
								
								
								
																	50
									g
																

								

							
								

																	Olio di semi
								
								
								
																	20
									g
																

								

							
								

																	Acqua
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i noodles con pollo e gamberi, iniziate a preparare tutti gli ingredienti: staccate la testa dei gamberi 1, eliminate il carapace e rimuovete l’intestino tirando delicatamente con la punta di un coltello 2: in tutto dovrete ottenere circa 150 g di gamberi puliti. Pulite il petto di pollo e tagliatelo a striscioline 3.
									

								

															

																		
																															
											
										
																														
																		Sbucciate e tagliate l’aglio a fettine 4, poi affettate sottilmente anche il peperoncino 5 e il porro 6.
									

								

															

																		
																															
											
										
																														
																		Dividete i peperoni a metà e, dopo aver eliminato semi e filamenti interni, tagliateli a striscioline 7. Ricavate le cimette dai broccoli 8 e, infine, tagliate i fagiolini in parti uguali 9. Mettete a bollire un pentolino di acqua salata che vi servirà per cuocere i noodles.
									

								

															

																		
																															
											
										
																														
																		Scaldate bene un wok (in alternativa potete utilizzare una padella antiaderente), versate metà dell’olio di semi e aggiungete il pollo 10. Salate 11, pepate e cuocete a fiamma medio-alta per 5 minuti, poi unite i gamberi 12.
									

								

															

																		
																															
											
										
																														
																		Versate metà della salsa di soia 13 e saltate il tutto per 3 minuti, poi rimuovete i gamberi e il pollo dal wok 14 e teneteli da parte coperti con pellicola 15. 
									

								

															

																		
																															
											
										
																														
																		Versate l’olio rimanente nello stesso wok e aggiungete l’aglio e il peperoncino. Unite anche il porro 16, poi sfumate con l’acqua e deglassate il fondo mentre mescolate le verdure con un mestolo 17. A questo punto unite i peperoni, i broccoletti e i fagiolini 18, aggiungete la restante salsa di soia e cuocete per circa 10 minuti sempre a fuoco vivace.
									

								

															

																		
																															
											
										
																														
																		Nel frattempo lessate i noodles nell’acqua bollente salata per circa 5 minuti 19. Quando le verdure saranno cotte, unite il pollo e i gamberi che avevate tenuto da parte 20 e spolverizzate con i semi di sesamo 21.
									

								

															

																		
																															
											
										
																														
																		Infine aggiungete i noodles lessati 22 e saltate il tutto ancora per qualche istante 23. I vostri noodles con pollo e gamberi sono pronti per essere serviti 24!
									

								

							
					    