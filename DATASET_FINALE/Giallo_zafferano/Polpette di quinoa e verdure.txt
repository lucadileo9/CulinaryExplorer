Difficoltà: Facile
Quinoa e verdure un'accoppiata perfetta. Avete mai pensato di unire questi ingredienti insieme per realizzare delle gustose polpette? Oggi con la nostra ricetta sarà facilissimo prepararle! Un antipasto sfizioso da condividere, che custodisce un cuore filante a cui nessuno riuscirà a resistere. Tante verdure di stagione impreziosiscono queste polpette di quinoa: peperoni, melanzane, fagiolini, piattoni e pomodorini doneranno un gusto speciale a questo piatto. Croccanti fuori e morbide dentro sono una valida alternativa vegetariana alle classiche di carne. Una tira l'altra... e tu non hai già voglia di assaggiare le polpette di quinoa con verdure? 


						
						

														INGREDIENTI
							
							                            
                                
    								
    									
    										
    										593
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    593
    					
    					    					    					
    					    Carboidrati
    					    g
    					    26.5
    					
    					    					    					
    					      di cui zuccheri
    					    g
    					    2.8
    					
    					    					    					
    					    Proteine
    					    g
    					    16.6
    					
    					    					    					
    					    Grassi
    					    g
    					    46.8
    					
    					    					    					
    					      di cui saturi
    					    g
    					    11.7
    					
    					    					    					
    					    Fibre
    					    g
    					    4.6
    					
    					    					    					
    					    Colesterolo
    					    mg
    					    136
    					
    					    					    					
    					    Sodio
    					    mg
    					    730
    					
    					    				
    			
                            
													


						
														
							
														Ingredienti per circa 15 polpette
							

							
								

																	Quinoa
								
								
								
																	200
									g
																

								

							
								

																	Acqua
								
								
								
																	400
									g
																

								

							
								

																	Melanzane
								
								
								
																	120
									g
																

								

							
								

																	Fagiolini
								
								
								
																	100
									g
																

								

							
								

																	Pomodorini ciliegino
								
								
								
																	130
									g
																

								

							
								

																	Fagiolini piattoni
								
								
								
																	100
									g
																

								

							
								

																	Peperoni gialli
								
								
								
																	100
									g
																

								

							
								

																	Cipollotto fresco
								
								
								
																	30
									g
																

								

							
								

																	Uova
								
								
								
																	2
									
																

								

							
								

																	Pangrattato
								
								
								
																	40
									g
																

								

							
								

																	Grana Padano DOP
								
								
								
																	50
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Paprika dolce
								
								
								
																	
									q.b.
																

								

							
								

																	Maggiorana
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per impanare
							

							
								

																	Uova
								
								
								
																	2
									
																

								

							
								

																	Pangrattato
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Paprika
								
								
								
																	
									q.b.
																

								

							
														
							
						
														
							
														per il ripieno
							

							
								

																	Provola
								
								
								
																	160
									g
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	1
									l
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le polpette di quinoa con verdure, iniziate da queste ultime. Lavatele bene, poi tagliate il cipollotto a rondelle. Passate ai peperoni, eliminate il piccolo e i semi interni. Ricavate poi delle striscioline sottili 2 e da queste ricavate dei piccoli cubetti 3. 
									

								

															

																		
																															
											
										
																														
																		Fate la stessa cosa anche con le melanzane. Tagliatele prima a fette abbastanza sottili 3, poi a striscioline 5 e in ultimo ricavate dei cubetti della stessa misura del peperone. Prendete i pomodorini e tagliateli a pezzi 6. 
									

								

															

																		
																															
											
										
																														
																		Spuntate sia i piattoni che i fagiolini, poi tagliate i primi a striscioline 7 e i fagiolini a piccole rondelle 8. Versate in una padella un filo d'olio, aggiungete il cipollotto e lasciatelo insaporire per pochi minuti. Aggiungete poi le melanzane 9, 
									

								

															

																		
																															
											
										
																														
																		i peperoni, i piattoni e i fagiolini 10. Aggiungete poi anche i pomodorini 11. Salate, pepate, aggiungete qualche foglia di maggiorana 12 e cuocete per circa 15 -20 minuti a fuoco medio. 
									

								

															

																		
																															
											
										
																														
																		Le verdure dovranno risultare morbide ma non stracotte 13. Mentre le verdure cuociono occupatevi della quinoa. In una padella versate la quinoa accendete il fuoco medio, senza aggiungere del grasso, e lasciatela tostare per 2-3 minuti, mescolando spesso 14. Versate l’acqua a temperatura ambiente già salata 15 e mescolate, lasciate cuocere per 4-5 minuti. 
									

								

															

																		
																															
											
										
																														
																		Coprite 16, spegnete il fuoco e lasciate riposare per 10 minuti. A questo punto mescolate la quinoa 17, unitela alle verdure 18,
									

								

															

																		
																															
											
										
																														
																		mescolate 19 e lasciate intiepidire. Nel frattempo prendete la provola e tagliatela a cubetti 20. Quando il composto sarà tiepido aggiuntete le uova 21,
									

								

															

																		
																															
											
										
																														
																		il formaggio grattugiato 22 il pangrattato 23 e mescolate il tutto 24. 
									

								

															

																		
																															
											
										
																														
																		Prelevate circa 80 g di composto e tenendolo in mano schiacciatelo al centro, in modo da creare una cavità. Sistemate i pezzetti di formaggio all'interno 26 e richiudete a mò di polpetta. Lavorate un po' con le mani per arrotondarla e sistemate su un vassoio. 
									

								

															

																		
																															
											
										
																														
																		Ripetete questa operazione fino a terminare l'impasto 28. Tenete da parte e in un'altra ciotola sbattete le uova, aggiungete il sale, il pepe e la paprika 29. Sbattete ancora 30. Versate il pangrattato in un altro contenitore. 
									

								

															

																		
																															
											
										
																														
																		Passate le polpette prima nell'uovo 31 e poi nel pan grattato 32, facendo attenzione a ricoprirle interamente 33.
									

								

															

																		
																															
											
										
																														
																		Scaldate l'olio, dovrete raggiungere la temperatura di 160°. Immergete quindi poche polpette alla volta 34, tenendo sempre sotto controllo la temperatura e cuocete per 4-5 minuti. Quando saranno ben dorate scolate le polpette utilizzando una schiumarola e trasferitele su un foglio di carta da cucina 35 per togliere l'olio in eccesso. Proseguite la cottura delle polpette e servitele ben calde 36.
									

								

							
					    