Difficoltà: Difficile
Tutto ciò che ha a che fare con pane e lievitati viene definito arte bianca e a parer nostro non c'è modo migliore di descrivere la panificazione. Ci vuole un vero e proprio talento per creare qualcosa di magico, che possa catturare l'interesse, e noi ce l'abbiamo messa tutta per realizzare una vera e propria opera d'arte: i filoncini alle olive. Potrà sembrare una cosa semplice, magari penserete che non è nulla di nuovo, ma questi bastoncini di pane sono un classico che piace sempre a tutti. L'alta idratazione, le varie fasi di riposo e la giusta cottura permetteranno di ottenere un pane fragrante e leggero. Ma per il gusto spetta a voi scegliere la vostra qualità di olive preferite: verdi, nere o taggiasche andranno sempre bene! 


						
						

														INGREDIENTI
							
							                            
                                
    								
    									
    										
    										337
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    337
    					
    					    					    					
    					    Carboidrati
    					    g
    					    62.9
    					
    					    					    					
    					      di cui zuccheri
    					    g
    					    1.6
    					
    					    					    					
    					    Proteine
    					    g
    					    10.2
    					
    					    					    					
    					    Grassi
    					    g
    					    4.9
    					
    					    					    					
    					      di cui saturi
    					    g
    					    0.75
    					
    					    					    					
    					    Fibre
    					    g
    					    3.3
    					
    					    					    					    					
    					    Sodio
    					    mg
    					    752
    					
    					    				
    			
                            
													


						
														
							
														Ingredienti per la biga
							

							
								

																	Farina Manitoba
								
								
								
																	250
									g
																

								

							
								

																	Acqua
								
								
								
																	110
									g
																

								

							
								

																	Lievito di birra fresco
								
								
								
																	2,5
									g
																

								

							
														
							
						
														
							
														per l'impasto
							

							
								

																	Semola di grano duro rimacinata
								
								
								
																	420
									g
																

								

							
								

																	Acqua
								
								
								
																	300
									g
																

								

							
								

																	Olive verdi
								
								
								denocciolate
																	100
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Lievito di birra fresco
								
								
								
																	15
									g
																

								

							
								

																	Sale fino
								
								
								
																	15
									g
																

								

							
								

																	Farina 00
								
								
								per spolverizzare i filoncini
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i filoncini alle olive come prima cosa preparate la biga: in una ciotola versate la farina e il lievito sbriciolato 1, poi aggiungete l'acqua poco per volta 2, mescolando con un mestolo di legno 3. 
									

								

															

																		
																															
											
										
																														
																		Quando il composto inizierà a compattarsi, trasferitelo su un piano 4 e lavoratelo con le mani per un paio di minuti 5, fino ad ottenere un composto omogeneo. Dategli poi una forma sferica 6 e lasciatelo maturare a temperatura ambiente per 14 ore. 
									

								

															

																		
																															
											
										
																														
																		Trascorso questo tempo l'impasto raddoppierà di volume ma resterà compatto 7. Spezzettate la biga e trasferitela all'interno della ciotola di una planetaria munita di gancio 8, unite poca acqua 9 e iniziate a impastare a bassa velocità.
									

								

															

																		
																															
											
										
																														
																		Mentre la planetaria è in funzione aggiungete il lievito sbriciolato 10 e della semola 11, poi aggiungete ancora un po' d'acqua 12,
									

								

															

																		
																															
											
										
																														
																		l'olio 13 e il sale 14. Proseguite alternando acqua 15 
									

								

															

																		
																															
											
										
																														
																		e semola 16 fino a terminarle. Lavorate l'impasto per circa 15 minuti 17. Nel frattempo tritate grossolanamente le olive 18 
									

								

															

																		
																															
											
										
																														
																		e versatele nella ciotola 19. Azionate di nuovo la planetaria 20 fino a che non si saranno incorporate all'impasto 21. 
									

								

															

																		
																															
											
										
																														
																		Trasferite l'impasto ottenuto su un piano 22 e coprite con una ciotola 23: lasciate riposare per circa 20 minuti. Utilizzando un tarocco ricavate 8 pezzi di impasto da 150 g 24. 
									

								

															

																		
																															
											
										
																														
																		Pirlateli sul piano 25 e, quando avrete ottenuto una forma sferica, sistemateli uno accanto all'altro 26, copriteli con un panno 27 e lasciateli riposare per altri 15 minuti. 
									

								

															

																		
																															
											
										
																														
																		Trascorso questo tempo cercate di ottenere una forma ovale allargando delicatamente i panetti 28. Disponeteli su una leccarda foderata con carta forno, spolverizzateli con la farina 29 e lasciateli lievitare per un'ora. Una volta lievitati allungateli tirando delicatamente le due estremità con le mani 30
									

								

															

																		
																															
											
										
																														
																		e attorcigliateli 30, in modo da ottenere dei filoncini lunghi circa 20-25 cm. Cuocete in forno statico preriscaldato a 250° con una teglietta d'acqua sul fondo in modo da creare la giusta umidità. Dopo circa 25 minuti i filoncini saranno ben dorati e pronti da sfornare 32. Lasciate intiepidire e servite 33.
									

								

							
					    