Difficoltà: Media
I tartufini di cocco e nutella sono perfette praline per un'occasione particolare: un incontro romantico, un simpatico regalino commestibile, una cena con parenti e amici, una festa. La loro base al cioccolato è avvolgente e croccante allo stesso tempo, grazie alla nocciola carammellata che si sposa perfettamente con l'amaro del fondente e il tocco immancabile della Nutella. Avvolgerli nel cocco è un'idea per renderli esteticamente deliziosi e per aggiungere una nota di contrasto con l'intensità del ripieno. Possono essere un goloso regalino a parenti e amici, presentandoli magari in un sacchettino o in una scatoletta infiocchettata... del resto con il connubio cocco e Nutella non si sbaglia mai! Serviteli in piccoli pirottini di diverso colore e fantasia, lascerete tutti a bocca aperta. Se siete amanti del genere, per la bella stagione, non scordatevi di provare una fresca e golosa versione al limone oppure in versione "festosa" quelli rossi!


						
						

														INGREDIENTI
							
							                            
                                
    								
    									
    										
    										89
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    89
    					
    					    					    					
    					    Carboidrati
    					    g
    					    8
    					
    					    					    					
    					      di cui zuccheri
    					    g
    					    8
    					
    					    					    					
    					    Proteine
    					    g
    					    1
    					
    					    					    					
    					    Grassi
    					    g
    					    5.9
    					
    					    					    					
    					      di cui saturi
    					    g
    					    2.53
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    1
    					
    					    					    					
    					    Sodio
    					    mg
    					    4
    					
    					    				
    			
                            
													


						
														
							
														Ingredienti per i tartufini al cocco e nutella
							

							
								

																	Cioccolato fondente
								
								
								
																	200
									g
																

								

							
								

																	Nutella
								
								
								
																	120
									g
																

								

							
								

																	Granella di nocciole
								
								
								
																	30
									g
																

								

							
								

																	Panna fresca liquida
								
								
								
																	50
									g
																

								

							
								

																	Cocco rapè
								
								
								
																	40
									g
																

								

							
														
							
						
														
							
														Per caramellare le nocciole
							

							
								

																	Nocciole
								
								
								
																	32
									
																

								

							
								

																	Acqua
								
								
								
																	30
									g
																

								

							
								

																	Zucchero
								
								
								
																	70
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per ottenere i tartufini al cocco e nutella, dovete innanzitutto caramellare le nocciole. In un pentolino unite l’acqua e lo zucchero 1, accendete il fuoco e regolandovi con un termometro da cucina portate il caramello ad una temperatura di 116° 2. Spegnete il fuoco e immergete le nocciole intere 3.
									

								

															

																		
																															
											
										
																														
																		Mescolate finché il composto non risulterà sabbioso 4. A questo punto rimettete sul fuoco il pentolino e fate sciogliere lo zucchero a fuoco basso finché non sarà ambrato 5. Trasferite le nocciole caramellate su un vassoio rivestito con carta da forno o su di un tappetto in silicone, separandole tra loro per evitare che si attacchino tra loro raffreddandosi 6.
									

								

															

																		
																															
											
										
																														
																		Preparate ora i tartufini. Tritate finemente il cioccolato 7 e aggiungetelo alla panna calda 8, fatelo sciogliere con una frusta a mano 8. Una volta ottenuto un composto omogeneo amalgamate al cioccolato la nutella 9.
									

								

															

																		
																															
											
										
																														
																		Unite ora la granella di nocciole 10 e mescolate fino ad ottenere un impasto corposo 11. Trasferite ora in una terrina la pasta ottenuta,  coprendola con pellicola a contatto 12. Lasciatela raffreddare in frigorifero per circa 30 minuti.
									

								

															

																		
																															
											
										
																														
																		Trascorso questo tempo potete comporre i dolcetti. Dividete l’impasto in 32 pezzetti, ponete al centro una nocciola e richiudete perché diventi il cuore dell’impasto. Quindi con i palmi delle mani date una forma sferica al tartufino; man a mano che li realizzate distribuiteli su un vassoio foderato con carta da forno 13. Distribuite la polvere di cocco su un vassoio e tuffateci un tartufino alla volta, facendo aderire bene il cocco perché ricopra interamente la superficie dei tartufini 14. I vostri tartufini al cocco e nutella sono pronti 15: serviteli dentro a piccoli pirottini di carta.
									

								

							
					    