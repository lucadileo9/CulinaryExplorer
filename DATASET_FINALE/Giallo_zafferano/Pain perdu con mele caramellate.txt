Difficoltà: Molto facile
Se amate iniziare la giornata con una colazione golosa e sostanziosa ecco un piatto che amerete alla follia: il pain perdu con mele caramellate.
Il pain perdu è un piatto, molto diffuso nei paesi francofoni, a base di fette di pane raffermo intinte in una pastella fatta con uova, zucchero e latte e dorate in padella con il burro fuso, che viene servito a colazione accompagnato con marmellata o frutta.
In realtà il pain perdu è un piatto di recupero realizzato con ingredienti semplici ed economici e si può ritrovare in molti altri paesi con qualche variante, come per esempio il french toast!
La nostra versione prevede pain perdu e mele cotte in padella con zucchero e vino dolce, il tutto accompagnato da zabaione caldo.
Una coccola da concedersi in una fredda mattina e da condividere con le persone care!


						
						

														INGREDIENTI
							
							                            
                                
    								
    									
    										
    										801
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    801
    					
    					    					    					
    					    Carboidrati
    					    g
    					    97.7
    					
    					    					    					
    					      di cui zuccheri
    					    g
    					    40
    					
    					    					    					
    					    Proteine
    					    g
    					    14.9
    					
    					    					    					
    					    Grassi
    					    g
    					    37.1
    					
    					    					    					
    					      di cui saturi
    					    g
    					    19.11
    					
    					    					    					
    					    Fibre
    					    g
    					    9.2
    					
    					    					    					
    					    Colesterolo
    					    mg
    					    452
    					
    					    					    					
    					    Sodio
    					    mg
    					    658
    					
    					    				
    			
                            
													


						
														
							
														Ingredienti per le mele caramellate
							

							
								

																	Mele
								
								
								
																	500
									g
																

								

							
								

																	Cannella in polvere
								
								
								mezzo cucchiaino
																	
									
																

								

							
								

																	Burro
								
								
								
																	30
									g
																

								

							
								

																	Zucchero
								
								
								
																	20
									g
																

								

							
								

																	Moscato
								
								
								
																	50
									ml
																

								

							
														
							
						
														
							
														per il pain perdu
							

							
								

																	Pane raffermo
								
								
								
																	12
									fette
																

								

							
								

																	Uova
								
								
								medie 
																	2
									
																

								

							
								

																	Latte intero
								
								
								
																	50
									ml
																

								

							
								

																	Zucchero
								
								
								
																	20
									g
																

								

							
								

																	Estratto di vaniglia
								
								
								
																	1
									cucchiaino
																

								

							
														
							
						
														
							
														per lo zabaione
							

							
								

																	Tuorli
								
								
								
																	4
									
																

								

							
								

																	Zucchero
								
								
								
																	80
									g
																

								

							
								

																	Moscato
								
								
								
																	4
									cucchiai
																

								

							
								

																	Cannella in polvere
								
								
								
																	1
									pizzico
																

								

							
														
							
						
														
							
														per friggere
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pain perdu con mele caramellate, iniziate a preparare quest'ultime: sbucciate le mele lavate, eliminate il torsolo e tagliatele a fette non troppo sottili 1. Ponete in una padella il burro, fatelo fondere e aggiungete lo zucchero 2 quindi adagiate le fette di mela 3.
									

								

															

																		
																															
											
										
																														
																		Irrorate le mele con il vino 4, unite la cannella 5 e fatele cuocere (senza toccarle con un mestolo di legno per non romperle) a fuoco bassissimo, fino a che le mele non saranno cotte e caramellate 6.
									

								

															

																		
																															
											
										
																														
																		Passate ora alla realizzazione del pain perdu: in una ciotola rompete le uova e unite il latte 7, l'estratto di vaniglia 8 e lo zucchero 9.
									

								

															

																		
																															
											
										
																														
																		Sbattete il tutto con una forchetta per amalgamare bene gli ingredienti 10. Tagliate delle fette (non troppo grandi, se lo sono dividetele a metà) di pane raffermo 11 e mettete a fondere quanto burro basta per coprire il fondo di una padella antiaderente 12.
									

								

															

																		
																															
											
										
																														
																		Intingete le fette di pane da entrambi i lati nella pastella 13 e passatele direttamente in padella a friggerle 14. Fatele dorare bene da entrambi i lati, girandole con una pinza 15 e una volta pronte, ponetele su della carta assorbente da cucina.
									

								

															

																		
																															
											
										
																														
																		Nel frattempo preparate lo zabaione (clicca qui per ulteriori indicazioni) sbattendo con le fruste di uno sbattitore i tuorli con lo zucchero in un tegame posto a bagnomaria (16-17): unite la cannella e il vino, un cucchiaio alla volta sempre sbattendo fino a completo assorbimento. Quando lo zabaione sarà pronto, potete impiattare il tutto: ponete tre fettine di pane una sull’altra in un piatto da portata, adagiate vicino al pane qualche fetta di mela caramellata e terminate con l’aggiunta di un paio di cucchiai di zabaione 18: ecco pronto il vostro pain perdu con mele caramellate!
									

								

							
					    