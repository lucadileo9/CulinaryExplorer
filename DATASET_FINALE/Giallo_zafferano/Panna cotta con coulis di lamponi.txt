Difficoltà: Media
La panna cotta è il dolce al cucchiaio per eccellenza…un budino italiano a base di panna e zucchero dal sapore molto delicato. Grazie alla sua facilità di esecuzione e al suo aspetto raffinato, è il dessert perfetto da preparare in vista di una cena o per arricchire il vostro buffet. La panna cotta abbinata alla coulis di lamponi risulta essere un connubio perfetto in ogni periodo dell’anno. Il gioco di colori del bianco candido della panna e del rosso rubino dei lamponi spicca subito alla vista, mentre al primo assaggio le vostre papille gustative godranno di un contrasto tra la dolcezza della panna cotta e il gusto acidulo dei lamponi. Utilizzate gli stampi che preferite per personalizzare questo dessert e adeguarlo alla vostra occasione d’uso. Affondate il cucchiaino all’interno della vostra panna cotta con coulis di lamponi e lasciatevi travolgere dalla sua consistenza avvolgente.


						
						

														INGREDIENTI
							
							                            
                                
    								
    									
    										
    										552
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    552
    					
    					    					    					
    					    Carboidrati
    					    g
    					    64.8
    					
    					    					    					
    					      di cui zuccheri
    					    g
    					    64.8
    					
    					    					    					
    					    Proteine
    					    g
    					    4.8
    					
    					    					    					
    					    Grassi
    					    g
    					    30.4
    					
    					    					    					
    					      di cui saturi
    					    g
    					    17.46
    					
    					    					    					
    					    Fibre
    					    g
    					    4.3
    					
    					    					    					
    					    Colesterolo
    					    mg
    					    99
    					
    					    					    					
    					    Sodio
    					    mg
    					    54
    					
    					    				
    			
                            
													


						
														
							
														Ingredienti per 4 stampi da 160 gr
							

							
								

																	Panna fresca liquida
								
								
								 
																	600
									g
																

								

							
								

																	Zucchero a velo
								
								
								
																	160
									g
																

								

							
								

																	Gelatina in fogli
								
								
								 
																	6
									g
																

								

							
								

																	Baccello di vaniglia
								
								
								 
																	1
									
																

								

							
														
							
						
														
							
														Ingredienti per la coulis di lamponi
							

							
								

																	Lamponi
								
								
								
																	200
									g
																

								

							
								

																	Zucchero a velo
								
								
								
																	50
									g
																

								

							
								

																	Succo di limone
								
								
								
																	20
									g
																

								

							
														
							
						
														
							
														per guarnire
							

							
								

																	Lamponi
								
								
								
																	30
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la panna cotta con coulis di lamponi, ponete la panna in un tegame 1, intagliate la bacca di vaniglia 2, raschiatene i semi con un coltellino affilato e trasferiteli insieme alla panna 3.
									

								

															

																		
																															
											
										
																														
																		Aggiungete anche la bacca 4 e lo zucchero a velo 5. Mescolate per amalgamare il tutto e portate a sfiorare il bollore a fuoco dolce. Nel frattempo mettete i fogli di gelatina in ammollo in acqua ben fredda. Una volta che la panna inizierà a bollire eliminate la bacca di vaniglia 6.
									

								

															

																		
																															
											
										
																														
																		Strizzate i fogli di gelatina 7 e uniteli al composto caldo 8, mescolando rapidamente con una frusta 9 fino a farla sciogliere completamente, quindi spegnete il fuoco.
									

								

															

																		
																															
											
										
																														
																		Aiutandovi con un mestolo trasferite il composto nei 4 stampini 10, dalla capienza di 160 gr. Lasciate raffreddare prima a temperatura ambiente 11 e poi in frigorifero a rassodare per almeno 5 ore. Prima di servire la panna cotta preparate la coulis. Versate i lamponi in un contenitore dai bordi alti, insieme al succo di limone e allo zucchero a velo 12.
									

								

															

																		
																															
											
										
																														
																		Frullate con un mixer ad immersione 13, fino ad ottenere una purea. Quindi filtrate il composto 14 e tenete da parte la vostra coulis. Al momento di servire la panna cotta immergete lo stampo per qualche secondo in acqua bollente 15
									

								

															

																		
																															
											
										
																														
																		e capovolgetelo su un piatto da portata 16, in questo modo la panna cotta si sformerà facilmente. Versate sopra la coulis di lamponi 17, decorate con i lamponi freschi 17 e servite la vostra panna cotta!
									

								

							
					    