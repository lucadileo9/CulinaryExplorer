Difficoltà: Facile
Chi lo ha detto che i plumcake devono essere soltanto dolci? Certo cioccolato e yogurt sono ingredienti sfiziosi, ma immaginate lo stupore dei vostri ospiti quando vedranno arrivare in tavola una versione salata, perfetta per l'aperitivo. Il plumcake alle verdure sarà apprezzato da tutti grazie alla sua morbidezza, al suo sapore e ai vari colori che sprigiona fetta dopo fetta. Tutte le verdure infatti resteranno ben distinte e anche i più piccoli le ameranno! Realizzate con anticipo questo coloratissimo plumcake alle verdure, personalizzatelo con salumi o altri formaggi, munitevi di un telo e correte a trascorrere una serena giornata al parco in compagnia dei vostri amici... noi siamo sicuri non accadrà, ma se dovesse avanzare potrete portarlo anche a lavoro, la pausa pranzo sarà veramente speciale perchè il plumcake alle verdure è ottimo anche freddo. Provatelo anche nella versione con le patate!


												
						
						

														INGREDIENTI
							
							                            
                                
    								
    									
    										
    										327
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    327
    					
    					    					    					
    					    Carboidrati
    					    g
    					    22.4
    					
    					    					    					
    					      di cui zuccheri
    					    g
    					    4.3
    					
    					    					    					
    					    Proteine
    					    g
    					    12.4
    					
    					    					    					
    					    Grassi
    					    g
    					    20.9
    					
    					    					    					
    					      di cui saturi
    					    g
    					    5.72
    					
    					    					    					
    					    Fibre
    					    g
    					    2.7
    					
    					    					    					
    					    Colesterolo
    					    mg
    					    97
    					
    					    					    					
    					    Sodio
    					    mg
    					    428
    					
    					    				
    			
                            
													


						
							
														Ingredienti per uno stampo di 30X11 cm
							

							
								

																	Uova
								
								
								(3 medie)
																	165
									g
																

								

							
								

																	Farina 00
								
								
								 
																	180
									g
																

								

							
								

																	Olio di semi
								
								
								
																	100
									g
																

								

							
								

																	Latte intero
								
								
								 
																	100
									g
																

								

							
								

																	Lievito istantaneo per preparazioni salate
								
								
								
																	16
									g
																

								

							
								

																	Grana Padano DOP
								
								
								da grattugiare
																	50
									g
																

								

							
								

																	Sale fino
								
								
								
																	5
									g
																

								

							
								

																	Pepe nero
								
								
								
																	
									q.b.
																

								

							
								

																	Zucchine
								
								
								
																	130
									g
																

								

							
								

																	Carote
								
								
								
																	110
									g
																

								

							
								

																	Pisellini
								
								
								
																	100
									g
																

								

							
								

																	Scamorza (provola)
								
								
								dolce
																	100
									g
																

								

							
								

																	Olive taggiasche
								
								
								(denocciolate)
																	50
									g
																

								

							
								

																	Peperoni
								
								
								misti
																	200
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il plumcake alle verdure iniziate a pelare la carota 1, spuntatela poi tagliatela a fette 2 e in fine riducetela in piccoli cubetti 3.
									

								

															

																		
																															
											
										
																														
																		Lavate la zucchina, spuntatela 4 e tagliatela della stessa dimensione delle carote 5. Lavate anche i peperoni, divideteli a metà, poi privateli del picciolo, dei filamenti bianchi e dei semini interni 6.
									

								

															

																		
																															
											
										
																														
																		Tagliate anche questi a fettine nel senso della lunghezza 7 e poi in cubetti 8. In ultimo scubettate anche la scamorza 9 e tenete tutto da parte.
									

								

															

																		
																															
											
										
																														
																		A questo punto occupatevi di preparare l'impasto: versate in una ciotolina la farina e il lievito istantaneo per preparazioni salate 10 precedentemente setacciati. Poi rompete le uova in un'altra ciotola, salate, pepate 11 e iniziate a sbatterle con uno sbattitore elettrico 12.
									

								

															

																		
																															
											
										
																														
																		Quando saranno diventate spumose aggiungete prima l'olio a filo 13 e poi anche il latte, sempre lentamente. Continuando a sbattere aggiungete poco per volta la farina mescolata al lievito 15
									

								

															

																		
																															
											
										
																														
																		e quando sarà completamente assorbita unite anche il Grana Padano grattugiato 16. Otterrete cosi un composto liscio ed omogeneo 17, a cui dovrete aggiungere prima i peperoni 18,
									

								

															

																		
																															
											
										
																														
																		poi le zucchine 19, le carote, le olive taggiasche intere ma denocciolate 20, i piselli e i cubetti di scamorza 21.
									

								

															

																		
																															
											
										
																														
																		Mescolate il tutto 22, foderate con della carta forno uno stampo da plumcake grande 30x11 cm. Versate il composto al suo interno 23, livellatelo con una spatola 24 e cuocete il vostro plumcake alle verdure in forno statico preriscaldato a 180° per 60 minuti.
									

								

															

																		
																															
											
										
																														
																		Quando risulterà cotto (potete fare la prova dello stecchino) estraete il plumcake di verdure dal forno 25 e lasciatelo intiepidire prima di sformarlo capovolgendolo 26 e servirlo tagliato a fette 27!
									

								

							
					    