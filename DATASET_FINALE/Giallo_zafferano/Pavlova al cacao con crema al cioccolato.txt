Difficoltà: Difficile
Se avete voglia di portare in tavola un dessert gustoso che unisca la bontà della meringa e la golosità del cioccolato, la pavlova al cacao con crema al cioccolato che vi presentiamo in questa ricetta è proprio il dolce che fa al caso vostro! La base di meringa soffice si ispira alla pavlova classica ma nella variante al cacao, e accoglie una squisita crema al cioccolato fondente guarnita con freschi frutti rossi. Questa torta è davvero una delizia per gli occhi e per il palato: un vero trionfo di sapori e di colori, che vi avvolgerà in tutta la sua irresistibile dolcezza!


						
						

														INGREDIENTI
							
							                            
                                
    								
    									
    										
    										363
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    363
    					
    					    					    					
    					    Carboidrati
    					    g
    					    56.6
    					
    					    					    					
    					      di cui zuccheri
    					    g
    					    56.1
    					
    					    					    					
    					    Proteine
    					    g
    					    6.4
    					
    					    					    					
    					    Grassi
    					    g
    					    12.3
    					
    					    					    					
    					      di cui saturi
    					    g
    					    6.55
    					
    					    					    					
    					    Fibre
    					    g
    					    4
    					
    					    					    					
    					    Colesterolo
    					    mg
    					    113
    					
    					    					    					
    					    Sodio
    					    mg
    					    90
    					
    					    				
    			
                            
													


						
														
							
														Ingredienti per la base di 22 cm di diametro
							

							
								

																	Albumi
								
								
								(a temperatura ambiente)
																	150
									g
																

								

							
								

																	Zucchero a velo
								
								
								
																	150
									g
																

								

							
								

																	Zucchero
								
								
								
																	150
									g
																

								

							
								

																	Succo di limone
								
								
								
																	15
									g
																

								

							
								

																	Cacao amaro in polvere
								
								
								
																	
									q.b.
																

								

							
														
							
						
														
							
														per la crema al cioccolato
							

							
								

																	Cioccolato fondente
								
								
								
																	120
									g
																

								

							
								

																	Tuorli
								
								
								
																	60
									g
																

								

							
								

																	Zucchero
								
								
								
																	25
									g
																

								

							
								

																	Panna fresca liquida
								
								
								
																	130
									g
																

								

							
								

																	Latte intero
								
								
								
																	130
									g
																

								

							
														
							
						
														
							
														per guarnire
							

							
								

																	Fragole
								
								
								
																	4
									
																

								

							
								

																	Ribes rosso
								
								
								
																	1
									rametto
																

								

							
								

																	Mirtilli
								
								
								
																	10
									
																

								

							
								

																	Lamponi
								
								
								
																	10
									
																

								

							
								

																	Menta
								
								
								
																	1
									foglia
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la pavlova al cacao con crema al cioccolato incominciate con la preparazione di quest’ultima. Tritate grossolanamente il cioccolato fondente 1 e mettetelo da parte. In un pentolino versate il latte e la panna e fate sfiorare il bollore 2. In una ciotola a parte versate i tuorli con lo zucchero 3 e lavorateli bene con una spatola 3 o con le fruste.
									

								

															

																		
																															
											
										
																														
																		Quando il latte e la panna avranno raggiunto il bollore, spegnete il fuoco e versate il composto a base di uova nella pentola 4. Cuocete la crema a bagno maria a fuoco basso, prestando attenzione che l'acqua sottostante non tocchi il recipiente 5. Mescolate in continuazione e controllate con un termometro da cucina che la temperatura raggiunga gli 83°. Una volta pronta, filtrate la crema che avete ottenuto con un colino a maglie strette 6.
									

								

															

																		
																															
											
										
																														
																		Versate la crema sul cioccolato fondente tritato, mescolando delicatamente fino al completo scioglimento 7. Frullate la crema con un frullatore ad immersione, poi trasferitela in una pirofila bassa 8 e coprite con la pellicola trasparente al contatto. Lasciate raffreddare la crema a temperatura ambiente, poi mettetela in frigorifero per almeno 3 ore (meglio per tutta la notte). Quindi, trasferitela in una sac-à-poche senza bocchetta a cui potete praticare un foro. In una planetaria munita di frusta versate gli albumi 9;
									

								

															

																		
																															
											
										
																														
																		iniziate a montare, versando pocco alla volta il succo di limone 10, poi poco alla volta lo zucchero semolato 11 e lo zucchero a velo 12. Continuate con le fruste fino a quando non saranno montati a neve (ci vorranno circa 15 minuti). Quando la meringa sarà diventata spumosa, consistente e lucida, arrestate la planetaria.
									

								

															

																		
																															
											
										
																														
																		Imburrate leggermente e foderate una leccarda con carta da forno (imburrare la teglia prima servirà a tenere fermo il foglio di carta da forno) e trasferite delicatamente la meringa 13 formando un nido di 22 cm dai bordi rialzati con l’aiuto di una spatola o un cucchiaio, creando una conca al centro per ospitare la crema al cioccolato e i frutti rossi 14. Potete dare delle spatolate decorative tutto intorno per creare dei riccioli che dopo la cottura diventeranno un grazioso motivo decorativo. Spolverizzate la pavlova con il cacao in polvere 15, dopodiché fatela cuocere in forno statico preriscaldato a 100° per circa un'ora e mezza o due. Gli ultimi 15 minuti lasciate il forno semichiuso, magari mettendo un cucchiaio di legno per tenerlo aperto.
									

								

															

																		
																															
											
										
																														
																		Una volta fredda, farcite la pavlova distribuendo la crema al cioccolato al centro 16. Lavate sotto abbondante acqua fresca i frutti rossi e decorate la torta, collocandoli su tutta la superficie 17; infine, terminate aggiungendo le foglioline di menta: la vostra pavlova al cacao con crema al cioccolato è pronta per essere servita e gustata 18.
									

								

							
					    