Difficoltà: Molto facile
La pasta con salmone e patate è un primo piatto a base di pesce, adatto ad ogni occasione. Questa preparazione unisce e fonde due ingredienti che si sposano alla perfezione: il salmone, cotto in maniera semplice e impreziosito dal pepe rosa... e i cubetti croccanti di patate, aromatizzati al rosmarino. Pochi e semplici ingredienti sono il segreto per rendere unico questo piatto. Noi abbiamo scelto di utilizzare un formato di pasta adatto ad ottenere un risultato più rustico… le mezze penne integrali grazie alla loro dimensione e alle rigature in superficie si amalgamano al condimento in maniera esemplare. Realizzate anche voi la pasta con patate e salmone e proponetela per un pranzo in famiglia o per una cena tra amici.


						
						

														INGREDIENTI
							
							                            
                                
    								
    									
    										
    										816
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    816
    					
    					    					    					
    					    Carboidrati
    					    g
    					    89
    					
    					    					    					
    					      di cui zuccheri
    					    g
    					    6.4
    					
    					    					    					
    					    Proteine
    					    g
    					    23.3
    					
    					    					    					
    					    Grassi
    					    g
    					    39.2
    					
    					    					    					
    					      di cui saturi
    					    g
    					    6.57
    					
    					    					    					
    					    Fibre
    					    g
    					    5.2
    					
    					    					    					
    					    Colesterolo
    					    mg
    					    22
    					
    					    					    					
    					    Sodio
    					    mg
    					    962
    					
    					    				
    			
                            
													


						
														
							
														Ingredienti per la pasta
							

							
								

																	Mezze Penne Rigate Integrali
								
								
								
																	320
									g
																

								

							
								

																	Patate
								
								
								
																	500
									g
																

								

							
								

																	Rosmarino
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	60
									g
																

								

							
								

																	Vino bianco
								
								
								
																	50
									g
																

								

							
								

																	Aglio
								
								
								
																	1
									spicchio
																

								

							
														
							
						
														
							
														per il salmone
							

							
								

																	Filetto di salmone
								
								
								
																	300
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe rosa
								
								
								
																	
									q.b.
																

								

							
								

																	Vino bianco
								
								
								
																	40
									g
																

								

							
														
							
						
														
							
														per i pomodorini
							

							
								

																	Pomodorini ciliegino
								
								
								
																	200
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con salmone e patate iniziate dalla cottura di quest’ultime. Pelate le patate e tagliatele a tocchetti di circa 1 cm 1. Tritate finemente il rosmarino 2 e tenetelo da parte. Ponete l’olio in un tegame, aggiungete l’aglio (privato dell’anima) e lasciatelo imbiondire, quindi eliminatelo 3.
									

								

															

																		
																															
											
										
																														
																		Versate il trito di rosmarino e le patate 4. Salate, pepate e mescolate per insaporire il tutto. Sfumate con il vino bianco 5 e lasciate cuocere per circa 10-15 minuti 6.
									

								

															

																		
																															
											
										
																														
																		Nel frattempo dedicatevi alla pulizia del salmone. Aiutandovi con un coltello dalla lama flessibile e affilata eliminate la pelle facendo scorrere il coltello in maniera parallela al filetto 7. Eliminate anche le lische con una pinzetta 8 e tagliate il salmone a tocchetti spessi circa 3-4 cm 9.
									

								

															

																		
																															
											
										
																														
																		Versate l’olio in un tegame antiaderente, lasciatelo scaldare e aggiungete il salmone 10. Rosolatelo a fiamma moderata prestando attenzione a girarlo delicatamente, per non sfaldarlo, salatelo e sfumate con il vino bianco 11. Una volta evaporata la parte alcolica aggiungete il pepe rosa 12 e spegnete il fuoco.
									

								

															

																		
																															
											
										
																														
																		Lavate i pomodorini e tagliateli in 4 parti 13. Versate l’olio in un tegame, aggiungete l’aglio 14 (privato dell’anima) e lasciatelo imbiondire. A questo punto eliminatelo e aggiungete i pomodorini, salate 15, pepate e cuocete per circa 5 minuti.
									

								

															

																		
																															
											
										
																														
																		Cuocete le mezze penne in abbondante acqua bollente, salata a piacere 16. Scolatele al dente 17 e versatele nel tegame con i pomodorini 18.
									

								

															

																		
																															
											
										
																														
																		Mescolate e terminate la cottura per un paio di minuti, quindi aggiungete le patate 19, i tocchetti di salmone e le foglioline di timo 20. Mescolate  nuovamente per amalgamare tutti gli ingredienti e impiattate la vostra pasta con patate e salmone 21.
									

								

							
					    