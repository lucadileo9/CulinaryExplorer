Difficoltà: Facile
A metà strada tra la colazione e il pranzo, il brunch è quel momento appetitoso da concedersi la domenica dopo un pigro risveglio, dove trova posto quel languorino indeciso tra il dolce e il salato. La tavola del brunch, infatti, spazia da torte e croissant a uova e bacon, senza dimenticare la freschezza di centrifughe, frutta fresca o yogurt e granola. Un buffet conviviale e goloso che va incontro a tutte le esigenze, dove potrete scatenare la vostra fantasia in cucina per realizzare ricette accattivanti e divertenti come i nostri pancake con Nutella®. Questi simpatici e soffici dolcetti rievocano l’iconico e inimitabile vasetto di Nutella® mantenendo il gusto tradizionale di una delle ricette più amate per la colazione lunga del weekend!


						
						

														INGREDIENTI
							
							                            
                                
    								
    									
    										
    										325
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    325
    					
    					    					    					
    					    Carboidrati
    					    g
    					    40.6
    					
    					    					    					
    					      di cui zuccheri
    					    g
    					    22.8
    					
    					    					    					
    					    Proteine
    					    g
    					    8.1
    					
    					    					    					
    					    Grassi
    					    g
    					    14.5
    					
    					    					    					
    					      di cui saturi
    					    g
    					    5.98
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    93
    					
    					    					    					
    					    Sodio
    					    mg
    					    60
    					
    					    				
    			
                            
													


						
														
							
														Ingredienti per 16 pancake
							

							
								

																	Latte intero
								
								
								
																	200
									g
																

								

							
								

																	Farina 00
								
								
								
																	125
									g
																

								

							
								

																	Burro
								
								
								
																	25
									g
																

								

							
								

																	Zucchero di canna
								
								
								
																	25
									g
																

								

							
								

																	Uova
								
								
								medie
																	2
									
																

								

							
								

																	Lievito in polvere per dolci
								
								
								
																	6
									g
																

								

							
														
							
						
														
							
														Per decorare
							

							
								

																	Nutella®
								
								
								
																	120
									g
																

								

							
								

																	Zucchero a velo
								
								
								
																	
									q.b.
																

								

							
														
							
						
														
							
														Per ungere la padella
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i pancake con Nutella® come prima cosa realizzate l'impasto. Separate i tuorli dagli albumi e trasferiteli in 2 ciotole diverse, poi fondete il burro e lasciatelo intiepidire. Sbattete i tuorli con una frusta a mano e aggiungete il burro fuso tiepido 1. Unite poi il latte a filo 2 e continuate a sbattere con la frusta. A parte mescolate la farina insieme al lievito 3. 
									

								

															

																		
																															
											
										
																														
																		Setacciate le polveri all'interno del composto di tuorli 4. Mescolate con la frusta per amalgamare il composto 5. A parte iniziate a montare gli albumi versando lo zucchero di canna 6. 
									

								

															

																		
																															
											
										
																														
																		Dovranno diventare bianchi e spumosi 7. Incorporateli delicatamente al composto di tuorli, con movimenti dal basso verso l'alto 8, per evitare di smontarli. Scaldate sul fuoco una padella ampia antiaderente, ungete il fondo con poco burro ed eliminate l'eccesso con un foglio di carta da cucina 9. 
									

								

															

																		
																															
											
										
																														
																		Posizionate lo stampo per ottenere i pancake a forma di vasetto di Nutella®. Versate nello stampo 2 cucchiai di composto 10 e, se dovesse risultare necessario, aiutatevi con il cucchiaio per raggiungere anche gli angoli 11. Cuocete circa 4 minuti fino a quando compariranno le prime bollicine 12.
									

								

															

																		
																															
											
										
																														
																		A questo punto capovolgete lo stampo e cuocete i pancake sull'altro lato 13. Aspettate ancora un minuto poi, quando saranno ben dorati, estraete lo stampo 14 e trasferite i pancake su un vassoio aiutandovi con una spatolina 15.
									

								

															

																		
																															
											
										
																														
																		Procedete in questo modo fino a terminare tutto l'impasto 16. A questo punto non vi resta che decorare i pancake. Spolverizzate con lo zucchero a velo la parte superiore del vasetto 17. Trasferite circa metà Nutella® in una sacca da pasticciere e utilizzatela per creare due strisce decorative al centro del barattolino 18.
									

								

															

																		
																															
											
										
																														
																		Decorate in questo modo metà dei pancake 19. Farcite i pancake rimasti spalmando un po' di Nutella® al centro del barattolino 20. Non vi resta che gustare i vostri pancake con Nutella® 21!
									

								

							
					    