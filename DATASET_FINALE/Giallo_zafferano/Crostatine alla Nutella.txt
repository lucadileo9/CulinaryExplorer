Difficoltà: Facile
Cosa accomuna i bambini? La passione per il cioccolato e ancora di più per la Nutella. Allora questa ricetta fa per voi: le crostatine alla Nutella! Sono una merenda molto golosa da preparare in occasione di una festa o come spuntino per la scuola, in modo da evitare l'acquisto di merendine confezionate. Una volta preparata la pasta frolla basterà attendere il tempo di rassodamento in frigorifero per avere delle crostatine friabili e appetitose, farcite con l'irresistibile Nutella. Divertitevi a decorare le crostatine in tanti modi diversi oltre che con le classiche losanghe! Scoprite tanti altri modi di preparare merende genuine per i vostri bambini come soffici tortine o merende di pasta brioche o le favolose bigusto!


						
						

														INGREDIENTI
							
							                            
                                
    								
    									
    										
    										853
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    853
    					
    					    					    					
    					    Carboidrati
    					    g
    					    102.3
    					
    					    					    					
    					      di cui zuccheri
    					    g
    					    54.6
    					
    					    					    					
    					    Proteine
    					    g
    					    11.9
    					
    					    					    					
    					    Grassi
    					    g
    					    44.1
    					
    					    					    					
    					      di cui saturi
    					    g
    					    20.82
    					
    					    					    					
    					    Fibre
    					    g
    					    2.3
    					
    					    					    					
    					    Colesterolo
    					    mg
    					    213
    					
    					    					    					
    					    Sodio
    					    mg
    					    31
    					
    					    				
    			
                            
													


						
														
							
														Ingredienti per 4 crostatine
							

							
								

																	Burro
								
								
								(freddo di frigo)
																	125
									g
																

								

							
								

																	Farina 00
								
								
								
																	250
									g
																

								

							
								

																	Scorza di limone
								
								
								mezza
																	
									
																

								

							
								

																	Tuorli
								
								
								
																	2
									
																

								

							
								

																	Zucchero a velo
								
								
								
																	100
									g
																

								

							
														
							
						
														
							
														Per il ripieno
							

							
								

																	Nutella
								
								
								
																	180
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le crostatine alla nutella iniziate dalla frolla: in un mixer ponete la farina setacciata, un pizzico di sale ed il burro appena tolto dal frigo tagliato grossolanamente 1. Frullate il tutto fino ad ottenere un composto sabbioso 2; versate la sabbiatura ottenuta su un piano di lavoro (oppure in una ciotola) e aggiungete lo zucchero a velo setacciato; create la forma a fontana e al centro versate la scorza di limone grattugiata 3
									

								

															

																		
																															
											
										
																														
																		e i tuorli 4 Amalgamate il tutto prima con la forchetta, poi quando le uova avranno assorbito la farina potete proseguire a mano. Impastate giusto il tempo di compattare l'impasto 5 perchè la frolla non si scaldi troppo con il calore delle mani e rimanga friabile. Formate un panetto e appiattitelo prima di avvolgerlo nella pellicola 6; riponetelo in frigorifero per farlo rassodare almeno 30 minuti.
									

								

															

																		
																															
											
										
																														
																		Passato il tempo necessario stendete la frolla 7 dello spessore di circa mezzo cm e con un coppapasta (o una coppetta)  del diametro di 13,5 cm ricavate 4 dischi 8. Poneteli in appositi stampini per crostatine di circa 12 cm di diametro, precedentemente imburrati e infarinati 9.
									

								

															

																		
																															
											
										
																														
																		Fate aderire bene il fondo e i bordi 10, eliminate l'impasto in eccesso 11, poi ponete nuovamente in frigorifero per circa 10 minuti. Quindi bucherellate il fondo delle crostatine, aggiungete la Nutella 12 fino a raggiungere il bordo.
									

								

															

																		
																															
											
										
																														
																		Con i ritagli di pasta frolla potete realizzare delle decorazioni, come le classiche losanghe 13, oppure stelline o fiorellini. Infornate in forno statico preriscaldato a 180° per circa 15 minuti (160° per 5-8 minuti se forno ventilato). Una volta cotte 14, sfornate le crostatine alla Nutella e fatele raffreddare su una gratella, quindi sformatele 15 e servitele ai vostri bambini come golosa merenda!
									

								

							
					    