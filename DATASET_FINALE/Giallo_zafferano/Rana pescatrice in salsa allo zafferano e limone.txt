Difficoltà: Molto facile
La rana pescatrice, comunemente nota come coda di rospo, è un pesce molto versatile in cucina: ideale da cuocere al forno, da servire in guazzetto o come antipasto come abbiamo fatto nella ricetta del rosti di lenticchie e rana pescatrice o per condire i primi piatti, con la sua polpa soda che tende a rimanere compatta durante la cottura. In questa golosa variante che abbiamo deciso di proporvi, la rana pescatrice viene divisa in piccole porzioni e accompagnata da una salsa allo zafferano dal gusto deciso, arricchita con succo di limone. Preparate i bocconcini, fateli cuocere in padella e adagiateli sulla base di salsa impreziosita col pepe rosa… vi accorgerete che questo piatto, oltre che essere molto appetitoso e leggero, è un mix di colori particolarmente originale e vivace!


						
						

														INGREDIENTI
							
							                            
                                
    								
    									
    										
    										147
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    147
    					
    					    					    					
    					    Carboidrati
    					    g
    					    3.2
    					
    					    					    					
    					      di cui zuccheri
    					    g
    					    1.8
    					
    					    					    					
    					    Proteine
    					    g
    					    16
    					
    					    					    					
    					    Grassi
    					    g
    					    7.8
    					
    					    					    					
    					      di cui saturi
    					    g
    					    1.26
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    70
    					
    					    					    					
    					    Sodio
    					    mg
    					    777
    					
    					    				
    			
                            
													


						
														
							
														Ingredienti per 8 porzioni di rana pescatrice
							

							
								

																	Rana pescatrice
								
								
								(filetti)
																	400
									g
																

								

							
								

																	Aglio
								
								
								
																	1
									spicchio
																

								

							
								

																	Timo
								
								
								qualche rametto
																	
									
																

								

							
								

																	Olio extravergine d'oliva
								
								
								
																	10
									ml
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per la salsa
							

							
								

																	Farina di riso
								
								
								
																	5
									g
																

								

							
								

																	Zafferano
								
								
								
																	1
									bustina
																

								

							
								

																	Pepe rosa
								
								
								(in grani)
																	5
									g
																

								

							
								

																	Succo di limone
								
								
								
																	30
									ml
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	20
									ml
																

								

							
								

																	Brodo vegetale
								
								
								
																	100
									ml
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la rana pescatrice in salsa allo zafferano e limone iniziate con la pulizia del filetto di rana pescatrice: tagliatela a tranci 1; con un coltello eliminate l’osso all’ interno 2 e poi togliete la pelle. Tagliate a metà i tranci puliti e fate dei bocconcini, legandoli tutto intorno con lo spago da cucina 3: dovrete ottenere 8 medaglioncini di rana pescatrice.
									

								

															

																		
																															
											
										
																														
																		Togliete le foglioline dai rametti di timo e collocatele sopra ogni bocconcino 4, quindi mettete da parte il pesce. Occupatevi ora della salsa: in una padella versate l’olio, il limone 5; aggiungete la bustina di zafferano e fatela sciogliere 6,
									

								

															

																		
																															
											
										
																														
																		Unite anche il pepe rosa 7 e fate addensare la salsina. Quindi setacciate la farina di riso nella padella e mescolate bene con una frusta per addensare la farina senza creare grumi 8. Continuando con la frusta, versate anche il brodo vegetale 9; regolate di sale e pepe e cuocete per qualche minuto finché il sugo diventerà cremoso 9.
									

								

															

																		
																															
											
										
																														
																		Una volta pronto 10, spegnete il fuoco e mettete da parte. In un'altra padella fate scaldare l’olio e unite e lo spicchio di aglio 11. Una volta dorato, togliete l’aglio e adagiate i bocconcini di rana pescatrice 12.
									

								

															

																		
																															
											
										
																														
																		Cuocete per qualche minuto a fuoco medio e girate delicatamente i bocconcini con una pinza da cucina 13; quando avranno preso colore da entrambe le parti, spegnete il fuoco 14. Su un piatto da portata versate la salsa allo zafferano e limone (che sarà la base su cui adagiare il pesce) e appoggiate i bocconcini di rana pescatrice 15. Terminate versando qualche goccia di sugo sulle porzioni ottenute e servite.
									

								

							
					    