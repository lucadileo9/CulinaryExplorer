Difficoltà: Media
Volete fare un figurone alla vostra festicciola che avete organizzato per Halloween? Con questa ricetta potrete stupire tutti i vostri invitati, grandi e piccini che siano. Quale migliore soggetto scegliere, nella notte stregata e più paurosa dell'anno, se non il cappello della strega? Se poi sotto si nasconde un soffice muffin con due occhietti furbi e attenti… ancora meglio! Gustate la morbidezza di questi dolcetti, arricchiti con golose scaglie di cioccolato fondente, e fatevi conquistare dalla loro bellezza: ne rimarrete letteralmente stregati! Scegliete fra le nostre ricette di muffin e cupcake di Halloween per arricchire il vostro buffet con tanti altri spaventosi dolcetti a tema.


						
						

														INGREDIENTI
							
							                            
                                
    								
    									
    										
    										458
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    458
    					
    					    					    					
    					    Carboidrati
    					    g
    					    58
    					
    					    					    					
    					      di cui zuccheri
    					    g
    					    34.2
    					
    					    					    					
    					    Proteine
    					    g
    					    6.6
    					
    					    					    					
    					    Grassi
    					    g
    					    22.2
    					
    					    					    					
    					      di cui saturi
    					    g
    					    12.53
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    78
    					
    					    					    					
    					    Sodio
    					    mg
    					    43
    					
    					    				
    			
                            
													


						
														
							
														Ingredienti per 12 muffin
							

							
								

																	Zucchero di canna
								
								
								
																	150
									g
																

								

							
								

																	Farina 00
								
								
								
																	150
									g
																

								

							
								

																	Burro
								
								
								a temperatura ambiente
																	150
									g
																

								

							
								

																	Uova
								
								
								(4 medie)
																	150
									g
																

								

							
								

																	Cioccolato fondente
								
								
								
																	150
									g
																

								

							
								

																	Lievito in polvere per dolci
								
								
								
																	3
									g
																

								

							
														
							
						
														
							
														per la decorazione
							

							
								

																	Cioccolato fondente
								
								
								
																	200
									g
																

								

							
								

																	Coni per gelato
								
								
								
																	12
									
																

								

							
								

																	Pasta di zucchero
								
								
								
																	100
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le streghe col cappello iniziate dalla preparazione dei muffin: nella tazza di una planetaria munita di frusta versate lo zucchero di canna insieme al burro morbido a temperatura ambiente 1 e azionate la foglia fino ad ottenere una crema omogenea 2. Arrestate la planetaria e sostituite la foglia con le fruste, quindi aggiungete una alla volta le uova intere, aspettando che si sia assorbita una prima di proseguire con un'altra 3.
									

								

															

																		
																															
											
										
																														
																		Setacciate la farina insieme al lievito 4 e versatela nel composto poco alla volta 5; continuate a far andare la planetaria, intanto con un coltello tritate finemente il cioccolato fondente 6
									

								

															

																		
																															
											
										
																														
																		poi aggiungetelo all’impasto 7. Quando le scaglie di cioccolato si saranno ben amalgamate 8, con l'aiuto di una spatola trasferite l’impasto che avete ottenuto in una sac-à-poche senza bocchetta a cui potete praticare un'apertura 9.
									

								

															

																		
																															
											
										
																														
																		Ponete 12 pirottini di carta in uno stampo per muffin e con la sac-à-poche riempite ciascun pirottino per ¾ con l’impasto 10. Quando avrete terminato 11, fate cuocere in forno statico preriscaldato a 170° per 25-30 minuti (o 150° per 20-25 minuti se in forno ventilato). Nel frattempo potete preparare i cappelli delle streghe: per prima cosa ponete in freezer una teglia di alluminio (che vi servirà successivamente); quindi fate sciogliere circa 130 g di cioccolato nel microonde per 2 minuti alla massima potenza 12 (potete anche far sciogliere il cioccolato a bagnomaria); tritate finemente la restante dose di cioccolato e tenete da parte.
									

								

															

																		
																															
											
										
																														
																		Mescolate con una spatola ogni 40/50 secondi 13 e, una volta che si sarà sciolto, aggiungete il cioccolato che avete tritato, continuando a mescolare finché non si sarà sciolto completamente (se necessario ponete ancora qualche secondo in microonde). A questo punto versate 2/3 del cioccolato sciolto su un foglio di carta da forno 14 e con una spatola stendetelo ad uno spessore di 3 mm 15. Conservate il cioccolato fuso che avanzate, poiché vi servirà successivamente per ricoprire e comporre i cappelli.
									

								

															

																		
																															
											
										
																														
																		Trasferite il foglio di carta da forno sul fondo della teglia capovolta che avete precedentemente raffreddato nel freezer 16: quando il cioccolato si sarà leggermente rassodato, con un coppapasta del diametro di 5,5 cm realizzate 12 dischi e poi poneteli in frigorifero a rassodare per almeno 30 minuti 17. Intanto verificate la cottura dei muffin facendo la prova con uno stecchino: infilate lo stuzzicadente al centro del muffin e se, estraendolo, rimane pulito, significa che questi sono pronti 18; in caso contrario prolungate la cottura di qualche minuto. Dunque sfornateli e fateli raffreddare completamente.
									

								

															

																		
																															
											
										
																														
																		Quando i muffin si saranno raffreddati, ponete una piccola quantità del cioccolato fuso che avete tenuto da parte al centro di ogni muffin per far in modo che la base del cappello aderisca bene 19; adagiate quindi il disco di cioccolato che avete realizzato in precedenza: sarà la falda del cappello 20. Se durante la realizzazione dei cappelli, vedete che il cioccolato fuso tenderà a solidificarsi, scioglietelo nuovamente nel microonde per qualche secondo. Con un coltello tagliate le punte alle cialde dei coni: vi serviranno per realizzare la parte superiore dei cappelli 21;
									

								

															

																		
																															
											
										
																														
																		Spennellate bene tutta la superficie delle punte con il cioccolato fuso, coprendole in maniera uniforme 22. Con il cioccolato fuso rimanente attaccate le cialde ricoperte ai dischi che avete posizionato in precedenza sui muffin 23. Terminate le streghe col cappello realizzando gli occhietti: con un mattarello stendete la pasta di zucchero ad uno spessore di 4 mm 24;
									

								

															

																		
																															
											
										
																														
																		Con l’aiuto di una punta liscia di una sac-à-poche ricavate 25 dischetti della misura di 0,7 cm 25 e con un conetto di carta da forno pieno del cioccolato fuso che avete tenuto da parte realizzate le pupille, versando una punta di cioccolato su ogni singolo dischetto 26. Una volta pronti, attaccate gli occhietti versando una punta di cioccolato fuso: potete decidere se collocarli direttamente sui cappelli oppure sui muffin appena sotto la falda. Lasciate raffreddare il cioccolato per 30 minuti a temperatura ambiente e infine potete servire e gustare le vostre streghe col cappello 27!
									

								

							
					    