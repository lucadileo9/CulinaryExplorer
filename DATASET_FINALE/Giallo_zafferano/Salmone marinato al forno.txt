Difficoltà: Facile
Il salmone marinato al forno è un secondo piatto di pesce molto saporito perché ricco di aromi e spezie.  La ricetta prevede una lunga marinatura del filetto di salmone con molti aromi tra i quali i semi di finocchio e anice che danno un tocco di freschezza oltre ad avere proprietà benefiche sull’organismo. Un’altra peculiarità del salmone marinato al forno è la presenza nella marinatura di un mix di erbe aromatiche quali l’alloro, il timo e l’aneto che insieme conferiscono un profumo balsamico.
Una volta che il salmone avrà assorbito tutti i profumi e i sapori degli aromi, si ricopre la superficie dei filetti con una croccante panatura speziata alla paprika preparata con pangrattato e farina di mandorle.
Se amate le spezie e gli aromi e desiderate sperimentare nuovi accostamenti il salmone marinato al forno è quello che fa per voi!


						
						

														INGREDIENTI
							
							                            
                                
    								
    									
    										
    										621
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    621
    					
    					    					    					
    					    Carboidrati
    					    g
    					    33.9
    					
    					    					    					
    					      di cui zuccheri
    					    g
    					    5.6
    					
    					    					    					
    					    Proteine
    					    g
    					    35
    					
    					    					    					
    					    Grassi
    					    g
    					    38.4
    					
    					    					    					
    					      di cui saturi
    					    g
    					    7.09
    					
    					    					    					
    					    Fibre
    					    g
    					    5.2
    					
    					    					    					
    					    Colesterolo
    					    mg
    					    53
    					
    					    					    					
    					    Sodio
    					    mg
    					    933
    					
    					    				
    			
                            
													


						
														
							
							

							
								

																	Filetto di salmone
								
								
								
																	1
									kg
																

								

							
														
							
						
														
							
														per la marinatura
							

							
								

																	Olio extravergine d'oliva
								
								
								
																	200
									g
																

								

							
								

																	Scorza di limone
								
								
								1
																	
									
																

								

							
								

																	Succo di limone
								
								
								
																	½
									
																

								

							
								

																	Aneto
								
								
								
																	2
									rametti
																

								

							
								

																	Timo
								
								
								
																	2
									rametti
																

								

							
								

																	Alloro
								
								
								
																	1
									foglia
																

								

							
								

																	Sale fino
								
								
								
																	5
									g
																

								

							
								

																	Pepe rosa in grani
								
								
								
																	3
									g
																

								

							
								

																	Pepe nero in grani
								
								
								
																	3
									g
																

								

							
								

																	Semi di finocchio
								
								
								
																	3
									g
																

								

							
								

																	Semi di anice
								
								
								
																	3
									g
																

								

							
														
							
						
														
							
														per la panatura
							

							
								

																	Pangrattato
								
								
								
																	150
									g
																

								

							
								

																	Farina di mandorle
								
								
								
																	50
									g
																

								

							
								

																	Prezzemolo
								
								
								da tritare
																	3
									g
																

								

							
								

																	Paprika dolce
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il salmone marinato al forno iniziate pulendo il filetto di salmone (nel caso abbiate acquistato un salmone intero dovrete eliminare le interiora e sfilettarlo). Con l'aiuto di una pinzetta da cucina eliminate le lische 1, poi sfilate la pelle delicatamente con un coltello ben affilato partendo dalla coda (2-3) in modo da separare la pelle dal filetto.
									

								

															

																		
																															
											
										
																														
																		Una volta pulito, dovreste ottenere circa 800 g di filetto di salmone 4. A questo punto potete occuparvi della marinatura: versate l'olio in una pirofila dal bordo alto di ceramica o di vetro 5. Aggiungete tutti gli aromi: il succo di limone e la scorza grattugiata 6,
									

								

															

																		
																															
											
										
																														
																		il pepe nero, il pepe rosa, il sale, l'aneto, il timo, la foglia di alloro, i semi di anice e i semi di finocchio 7. Unite i filetti di salmone e massaggiateli delicatamente così da far penetrare nella carne il sapore della marinatura. Ricoprite la pirofila con la pellicola trasparente e lasciate marinare il salmone per 24 ore in frigorifero.
									

								

															

																		
																															
											
										
																														
																		Intanto preparate la panatura unendo il pan grattato alla farina di mandorle, poi aggiungete la paprika dolce 10, il prezzemolo, infine salate e pepate. A marinatura ultimata, togliete il salmone dal frigo almeno un’ora prima di metterlo in forno, in modo che raggiunga la temperatura ambiente. Mettetelo su un tagliere, ricavate 4 tranci 12 uguali, in modo da rendere omogenea la cottura in forno,
									

								

															

																		
																															
											
										
																														
																		e poneteli nella pirofila e salate 13. Filtrate l’olio della marinatura aiutandovi con un colino 14. Unite l’olio filtrato alla panatura 15
									

								

															

																		
																															
											
										
																														
																		e mescolate bene così da rendere umida la panatura 16.  Ricoprite tutta la superficie del salmone marinato con la panatura inumidita (17 -18). Cuocete il salmone marinato in forno preriscaldato in modalità statica a 180° per 10 minuti (oppure in forno ventilato a 160° per 6-7 minuti). Passati i 10 minuti, cambiate la modalità del forno da statica a grill, aumentate la temperatura a 230° e gratinate il salmone marinato per altri 5 minuti. Quando la panatura risulterà ben dorata sfornate il salmone marinato al forno e lasciatelo intiepidire qualche minuto prima di portarlo in tavola.
									

								

							
					    