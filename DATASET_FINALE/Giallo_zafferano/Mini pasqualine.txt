Difficoltà: Facile
I più tradizionalisti non faranno mancare sulla tavola di Pasqua la classica torta Pasqualina, con i suoi sottilissimi strati di sfoglia e la simbologia legata alla presenza delle uova al suo interno. Ma se la ricetta originale vi sembra troppo impegnativa, ecco un’alternativa semplice e veloce che anche i cuochi alle prime armi potranno realizzare: mini pasqualine! Il ripieno a base di bietole e ricotta rimane fedele al gusto tradizionale, a differenza della versione con i piselli che vi avevamo proposto in passato, mentre ciò che cambia è l’involucro esterno di pasta sfoglia e il formato monoporzione, perfetto per la consueta scampagnata del lunedì dell’Angelo. E l’uovo, penserete voi? Certo non potevamo tralasciare il simbolo pasquale per eccellenza, quindi non temete… dovrete solo attendere il primo morso per gustarlo in tutta la sua morbida bontà! Se state cercando un antipasto per il pranzo di Pasqua in alternativa alla colomba salata o una torta salata per la gita di Pasquetta, le mini pasqualine saranno in ogni caso la ricetta perfetta!


						
						

														INGREDIENTI
							
													


						
														
							
							

							
								

																	Pasta Sfoglia
								
								
								(2 rettangolari)
																	460
									g
																

								

							
								

																	Bietole
								
								
								da pulire
																	670
									g
																

								

							
								

																	Uova
								
								
								
																	6
									
																

								

							
								

																	Ricotta vaccina
								
								
								
																	270
									g
																

								

							
								

																	Pecorino
								
								
								da grattugiare
																	30
									g
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per spennellare
							

							
								

																	Tuorli
								
								
								
																	1
									
																

								

							
								

																	Panna fresca liquida
								
								
								
																	8
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le mini pasqualine, per prima cosa pulite le bietole eliminando la parte più dura del gambo 1, poi tagliatele grossolanamente e lavatele sotto l’acqua corrente 2; in tutto dovrete ottenere circa 600 g di bietole pulite. Lessate le bietole in acqua bollente salata per circa 3-4 minuti 3.
									

								

															

																		
																															
											
										
																														
																		Nel frattempo cuocete anche le uova: mettetele in un pentolino con abbondante acqua fredda, ponetelo sul fuoco 4 e calcolate 8-9 minuti da quando l’acqua sarà arrivata al bollore. Quando le bietole saranno cotte, scolatele e raffreddatele sotto l’acqua corrente 5, poi trasferitele in un contenitore alto e stretto e frullatele con un frullatore a immersione 6.
									

								

															

																		
																															
											
										
																														
																		Versate le bietole frullate in una ciotola e unite la ricotta 7, il Pecorino grattugiato 8, la noce moscata grattugiata 9, sale e pepe.
									

								

															

																		
																															
											
										
																														
																		Mescolate bene per amalgamare il tutto 10 e tenete da parte. Quando le uova saranno cotte, raffreddate anch’esse sotto l’acqua corrente 11, poi sgusciatele delicatamente e tenetele da parte in un’altra ciotola 12.
									

								

															

																		
																															
											
										
																														
																		Ora siete pronti per assemblare le vostre mini pasqualine: srotolate il primo foglio di pasta sfoglia e dividetelo in 6 rettangoli uguali di circa 11x12 cm 13. Ponete un cucchiaio del composto di bietole al centro di uno dei rettangoli 14, sistemate sopra un uovo sodo 15 e cercate di compattare il ripieno spingendolo delicatamente con le mani verso l’interno.
									

								

															

																		
																															
											
										
																														
																		Aggiungete un’altra cucchiaiata del composto di bietole sopra l’uovo sodo 16, poi coprite con un altro rettangolo di pasta sfoglia e schiacciate bene tutto intorno ai bordi per sigillarli 17. Rigirate i bordi verso l’interno per essere sicuri che il ripieno non fuoriesca in cottura 18 e procedete in questo modo anche con il secondo foglio di pasta sfoglia: in tutto otterrete 6 fagottini.
									

								

															

																		
																															
											
										
																														
																		Una volta pronti, trasferite i fagottini su una leccarda foderata con carta forno e spennellateli con il composto di tuorlo e panna che avrete sbattuto insieme 19. Cuocete in forno statico preriscaldato a 200° per circa 25 minuti, sul ripiano medio, fino a quando non saranno belli dorati in superficie. Sfornate le vostre mini pasqualine 20 e lasciatele intiepidire prima di servirle e gustarle 21!
									

								

							
					    