Difficoltà: Molto facile
Chi lo ha detto che il tè delle 5 deve essere un momento formale dedicato solo alle signore londinesi? Noi vogliamo sfatare questo mito e posticiparlo di qualche ora... oggi prepariamo l'aperitè! Siccome sarà un aperitivo non ci sarà nessuno dei classici dolcetti d'accompagnamento, come scones o biscottini, il nostro tè sarà un cocktail leggermente alcolico, quindi lasciamo perdere i dolcetti e puntiamo al salato. Cominciamo preparando i tramezzini al cetriolo, che chi ha letto o visto a teatro la commedia “The Importance of Being Earnest” di Oscar Wilde ricorderà bene. Sono davvero irrinunciabili per un tè che si rispetti! La versione originale prevede l'utilizzo del burro salato ma noi li abbiamo resi ancora più sfiziosi e invitanti utilizzando della robiola aromatizzata con erba cipollina e pepe rosa. Chiamate a raccolta i vostri amici, il momento dell'aperitè è arrivato! 


						
						

														INGREDIENTI
							
							                            
                                
    								
    									
    										
    										305
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    305
    					
    					    					    					
    					    Carboidrati
    					    g
    					    21.6
    					
    					    					    					
    					      di cui zuccheri
    					    g
    					    7.8
    					
    					    					    					
    					    Proteine
    					    g
    					    8.1
    					
    					    					    					
    					    Grassi
    					    g
    					    13.8
    					
    					    					    					
    					      di cui saturi
    					    g
    					    5.46
    					
    					    					    					
    					    Fibre
    					    g
    					    3.3
    					
    					    					    					
    					    Colesterolo
    					    mg
    					    25
    					
    					    					    					
    					    Sodio
    					    mg
    					    905
    					
    					    				
    			
                            
													


						
														
							
														Ingredienti per 8 tramezzini
							

							
								

																	Pancarrè
								
								
								
																	3
									fette
																

								

							
								

																	Cetrioli
								
								
								
																	115
									g
																

								

							
								

																	Robiola
								
								
								
																	100
									g
																

								

							
								

																	Pepe rosa in grani
								
								
								
																	1
									cucchiaio
																

								

							
								

																	Erba cipollina
								
								
								
																	8
									fili
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per il cocktail al tè verde
							

							
								

																	Tè verde
								
								
								in foglie
																	2
									cucchiaini
																

								

							
								

																	Acqua
								
								
								
																	300
									g
																

								

							
								

																	Prosecco
								
								
								
																	400
									g
																

								

							
								

																	Sciroppo di fiori di sambuco
								
								
								
																	20
									g
																

								

							
								

																	Frutti di bosco
								
								
								
																	
									q.b.
																

								

							
								

																	Menta
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l'aperitè iniziate come prima cosa a realizzare i tramezzini al cetriolo. Quindi lavatelo, asciugatelo e dopo averlo spuntato tagliatelo a fettine sottili 1. Condite con il sale 2 e lasciate spurgare per qualche minuto. Nel frattempo tritate l'erba cipollina; per comodità potete utilizzare una forbice 3. 
									

								

															

																		
																															
											
										
																														
																		Rompete a mano anche i grani di pepe 4 e trasferite la robiola in una ciotolina. Lavoratela con una spatola per qualche istante 5, poi unite l'erba cipollina 6 
									

								

															

																		
																															
											
										
																														
																		il pepe rosa 7, un pizzico di sale e un filo d'olio 8. Mescolate il tutto 9 e disponete le 3 fette di pancarrè su un tagliere. 
									

								

															

																		
																															
											
										
																														
																		Spalmate la robiola appena preparata dividendola sulle prime 2 fette (10-11), se preferite potete pulire il coltello sulla terza fetta. Tamponate poi con della carta assorbente le fettine di cetriolo 12 
									

								

															

																		
																															
											
										
																														
																		e disponetele su entrambe le fette adagiandole sul formaggio 13. Posizionate poi una delle due fette sopra all'altra 14 e richiudete con la terza fetta di pancarrè 15. 
									

								

															

																		
																															
											
										
																														
																		Tagliate in senso obliquo prima a metà 16 e poi di nuovo a metà in modo da ricavare 4 triangoli 17. Dividete nuovamente ciascun triangolo a metà, in modo da ricavare 8 piccoli tramezzini ai cetrioli 18. 
									

								

															

																		
																															
											
										
																														
																		Coprite i tramezzini, conservateli in frigorifero e nel frattempo occupatevi del cocktail al tè. Versate l'acqua in un pentolino 19 e scaldatela fino a raggiungere circa 60°, non ci sarà bisogno di farla bollire. Unite poi le foglie di tè 20 e lasciatelo in infusione per 4-5 minuti 21. 
									

								

															

																		
																															
											
										
																														
																		A questo punto filtratelo 22 e lasciatelo raffreddare. Aggiungete poi il prosecco 23 e lo sciroppo di fiori di sambuco 24. 
									

								

															

																		
																															
											
										
																														
																		Mescolate il tutto 25, poi versate nei bicchieri con il ghiaccio 26 e ultimate con frutti di bosco e mentra fresca 27. Servite subito insieme ai vostri tramezzini! 
									

								

							
					    