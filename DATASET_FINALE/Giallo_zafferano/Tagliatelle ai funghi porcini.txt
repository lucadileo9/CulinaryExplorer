Difficoltà: Media
Benvenuto autunno! Quale modo migliore di celebrare questa stagione ricca di colori caldi, sgargianti e sapori prelibati se non con un buon piatto di tagliatelle ai funghi porcini! Un primo piatto di pasta fresca tra i più classici autunnali, dal gusto intenso e avvolgente. Le tagliatelle, fatte rigorosamente a mano, hanno la porosità giusta per assorbire tutto il sapore dei carnosi funghi porcini trifolati, protagonisti popolari e indiscussi della stagione. Semplice da preparare e molto gustosa, questa ricetta succulenta è ideale per i vostri menu domenicali! Riunite a pranzo tutta la famiglia: seguendo passo passo il procedimento scoprirete i segreti per sfoggiare un perfetto piatto di tagliatelle ai funghi porcini!


						
						

														INGREDIENTI
							
							                            
                                
    								
    									
    										
    										426
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    426
    					
    					    					    					
    					    Carboidrati
    					    g
    					    40.9
    					
    					    					    					
    					      di cui zuccheri
    					    g
    					    2.5
    					
    					    					    					
    					    Proteine
    					    g
    					    14
    					
    					    					    					
    					    Grassi
    					    g
    					    23
    					
    					    					    					
    					      di cui saturi
    					    g
    					    8.56
    					
    					    					    					
    					    Fibre
    					    g
    					    4.5
    					
    					    					    					
    					    Colesterolo
    					    mg
    					    143
    					
    					    					    					
    					    Sodio
    					    mg
    					    398
    					
    					    				
    			
                            
													


						
														
							
														Ingredienti per la pasta fresca
							

							
								

																	Farina 00
								
								
								
																	200
									g
																

								

							
								

																	Uova
								
								
								fresche
																	120
									g
																

								

							
								

																	Semola
								
								
								 per spolverizzare 
																	
									q.b.
																

								

							
														
							
						
														
							
														Per condire
							

							
								

																	Funghi porcini
								
								
								
																	500
									g
																

								

							
								

																	Burro
								
								
								
																	50
									g
																

								

							
								

																	Olio extravergine d'oliva
								
								
								
																	35
									g
																

								

							
								

																	Sale fino
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	1
									ciuffo
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le tagliatelle ai funghi porcini, iniziate dalla pasta fresca: su una spianatoia (o in una ciotola) versate la farina, create la classica forma a fontana e versate al centro le uova sbattutte in precedenza 1. E' molto importante rispettare le dosi consigliate delle uova per ottenere un impasto consistente, nè troppo appiccicoso e nè troppo asciutto. Mescolate con una forchetta partendo dal centro, raccogliendo man a mano la farina 2.Quando l'impasto sarà maggiormente compatto, lavorate con le mani per circa 10 minuti 3, impastando energicamente.
									

								

															

																		
																															
											
										
																														
																		Date all'impasto una forma sferica 4, avvolgetelo con pellicola trasparente 5 e lasciatelo riposare a temperatura ambiente 6, in un luogo fresco lontano da fonti di calore, per circa 30 minuti.
									

								

															

																		
																															
											
										
																														
																		Intanto dedicatevi ai funghi porcini: puliteli dal terriccio presente, raschiando il gambo con un coltellino 7, quindi se risultano molto sporchi potete pulirli con un panno leggermente inumidito. Una soluzione poco consigliata è quella di passarli velocemente sotto acqua corrente fredda e poi asciugarli perfettamente con un panno 8. Se doveste optare per questa soluzione, fatelo molto rapidamente perchè i funghi non assorbano troppa acqua e perdano quindi di sapore e consistenza. Dopodichè tagliateli a fettine 9
									

								

															

																		
																															
											
										
																														
																		In una padella ampia, versate il burro e fatelo sciogliere a fuoco molto basso; quando sarà fuso quasi completamente versate l'olio 10, lasciate scaldare leggermente sempre a fuoco basso quindi versate i funghi porcini (11-12) e 1 spicchio d'aglio intero pulito oppure tritato se preferite (facoltativo).
									

								

															

																		
																															
											
										
																														
																		Salate e pepate 13 a piacere quindi lasciate cuocere per circa 10 minuti i funghi 14. A fine cottura potete togliere l'aglio intero se lo avete aggiunto 15. Una volta pronti tenete in caldo. Poi tritate molto finemente il prezzemolo e tenete da parte.
									

								

															

																		
																															
											
										
																														
																		Passato il tempo di riposo necessario, prendete l'impasto e dividetelo in pezzi 16; infarinate leggermente il pezzo da passare nella macchina per tirare la pasta e tenete il restante impasto da parte coperto con pellicola. Inserite il primo pezzo nella macchina 17, passando dallo spessore più grande al penultimo in modo da ottenere lo spessore guisto della sfoglia 18.
									

								

															

																		
																															
											
										
																														
																		Quando arrivate al penultimo step della macchina, ripassate nuovamente la striscia di pasta 19, serviranno infatti due passaggi a questo spessore per tirare bene la sfoglia 19. Infarinate leggermente il piano di lavoro con della farina di semola e stendete la prima sfoglia; procedete allo stesso modo con un altro pezzo di impasto, fino a realizzare le varie sfoglie in modo da terminare l'impasto, spolverizzate le sfoglie con la semola e lasciatele seccare 5 minuti per lato. Ripiegate uno dei lati più corti di ciascuna sfoglia verso l'interno 20 (servirà a creare una sorta di "linguetta" per tirare su le tagliatelle più facilmente, una volta pronte) e poi arrotolate la pasta su se stessa 21.
									

								

															

																		
																															
											
										
																														
																		Con un coltello affilato e leggermente infarinato (così da impedire che la lama si appiccichi alla pasta fresca), iniziate a realizzare le tagliatelle, tagliando ad uno spessore di 6,5-7 mm 22. Quindi sollevate ciascun rotolino per realizzare i vostri nidi di tagliatelle, da riporre man mano su una parte del piano di lavoro leggermente infarinato con farina di semola 23 o su un vassoio. Portate l'acqua a bollore e salate a piacere; fate cuocere le tagliatelle per 3-4 minuti 24.
									

								

															

																		
																															
											
										
																														
																		Quindi scolatele 25 direttamente nel condimento conservando l'acqua di cottura. Accendete il fuoco basso sotto la padella con il condimento e mescolate gli ingredienti per amalgamarli. Unite il prezzemolo tritato finemente 26, se serve potete aggiungere un mestolo di acqua di cottura della pasta per evitare che le tagliatelle risultino troppo asciutte. Poi servite le tagliatelle ai funghi porcini appena pronte 27!
									

								

							
					    