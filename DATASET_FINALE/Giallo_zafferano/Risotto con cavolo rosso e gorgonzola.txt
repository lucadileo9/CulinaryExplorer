Difficoltà: Facile
Il cavolo rosso è uno dei più grandi protagonisti delle ricette invernali, perfetto da tuffare nelle insalate per chi lo ama gustare a crudo, chi preferisce consumarlo a mo' di vellutata o come condimento per la pasta! Abbiamo optato anche per questa volta per un primo, scegliendo il riso per preparare un cremoso risotto con cavolo rosso e gorgonzola. Semplice e sfizioso, caratterizzato da sapori decisi grazie alla presenza dell'ortaggio e del famoso formaggio erborborinato, questo risotto sarà una vera leccornia. Gli amanti di questo incontro non potranno far altro che leccarsi i baffi, perciò aggiungete dei posti a tavola e realizzatene doppia dose, perchè vi chiederanno tutti il bis!


												
						
						

														INGREDIENTI
							
							                            
                                
    								
    									
    										
    										736
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    736
    					
    					    					    					
    					    Carboidrati
    					    g
    					    68.2
    					
    					    					    					
    					      di cui zuccheri
    					    g
    					    6.3
    					
    					    					    					
    					    Proteine
    					    g
    					    22.8
    					
    					    					    					
    					    Grassi
    					    g
    					    37.2
    					
    					    					    					
    					      di cui saturi
    					    g
    					    9.59
    					
    					    					    					
    					    Fibre
    					    g
    					    4
    					
    					    					    					
    					    Colesterolo
    					    mg
    					    40
    					
    					    					    					
    					    Sodio
    					    mg
    					    938
    					
    					    				
    			
                            
													


						
							
							

							
								

																	Riso Carnaroli
								
								
								
																	280
									g
																

								

							
								

																	Cavolo rosso
								
								
								
																	600
									g
																

								

							
								

																	Gorgonzola
								
								
								
																	180
									g
																

								

							
								

																	Noci
								
								
								
																	100
									g
																

								

							
								

																	Cipolle bianche
								
								
								
																	70
									g
																

								

							
								

																	Vino rosso
								
								
								
																	200
									g
																

								

							
								

																	Brodo vegetale
								
								
								
																	800
									g
																

								

							
								

																	Grana Padano DOP
								
								
								
																	30
									g
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto con cavolo rosso e gorgonzola cominciate dalla pulizia del cavolo. Eliminate le foglie più esterne e tagliatelo a fette sottili eliminando la parte centrale bianca e spessa 1. Sciacquate sotto un getto d'acqua fresca e scolate 2. Poi mondate la cipolla e affettatela sottilmente 3.
									

								

															

																		
																															
											
										
																														
																		Spostatevi ai fornelli e tenete in caldo il brodo vegetale. Mettete sul fuoco una padella, un giro d'olio e stufate un paio di minuti la cipolla a fuoco dolce 4. Dopodiché tuffate il cavolo rosso 5, coprite con il coperchio e cuocete per 5 minuti 6,
									

								

															

																		
																															
											
										
																														
																		il tempo necessario per far ammorbidire le foglie 7. Trasferite circa 2/3 del cavolo in un bicchiere alto e stretto 8 e frullate con il mixer ad immersione per ottenere una crema 9.
									

								

															

																		
																															
											
										
																														
																		Passate alla cottura del riso. Versatelo in padella con il cavolo 10 e tostatelo per 3 minuti mescolando con un mestolo per 3 minuti 11. Bagnate poi con il vino rosso 12
									

								

															

																		
																															
											
										
																														
																		e lasciate che si asciughi quasi completamente 13 prima di bagnare con il brodo vegetale caldo e portare così a cottura, aggiungendo altro brodo al bisogno 14. Mescolate di tanto 15.
									

								

															

																		
																															
											
										
																														
																		Quando manca poco alla fine della cottura preparate il resto degli ingredienti. Quindi eliminate la crosta dal gorgonzola e tagliatelo a pezzetti 16, poi sgusciate le noci e ottenete 50 g di gherigli 17. Bene, aggiungete la crema di cavolo rosso al risotto 18.
									

								

															

																		
																															
											
										
																														
																		A questo punto il risotto dovrebbe essere cotto spegnete e regolate di sale facendo attenzione a non esagerare 19, il gorgonzola 20 e il grana padano 21.
									

								

															

																		
																															
											
										
																														
																		Infine i gherigli di noci 22 e mantecate per bene il tutto 23. Ecco pronto il vostro risotto con cavolo rosso e gorgonzola, buon appetito 24.
									

								

							
					    