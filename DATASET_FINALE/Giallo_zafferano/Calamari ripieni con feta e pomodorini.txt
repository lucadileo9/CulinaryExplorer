Difficoltà: Facile
Grazie alla loro versatilità, i calamari possono essere utilizzati per realizzare tante ricette diverse della cucina mediterranea. Una delle più amate è quella dei calamari ripieni che noi vi proponiamo in una sfiziosa variante: i calamari ripieni con feta e pomodorini! Un secondo piatto ispirato ai sapori della Grecia fra cui spicca senz’altro quello della feta, che si sposa alla perfezione con la freschezza dei pomodori. Dopo essere stati farciti, i calamari ripieni con feta e pomodorini vengono prima cotti sulla griglia e poi al forno e sono ottimi da gustare sia caldi che a temperatura ambiente, magari con un contorno di insalata!

Scoprite anche i nostri calamari ripieni in padella e quelli al forno, facilissimi da preparare!


												
						
						

														INGREDIENTI
							
													


						
							
							

							
								

																	Calamari
								
								
								(2 grandi)
																	800
									g
																

								

							
								

																	Feta
								
								
								
																	100
									g
																

								

							
								

																	Pomodorini ciliegino
								
								
								
																	120
									g
																

								

							
								

																	Aglio
								
								
								
																	½
									spicchio
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i calamari ripieni con feta e pomodorini, per prima cosa pulite i calamari seguendo le indicazioni della nostra scheda “Come pulire i calamari”. Rimuovete la pelle, poi separate i tentacoli dal corpo 1. Sciacquate sia la sacca che i tentacoli, e tritate questi ultimi 2. Cuocete i tentacoli in una padella con 20 g di olio per circa 4 minuti a fiamma media. Nel frattempo lavate e tagliate i pomodorini a pezzetti 3.
									

								

															

																		
																																											
											
										
																						
											
										
																						
											
										
																																										
																		Tritate il prezzemolo 4 e l’aglio, poi sbriciolate la feta e unite tutti gli ingredienti in una ciotola. Aggiungete anche i tentacoli cotti 5 e mescolate bene 6.
									

								

															

																		
																																											
											
										
																						
											
										
																						
											
										
																																										
																		Riempite la sacca dei calamari con il ripieno 7 e sigillate l’apertura con uno stuzzicadenti. A questo punto adagiate i calamari ripieni su una piastra di ghisa ben calda e fateli cuocere 4 minuti per parte 8, poi trasferite i calamari in una teglia foderata con carta forno 9. Condite con sale, pepe e gli altri 20 g di olio e infornate a 170° per 5 minuti, in modalità ventilata. I vostri calamari ripieni con feta e pomodorini sono pronti per essere serviti!
									

								

							
					    