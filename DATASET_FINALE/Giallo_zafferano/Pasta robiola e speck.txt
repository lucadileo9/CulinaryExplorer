Difficoltà: Molto facile
Al suono del telefono degli amici che a breve arriveranno a casa per cena corrisponde una risposta altrettanto rapida. Che ne dite di un primo facile e veloce? Ecco la nostra pasta robiola e speck! Questa ricetta, oltre a essere semplicissima, è ideale per chi adora i primi piatti veloci strizzando l'occhio al gusto. Infatti il sapido e aromatico speck viene addolcito dalla presenza del porro stufato, che diventa morbido e profumato. Manca solo un tocco di cremosità e la robiola è proprio il formaggio che serve in questo caso!
Ora che avete scoperto la pasta robiola e speck non vi resta che metterla in tavola e gustarla con i vostri cari!


												
						
						

														INGREDIENTI
							
													


						
							
							

							
								

																	Fusilloni
								
								
								
																	400
									g
																

								

							
								

																	Speck
								
								
								da tagliare a cubetti
																	200
									g
																

								

							
								

																	Robiola
								
								
								
																	250
									g
																

								

							
								

																	Cipollotti
								
								
								
																	100
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta robiola e speck iniziate mettendo sul fuoco la pentola d'acqua per cucinare la pasta. Intanto mondate e affettate sottilmente il cipollotto 1, poi riducete lo speck a cubetti 2 e spostatevi ai fornelli. Nella padella calda, in cui avete versato già un pochino d'olio, aggiungete lo speck 3.
									

								

															

																		
																															
											
										
																														
																		Rosolate lo speck per circa 3-4 minuti a fuoco medio, mescolando spesso. Quando sarà dorato rimuovetelo dalla padella 4. Nello stesso fondo di cottura unite il cipollotto. 5 e lasciate stufare a fuoco dolce per circa 5 minuti versando poca acqua calda 6.
									

								

															

																		
																															
											
										
																														
																		Lessate ora la pasta nell'acqua bollente salata e cuocetela al dente 7. Quando il cipollotto sarà appassito, spegnete il fuoco e unite la robiola 8 insieme a una mestolata di acqua di cottura della pasta 9.
									

								

															

																		
																															
											
										
																														
																		Aggiustate di sale e pepe, facendo attenzione a non esagerare perché lo speck è già molto sapido, e amalgamate il tutto 10. Scolate la pasta nella padella 11, unite lo speck e mescolate bene 12. Ecco pronta la vostra pasta robiola e speck.
									

								

							
					    