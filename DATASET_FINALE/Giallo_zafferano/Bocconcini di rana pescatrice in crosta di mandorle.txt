Difficoltà: Facile
Ecco un abbinamento sfizioso e originale da proporre come antipasto ai vostri amici: provate questi deliziosi e croccanti bocconcini impanati con farina di mandorle!
La polpa ben soda della coda di rospo, o rana pescatrice, perfetta per il guazzetto,  ben si presta per essere ridotta in piccoli pezzi perchè ha una consistenza corposa e compatta; la panure di mandorle, erbe aromatiche e scorza di limone si sposa bene con il pesce e rende ogni bocconcino davvero irresistibile!
Una ricetta facile da preparare, perchè la rana pescatrice non ha spine ma solo la lisca centrale, e che richiede una cottura veloce e leggera in forno: da provare assolutamente!


												
						
						

														INGREDIENTI
							
							                            
                                
    								
    									
    										
    										352
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    352
    					
    					    					    					
    					    Carboidrati
    					    g
    					    13.2
    					
    					    					    					
    					      di cui zuccheri
    					    g
    					    5.1
    					
    					    					    					
    					    Proteine
    					    g
    					    24
    					
    					    					    					
    					    Grassi
    					    g
    					    22.6
    					
    					    					    					
    					      di cui saturi
    					    g
    					    2.6
    					
    					    					    					
    					    Fibre
    					    g
    					    6.1
    					
    					    					    					
    					    Colesterolo
    					    mg
    					    68
    					
    					    					    					
    					    Sodio
    					    mg
    					    435
    					
    					    				
    			
                            
													


						
							
														Ingredienti per circa 20 bocconcini
							

							
								

																	Coda di rospo
								
								
								già pulita 
																	600
									g
																

								

							
								

																	Farina di mandorle
								
								
								
																	110
									g
																

								

							
								

																	Pangrattato
								
								
								
																	40
									g
																

								

							
								

																	Scorza di limone
								
								
								metà
																	
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Menta
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
								

																	Rosmarino
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Maggiorana
								
								
								
																	
									q.b.
																

								

							
								

																	Santoreggia
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i bocconcini di rana pescatrice in crosta di mandorle, procuratevi uno o più tranci già puliti di rana pescatrice 1 e togliete l’osso centrale, incidendo con un coltello il perimetro dell'osso stesso cercando di non rovinare o rompere la polpa 2. Tagliate la rana pescatrice a tocchetti della dimensione di 3-4 centimetri 3, ricordando di fare tutti i pezzi pù o meno uguali, in modo che la cottura in forno sia uniforme, e
									

								

															

																		
																															
											
										
																														
																		teneteli da parte in una ciotola 4: ne otterrete circa 20. Tritate insieme le erbe aromatiche 5, con un coltello o in un mixer: devono essere molto fini, in modo che restino poi attaccate alla rana pescatrice. Preparate ora la panure di mandorle: in una ciotola mescolate la farina di mandorle (se non l'avete fate tostare 110 gr di mandorle in forno per 5-6 minuti e tritatele con un mixer) e il pangrattato, quindi unite il trito di erbe aromatiche 6.
									

								

															

																		
																															
											
										
																														
																		Grattugiate la scorza di mezzo limone direttamente nella panure 7, salate e pepate e mescolate tutti gli ingredienti, per far amalgamare i sapori. Predisponete un'altra ciotola con dell'olio extravergine d'oliva e iniziate ad impanare i bocconcini: passateli, uno alla volta prima nell'olio extravergine 8 e poi nel composto di farine ed erbe aromatiche 9, fino ad esaurire gli ingredienti 9.
									

								

															

																		
																															
											
										
																														
																		Rivestite una leccarda di carta forno e versate sul fondo un filo d’olio 10, poi adagiate i bocconcini impanati su di essa, ben distanziati l'uno dall'altro 11, e infornate a 250° per 10-12 minuti in forno statico (220° forno ventilato per 8-10 minuti). Se volete che la superficie sia più dorata, teneteli dentro per altri due minuti. Sfornate, lasciate intiepidire ed ecco pronti i vostri bocconcini di rana pescatrice in crosta di mandorle!
									

								

							
					    