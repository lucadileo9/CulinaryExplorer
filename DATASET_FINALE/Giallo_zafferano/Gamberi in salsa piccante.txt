Difficoltà: Facile
I gamberi in salsa piccante sono un piatto tipico della tradizione cinese, diffuso soprattutto nella provincia di Sichuan, patria di un altro grande classico come il mapo tofu. Spesso vi sarà capitato di incontrarlo anche nei ristoranti cinesi in Italia, solitamente uno dei piatti più amati. Oggi proviamo a farli in casa, con la ricetta proposta da Chef Mulan: il gusto delicato dei gamberi è accostato a quello più forte e pungente della salsa piccante, immancabile nella cucina asiatica. Completano la pietanza i peperoni, che doneranno un tocco agrodolce e colorato. Questo appetitoso contrasto di sapori senza tempo, intensi e travolgenti, vi conquisterà al primo assaggio. I gamberi in salsa piccante sono una ricetta facile e veloce, infatti si prepara tutto nel wok, il tipico tegame asiatico che permette di cuocere le pietanze velocemente e in modo uniforme. Venite a scoprire altre ricette cinesi per le vostre cene a tema!


												
						
						

														INGREDIENTI
							
													


						
							
							

							
								

																	Gamberi
								
								
								
																	8
									
																

								

							
								

																	Peperoni rossi
								
								
								
																	50
									g
																

								

							
								

																	Peperoni verdi
								
								
								
																	50
									g
																

								

							
								

																	Cipolle
								
								
								
																	50
									g
																

								

							
								

																	Passata di pomodoro
								
								
								
																	3
									cucchiai
																

								

							
								

																	Salsa piccante
								
								
								
																	2
									cucchiaini
																

								

							
								

																	Fecola di patate
								
								
								
																	1
									cucchiaino
																

								

							
								

																	Arachidi salate tostate
								
								
								
																	50
									g
																

								

							
								

																	Olio di semi di girasole
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i gamberi in salsa piccante per prima cosa pulite i gamberi eliminando la testa, il carapace ed estraendo l’intestino con uno stuzzicadenti.  Nel wok scaldate l'olio di semi 1, quando sarà ben caldo versate i gamberi 2 e friggeteli 3.
									

								

															

																		
																																											
											
										
																						
											
										
																						
											
										
																																										
																		Una volta dorati 4, scolateli su un vassoio rivestito con carta assorbente 5 e teneteli da parte. Mondate i peperoni verdi e tagliateli a pezzetti di circa 1 cm 6. 
									

								

															

																		
																																											
											
										
																						
											
										
																						
											
										
																																										
																		Fate lo stesso con i peperoni rossi 78 e le cipolle 9.
									

								

															

																		
																																											
											
										
																						
											
										
																						
											
										
																																										
																		Fate scaldare un altro po’ di olio nel wok pulito 10, versate le verdure 11 e lasciate cuocere qualche minuto. Versate la passata di pomodoro 12. 
									

								

															

																		
																																											
											
										
																						
											
										
																						
											
										
																																										
																		Insaporite con la salsa piccante 13 e unite anche i gamberi 14. In una ciotolina versate la fecola e 2 cucchiai di acqua 15. 
									

								

															

																		
																																											
											
										
																						
											
										
																						
											
										
																																										
																		Mescolate 16 e versate la salsina nel wok 17, mescolate e aggiungete un filo di olio di semi 18, fate salare ancora qualche istante, il tempo di addensare.
									

								

															

																		
																																											
											
										
																						
											
										
																						
											
										
																																										
																		Infine aggiungete le arachidi 19 e regolate il sale 20. I gamberi in salsa piccante sono pronti per essere gustati 21.
									

								

							
					    