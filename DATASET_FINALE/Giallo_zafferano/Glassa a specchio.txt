Difficoltà: Facile
La glassa a specchio è perfetta per ricoprire i dolci. Vogliamo mostrarvi come realizzare questa glassa senza il glucosio, che sarà sostituito dal miele per ottenere lo stesso risultato lucido. La ricetta di questa glassa al cioccolato è molto semplice ed è perfetta per decorare torte moderne, bavaresi, piccole delizie come il dolce di san Valentino e semifreddi, ma ci sono alcuni accorgimenti a cui dovrete prestare molta attenzione. Uno di questi è sicuramente la temperatura della glassa, che deve essere intorno ai 35°: in questo modo risulterà fluida al punto giusto, ricoprirà il dolce alla perfezione e si stenderà senza difficoltà. Altra cosa molto importante è quella di non incorporare aria all'interno della glassa mentre la si lavora: solo così risulterà lucida, tanto da potervici quasi specchiare, proprio come indica il suo nome!

Ecco altre preparazioni di base per decorare i vostri dolci:


												
						
						

														INGREDIENTI
							
													


						
							
														per circa 750 g di glassa
							

							
								

																	Cioccolato fondente al 55%
								
								
								
																	340
									g
																

								

							
								

																	Acqua
								
								
								
																	240
									g
																

								

							
								

																	Zucchero
								
								
								
																	160
									g
																

								

							
								

																	Miele di acacia
								
								
								
																	40
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la glassa a specchio come prima cosa tritate finemente il cioccolato fondente 1 e trasferitelo in una ciotola 2. Ora preparate lo sciroppo: versate in un pentolino lo zucchero 3.
									

								

															

																		
																																											
											
										
																						
											
										
																						
											
										
																																										
																		Aggiungete anche l'acqua 4 e non appena inizierà a bollire 5 cuocete per 3 minuti. Versate lo sciroppo caldo direttamente sul cioccolato 6.
									

								

															

																		
																																											
											
										
																						
											
										
																						
											
										
																																										
																		Mescolate energicamente con una marisa facendo attenzione a non incorporare aria, sino a che il cioccolato non sarà completamente sciolto 7. Aggiungete il miele 8 e mescolate nuovamente per ottenere un composto fluido ed omogeneo 9.
									

								

															

																		
																																											
											
										
																						
											
										
																						
											
										
																																										
																		Trasferite la glassa in un bicchiere alto ed emulsionate con un frullatore ad immersione 10, senza incorporare aria, sino ad ottenere una glassa liscia 11 12. Utilizzate la glassa il prima possibile per evitare che si rapprenda. Nel caso si indurisse troppo potete scaldarla 20/30 secondi in microonde. La temperatura corretta di utilizzo è 35°. A questa temperatura la glassa risulterà fluida al punto giusto, non troppo liquida, ma nemmeno troppo solida.
									

								

							
					    