Difficoltà: Facile
Questa volta non avete scuse, alla prossima festicciola la torta la farete con le vostre mani! Non sarà necessaria alcuna dote da cake designer per la torta mattonella che abbiamo pensato per voi. Ispirati dalla bontà e semplicità del tiramisù abbiamo realizzato un dolce a strati in cui si alternano crema pasticcera, cacao e biscotti secchi inzuppati nel latte, una piccola astuzia per realizzare una base facile e veloce da farcire! Il tutto sormontato da un candido e spumoso strato di panna montata, del resto senza panna che torta sarebbe? Gli ingredienti per un dessert accessibile a tutti ci sono e, una volta provata la torta, potrete scatenare la vostra fantasia sperimentando altre golose farciture.


						
						

														INGREDIENTI
							
							                            
                                
    								
    									
    										
    										760
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    760
    					
    					    					    					
    					    Carboidrati
    					    g
    					    109.4
    					
    					    					    					
    					      di cui zuccheri
    					    g
    					    67.2
    					
    					    					    					
    					    Proteine
    					    g
    					    14.6
    					
    					    					    					
    					    Grassi
    					    g
    					    29.4
    					
    					    					    					
    					      di cui saturi
    					    g
    					    15.56
    					
    					    					    					
    					    Fibre
    					    g
    					    2.6
    					
    					    					    					
    					    Colesterolo
    					    mg
    					    369
    					
    					    					    					
    					    Sodio
    					    mg
    					    308
    					
    					    				
    			
                            
													


						
														
							
							

							
								

																	Biscotti secchi
								
								
								
																	325
									g
																

								

							
								

																	Latte intero
								
								
								a temperatura ambiente
																	250
									g
																

								

							
								

																	Panna fresca liquida
								
								
								
																	200
									g
																

								

							
								

																	Zucchero
								
								
								
																	20
									g
																

								

							
								

																	Cacao amaro in polvere
								
								
								
																	5
									cucchiai
																

								

							
														
							
						
														
							
														per la crema pasticcera
							

							
								

																	Tuorli
								
								
								
																	6
									
																

								

							
								

																	Amido di mais (maizena)
								
								
								
																	70
									g
																

								

							
								

																	Baccello di vaniglia
								
								
								
																	1
									
																

								

							
								

																	Zucchero
								
								
								
																	220
									g
																

								

							
								

																	Latte intero
								
								
								
																	630
									g
																

								

							
								

																	Panna fresca liquida
								
								
								
																	150
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la torta mattonella, iniziate preparando la crema pasticcera: per prima cosa incidete con la lama di un coltellino il baccello di vaniglia nel senso della lunghezza ed estraete i semini che si trovano all’interno 1. In un tegame dal fondo spesso versate la dose di latte e panna 2, aggiungete anche il baccello di vaniglia 3 e i semi e portate tutto a sfiorare il bollore.
									

								

															

																		
																															
											
										
																														
																		In una ciotola a parte versate i tuorli, aggiungete lo zucchero 4 e sbattete velocemente con una frusta 5 fino a ottenere un composto omogeneo e chiaro. A questo punto setacciate direttamente nella ciotola l’amido di mais 6 e mescolate per incorporare bene l'amido.
									

								

															

																		
																															
											
										
																														
																		Stemperate il composto con un mestolo del composto caldo di latte e panna 7. Ora eliminate il baccello di vaniglia dal tegame e versate all'interno il composto di uova 8. Lasciate addensare a fuoco dolce mescolando continuamente con la frusta 9.
									

								

															

																		
																															
											
										
																														
																		Proseguite la cottura finché la crema non si sarà addensata; a questo punto versatela subito in una pirofila 10, lasciate raffreddare, quindi coprite con pellicola 11 e ponete a rassodare in frigorifero. Ora prendete una teglia rettangolare da 29x39 cm. Rivestite il fondo e i bordi con un foglio di pellicola per alimenti quindi iniziate a comporre la torta: inzuppate un biscotto nel latte a temperatura ambiente per circa 10 secondi 12 e adagiatelo nella teglia.
									

								

															

																		
																															
											
										
																														
																		Prendete la crema pasticcera e versate un primo strato sui biscotti, basteranno circa 3 cucchiai 13. Livellate bene la crema con una spatola o con il dorso del cucchiaio, quindi spolverizzate sopra il cacao amaro utilizzando un setaccio 14. Proseguite con un secondo strato di biscotti inzuppati 15,
									

								

															

																		
																															
											
										
																														
																		poi con la crema pasticcera e il cacao 16. In totale dovrete ottenere 6 strati. Ultimate con uno strato di biscotti e ponete la torta a rassodare in frigorifero per 3 ore. Trascorso questo tempo tirate fuori la torta, trasferitela su un piatto da portata aiutandovi con la pellicola per sollevarla 17. Spolverizzate la superficie con altro cacao 18
									

								

															

																		
																															
											
										
																														
																		per ricoprire completamente il dolce 19. Versate la panna in una ciotola, aggiungete lo zucchero 20 e montate con le fruste elettriche 21 fino a ottenere una consistenza spumosa.  
									

								

															

																		
																															
											
										
																														
																		Distribuite sopra la torta un generoso strato di panna montata 22, spolverizzate ancora con poco cacao 23 e la vostra torta mattonella sarà pronta per essere gustata 24!
									

								

							
					    