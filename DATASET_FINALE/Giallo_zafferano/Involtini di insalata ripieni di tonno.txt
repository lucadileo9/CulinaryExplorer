Difficoltà: Facile
Farcire, arrotolare e sigillare: bastano 3 semplici gesti per realizzare un involtino. E noi lo sappiamo bene perché ne abbiamo sperimentati di tutti i gusti: dagli involtini di pasta fillo vegetariani, croccanti e appetitosi ai più tradizionali involtini di melanzane senza dimenticare quelli più classici a base di carne come gli involtini alla pizzaiola, dove la scarpetta è assicurata. La nostra passione per questa sfiziosa preparazione non ha fine e oggi vogliamo proporvi una fresca variante, perfetta per arricchire di gusto i vostri buffet estivi: gli involtini di insalata ripieni di tonno. Leggeri bocconcini di lattuga che avvolgono una crema di fave aromatica e profumata. Serviteli come antipasto finger food per aprire in bellezza le vostre cene d’estate!


												
						
						

														INGREDIENTI
							
							                            
                                
    								
    									
    										
    										208
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    208
    					
    					    					    					
    					    Carboidrati
    					    g
    					    3.6
    					
    					    					    					
    					      di cui zuccheri
    					    g
    					    2.3
    					
    					    					    					
    					    Proteine
    					    g
    					    10.6
    					
    					    					    					
    					    Grassi
    					    g
    					    16.8
    					
    					    					    					
    					      di cui saturi
    					    g
    					    2.66
    					
    					    					    					
    					    Fibre
    					    g
    					    3.1
    					
    					    					    					
    					    Colesterolo
    					    mg
    					    17
    					
    					    					    					
    					    Sodio
    					    mg
    					    581
    					
    					    				
    			
                            
													


						
							
														Ingredienti per 8 involtini
							

							
								

																	Tonno sott'olio
								
								
								al peperoncino  sgocciolato
																	100
									g
																

								

							
								

																	Lattuga romana
								
								
								
																	4
									foglie
																

								

							
								

																	Fave
								
								
								
																	400
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Basilico
								
								
								
																	3
									foglie
																

								

							
								

																	Sale fino
								
								
								
																	
									q.b.
																

								

							
								

																	Yogurt greco
								
								
								
																	20
									g
																

								

							
								

																	Granella di pistacchi
								
								
								
																	
									q.b.
																

								

							
								

																	Erba cipollina
								
								
								
																	8
									fili
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli involtini di insalata ripieni di tonno per prima cosa preparate la farcitura: sgranate le fave e raccoglietele all’interno del bicchiere di un mixer 1,versate l’olio di oliva 2 e frullate 3 per ottenere una crema.
									

								

															

																		
																															
											
										
																														
																		Aggiungete anche lo yogurt greco 4, salate 5 e mescolate con un cucchiaio per amalgamare. Profumate la crema con le foglie di basilico spezzettate con le mani (potete pulire le foglie di basilico con un panno) 6.
									

								

															

																		
																															
											
										
																														
																		Ora prendete le foglie di lattuga romana, lavatele bene sotto l’acqua corrente, quindi asciugatele accuratamente con una panno. Dividete a metà ciascuna foglia avendo cura di eliminare il torsolo centrale più duro 7. Prendete una metà della foglia di lattuga, spalmate lungo tutta la foglia la crema di fave e yogurt 8 e farcite con il tonno al peperoncino sgocciolato 9.
									

								

															

																		
																															
											
										
																														
																		Arrotolate la foglia 10, legatela con un filo di erba cipollina per sigillare l’involtino 11. Guarnite a piacere con la granella di pistacchi e proseguite allo stesso modo per tutti gli altri. I vostri involtini d’insalata ripieni di tonno sono pronti per essere portati in tavola 12, accompagnateli con crema di fave preparata in più! 
									

								

							
					    