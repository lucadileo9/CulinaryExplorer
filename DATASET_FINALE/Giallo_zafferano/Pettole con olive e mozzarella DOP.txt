Difficoltà: Media
Le pettole sono uno degli street food pugliesi più diffusi e apprezzati... delle soffici palline di pasta lievitata e fritta. Ma avete mai provato a farcirle?! Oggi prepariamo insieme le petole con olive e mozzarella DOP, una bontà indiscussa! Il contrasto tra la crosticina esterna e la morbidezza della pasta interna è una vera libidine e con l'aggiunta delle acciughe acquisiranno un gusto unico! La mozzarella DOP aggiungerà un tocco filante e le olive un sapore deciso. Preparate queste pettole in abbondanza, che sia per un antipasto o per un aperitivo vi assicuriamo che andranno a ruba! 


						
						

														INGREDIENTI
							
													


						
														
							
							

							
								

																	Farina 00
								
								
								
																	500
									g
																

								

							
								

																	Lievito di birra fresco
								
								
								
																	10
									g
																

								

							
								

																	Sale fino
								
								
								
																	10
									g
																

								

							
								

																	Acqua
								
								
								
																	350
									g
																

								

							
								

																	Olive nere
								
								
								denocciolate
																	100
									g
																

								

							
								

																	Acciughe sott'olio
								
								
								
																	70
									g
																

								

							
								

																	Mozzarella
								
								
								DOP
																	200
									g
																

								

							
														
							
						
														
							
														per friggere
							

							
								

																	Olio di semi
								
								
								
																	1
									l
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le pettole con olive e mozzarella DOP versate in una ciotola la farina e il lievito di birra sbriciolato 1. Aggiungete l'acqua a filo 2 e impastate energicamente con una mano 3. 
									

								

															

																		
																																											
											
										
																						
											
										
																						
											
										
																																										
																		Quando avrete ottenuto un composto omogeneo aggiungete il sale 4 e continuate a lavorare l'impasto 5. Non preoccupatevi se risulta appiccicoso, è la consistenza giusta. Tagliate ora la mozzarella DOP a cubetti 6
									

								

															

																		
																																											
											
										
																						
											
										
																						
											
										
																																										
																		Prendete le olive nere denocciolate e tagliatele a rondelle 7, poi triturate grossolanamente i filetti di acciughe 8. Inserite nell'impasto come prima cosa i cubetti di mozzarella DOP 9.
									

								

															

																		
																																											
											
										
																						
											
										
																						
											
										
																																										
																		Lavorate sempre con una mano per incorporarli 10, poi aggiungete anche le olive e le acciughe 11. Impastate ancora sino a che non saranno ben incorporati 12.
									

								

															

																		
																																											
											
										
																						
											
										
																						
											
										
																																										
																		Coprite con pellicola 13 e lasciate lievitare per circa 2 ore a temperatura ambiente, sino a che l'impasto non sarà raddoppiato 14. Trascorso il tempo di lievitazione mettete a scaldare l’olio in un tegame. Appena l'olio avrà raggiunto i 180° (potete utilizzare un termometro per misurare la giusta temperatura), inumidite un cucchiaio con dell'acqua 15. 
									

								

															

																		
																																											
											
										
																						
											
										
																						
											
										
																																										
																		Prelevate poco impasto alla volta 16, e aiutandovi con un altro cucchiaio fate scivolare la pallina di impasto direttamente nell’olio, in modo da creare i caratteristici gambi 17. Friggete pochi pezzi per volta per non abbassare troppo la temperatura dell'olio 18.  
									

								

															

																		
																																											
											
										
																						
											
										
																						
											
										
																																										
																		Girate di tanto in tanto le pettole e quando saranno ben dorate scolatele con una schiumarola 19. Trasferitele su un vassoio con carta assorbente 20 e proseguite in questo modo sino a terminare tutto l'impasto 21. Le pettole con olive e mozzarella DOP sono pronte da servire!
									

								

							
					    