Difficoltà: Facile
Con l’arrivo della bella stagione viene voglia di mare, sole e tintarella! Ma se le vacanze nei lidi assolati devono attendere non vi resta che portare il mare… a casa vostra! Avete in mente i classici spaghetti allo scoglio? O un cremoso risotto ai frutti di mare? Per variare dalle solite portate, noi di Giallozafferano vi sugeriamo dei saporiti fusilli cozze e seppioline. Un primo piatto dall’intenso profumo di mare: una pasta corta, i fusilli, che si sposa perfettamente con il sapore intenso delle cozze e la carne tenera delle seppioline. Basterà aggiungere un pizzico di peperoncino per donare quella marcia in più e aromatizzare con prezzemolo fresco per insaporire. Noi siamo stati rapiti dal sapore delicato di questi fusilli e ne siamo sicuri: se li servirete a cena, conquisterete il palato dei vostri amici!


												
						
						

														INGREDIENTI
							
							                            
                                
    								
    									
    										
    										490
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    490
    					
    					    					    					
    					    Carboidrati
    					    g
    					    72.1
    					
    					    					    					
    					      di cui zuccheri
    					    g
    					    5.4
    					
    					    					    					
    					    Proteine
    					    g
    					    26.6
    					
    					    					    					
    					    Grassi
    					    g
    					    9.7
    					
    					    					    					
    					      di cui saturi
    					    g
    					    1.65
    					
    					    					    					
    					    Fibre
    					    g
    					    3.4
    					
    					    					    					
    					    Colesterolo
    					    mg
    					    132
    					
    					    					    					
    					    Sodio
    					    mg
    					    591
    					
    					    				
    			
                            
													


						
							
							

							
								

																	Fusilli
								
								
								
																	320
									g
																

								

							
								

																	Seppie
								
								
								
																	250
									g
																

								

							
								

																	Cozze
								
								
								
																	1
									kg
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	20
									g
																

								

							
								

																	Peperoncino fresco
								
								
								
																	1
									
																

								

							
								

																	Pomodorini ciliegino
								
								
								
																	350
									g
																

								

							
								

																	Vino bianco
								
								
								
																	50
									ml
																

								

							
								

																	Olio extravergine d'oliva
								
								
								
																	25
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i fusilli cozze e seppioline iniziate con la pulizia delle seppioline. Incidete il ventre della seppia ed eliminatene l’osso 1. Dopo averla aperta a metà delicatamente eliminate, se presente, la sacca contenente il nero 2. Separate la testa dal corpo tirando leggermente le due parti in senso opposto. Dopo aver inciso il corpo, eliminate la pelle 3.
									

								

															

																		
																															
											
										
																														
																		Poi prendete la testa della seppia e privatela del rostro (il dente) 4: potete esercitare una leggera pressione con le dita sotto il rostro per individuarlo e spingerlo verso l’alto. Incidete intorno al bulbo gli occhi della seppia ed asportateli 5. Sciacquate le seppie sotto acqua corrente. Ricavate ora dal corpo della seppia delle striscioline nel senso della lunghezza 6 e tagliuzzate i tentacoli in pezzettini. Tenete da parte.
									

								

															

																		
																															
											
										
																														
																		Procedete con la pulizia delle cozze. Sciacquate le cozze sotto l’acqua corrente 7. Aiutandovi con la lama di un coltello (o con una paglietta di acciaio) togliete incrostazioni ed impurità del guscio 8 ed eliminate poi il bisso 9. Sciacquatele nuovamente con acqua fresca. Tenetele da parte.
									

								

															

																		
																															
											
										
																														
																		Poi prendete il peperoncino, apritelo per il senso della lunghezza e privatelo dei semini, quindi tagliatelo a listarelle sottili 7. Versatelo con uno spicchio di aglio spezzettato a tocchetti in un tegame con filo di olio 8. Fate rosolare finché l’aglio non assumerà una colorazione dorata. Tritate finemente il prezzemolo 9. Tenetene un poco da parte per insaporire il piatto e decorarlo.
									

								

															

																		
																															
											
										
																														
																		Aggiungete il restante prezzemolo nel tegame 10 assieme alle cozze 11. Lasciate cuocere alcuni minuti con coperchio a fuoco vivace 12.
									

								

															

																		
																															
											
										
																														
																		Quando le cozze si schiuderanno spegnete il fuoco e scolate utilizzando un colino a maglie strette appoggiato su una ciotola per filtrare l’acqua rilasciata in cottura 13. Tenete da parte il liquido e sgusciate le cozze 14, lasciandole qualcuna intera per la decorazione del piatto. Prendete a questo punto una padella antiaderente dal fondo ampio e fate rosolare uno spicchio di aglio 15. Se preferite potete schiacciarlo.
									

								

															

																		
																															
											
										
																														
																		Unite i pomodorini lavati e tagliati a metà 16. Lasciate cuocere in padella per 10 minuti a fuoco moderato. Quindi eliminate l’aglio 17 ed aggiungete le seppioline 18. Lasciate cuocere per altri 5 minuti.
									

								

															

																		
																															
											
										
																														
																		Dopodiché sfumate con vino bianco 19 ed unite le cozze 20. Fate saltare ancora 1-2 minuti, dopodichè spegnete il fuoco. Versate in una pentola capiente un po’ del liquido di cottura delle cozze 21 e scaldatela se necessario fino a portarla a bollore.
									

								

															

																		
																															
											
										
																														
																		Quindi versate i fusilli 22: questi dovranno essere coperti a filo dall’acqua di cottura delle cozze, che potrete aggiugere mano a mano 23: se il liquido di cottura delle cozze non fosse sufficiente utilizzate dell’acqua bollente o del brodo vegetale leggero. Mescolate continuamente per non far attaccare la pasta. A due minuti dalla fine della cottura trasferite i fusilli nella padella con il condimento di cozze e seppioline 24.
									

								

															

																		
																															
											
										
																														
																		Fate saltare per 1 minuto mescolando con una spatola per amalgamare bene gli ingredienti 25. Regolate di sale e pepe ed aggiungete il prezzemolo tritato 26. Infine impiattate i vostri fusilli cozze e seppioline decorando il piatto con qualche cozza intera e servite ancora caldi 27!
									

								

							
					    