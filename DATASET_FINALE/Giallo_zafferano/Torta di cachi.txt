Difficoltà: Media
Con la torta di cachi vi proponiamo un dolce goloso che sprigiona tutti i sapori dell’autunno. In una stagione dove tutto sembra assopirsi, la terra ci regala invece frutti dolcissimi e gustosi come i cachi, detti anche mele d'Oriente. Gli amanti di questo frutto polposo avranno certamente già pensato di catturare la sua dolcezza preparando la confettura di cachi. In questa ricetta vogliamo proporvi questo frutto in una veste nuova, come delicato e setoso ripieno di un crumble al cacao. L'uso del cacao crudo e uno speciale tocco salino grazie ad un pizzico di sale grezzo Fleur de sel rende la torta di cachi un dolce straordinario, originale e sorprendente. Un manto friabile che ricorda la terra custodisce il cuore morbido dai colori aranciati, la torta di cachi è perfetta da gustare con un tazza di tè speziato, il modo ideale per godersi pienamente i piaceri segreti di questa stagione.


						
						

														INGREDIENTI
							
							                            
                                
    								
    									
    										
    										411
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    411
    					
    					    					    					
    					    Carboidrati
    					    g
    					    52.3
    					
    					    					    					
    					      di cui zuccheri
    					    g
    					    32
    					
    					    					    					
    					    Proteine
    					    g
    					    4.5
    					
    					    					    					
    					    Grassi
    					    g
    					    20.3
    					
    					    					    					
    					      di cui saturi
    					    g
    					    11.69
    					
    					    					    					
    					    Fibre
    					    g
    					    3.6
    					
    					    					    					
    					    Colesterolo
    					    mg
    					    56
    					
    					    					    					
    					    Sodio
    					    mg
    					    156
    					
    					    				
    			
                            
													


						
														
							
														Ingredienti per una tortiera da 26 cm di diametro
							

							
								

																	Cachi
								
								
								vaniglia maturi
																	550
									g
																

								

							
								

																	Farina 00
								
								
								
																	210
									g
																

								

							
								

																	Zucchero di canna
								
								
								
																	150
									g
																

								

							
								

																	Cacao crudo in polvere
								
								
								
																	10
									g
																

								

							
								

																	Fior di sale
								
								
								
																	5
									g
																

								

							
								

																	Cardamomo
								
								
								
																	1
									pizzico
																

								

							
								

																	Burro
								
								
								freddo
																	150
									g
																

								

							
														
							
						
														
							
														per rivestire la tortiera
							

							
								

																	Burro
								
								
								
																	
									q.b.
																

								

							
								

																	Zucchero di canna
								
								
								
																	20
									g
																

								

							
														
							
						
														
							
														per spolverizzare
							

							
								

																	Cacao crudo in polvere
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta di cachi lavate i frutti, ritagliate il picciolo 1 ed eliminate la buccia 2, affettateli grossolanamente 3 e teneteli da parte.
									

								

															

																		
																															
											
										
																														
																		Occupatevi ora dell’impasto: versate la farina setacciata in una ciotola ampia, aggiungete lo zucchero di canna 4, il fior di sale 5 e il cardamomo in polvere 6.
									

								

															

																		
																															
											
										
																														
																		Unite anche il cacao crudo 7 e mescolate per amalgamare le polveri 8. Tagliate a cubetti il burro freddo 9.
									

								

															

																		
																															
											
										
																														
																		Unite anche il burro nella ciotola 10, lavorate l’impasto con la punta delle dita velocemente 11 per ottenere delle briciole 12.
									

								

															

																		
																															
											
										
																														
																		Imburrate una tortiera del diametro di 26 cm e cospargete il fondo e il bordo con lo zucchero di canna. Versate metà dell’impasto e livellatelo sul fondo con una forchetta 13. Versate ora i cachi 14 e distribuiteli con la forchetta o un cucchiaio per creare uno strato di farcitura uniforme 15.
									

								

															

																		
																															
											
										
																														
																		Versate ora l’altra metà dell’impasto 16 in modo da ricoprire completamente la farcitura 17. Cuocete il dolce in forno statico preriscaldato a 180° per 40 minuti. A cottura ultimata, sfornate la torta di cachi, lasciatela intiepidire prima di servirla spolverizzando la superficie con il cacao crudo 18.
									

								

							
					    