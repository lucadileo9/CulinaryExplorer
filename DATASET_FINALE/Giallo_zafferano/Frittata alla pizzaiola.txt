Difficoltà: Facile
Il popolo più famoso per la sua capacità di reinventarsi ogni volta è quello napoletano. Difatti anche la cucina campana vanta numerosi piatti ai quali è possibile fare le più gustose variazioni. Ispirati dalla tradizione popolare e il folklore, abbiamo voluto rivisitare due mostri sacri della cucina povera come la frittata e la carne alla pizzaiola. Li abbiamo combinati tra loro e dopo 40 minuti di cottura, è nata la frittata alla pizzaiola! Un modo sfizioso e alternativo di portare in tavola un secondo piatto saporito con il colore brillante delle uova ed il sapore irresistibile del pomodoro. E per rendere ancora più bella questa frittata alla pizzaiola cubetti di mozzarella e il piatto e pronto! Questa volta "la frittata è fatta" non sarà solo un modo di dire, piuttosto l’invito a tavola per un momento di gustosa convivialità! E se siete amanti di questo condimento, vi invitiamo a provare anche le polpette di zucchine alla pizzaiola, con scarpetta assicurata!


						
						

														INGREDIENTI
							
							                            
                                
    								
    									
    										
    										293
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    293
    					
    					    					    					
    					    Carboidrati
    					    g
    					    5.3
    					
    					    					    					
    					      di cui zuccheri
    					    g
    					    5.3
    					
    					    					    					
    					    Proteine
    					    g
    					    20.1
    					
    					    					    					
    					    Grassi
    					    g
    					    21.3
    					
    					    					    					
    					      di cui saturi
    					    g
    					    10.73
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    257
    					
    					    					    					
    					    Sodio
    					    mg
    					    349
    					
    					    				
    			
                            
													


						
														
							
														Ingredienti per una teglia da 22 cm di diametro
							

							
								

																	Uova
								
								
								medie
																	6
									
																

								

							
								

																	Ricotta vaccina
								
								
								
																	450
									g
																

								

							
								

																	Pomodori pelati
								
								
								
																	350
									g
																

								

							
								

																	Parmigiano Reggiano DOP
								
								
								grattugiato
																	50
									g
																

								

							
								

																	Mozzarella
								
								
								
																	100
									g
																

								

							
								

																	Origano
								
								
								secco
																	
									q.b.
																

								

							
								

																	Bicarbonato
								
								
								
																	1
									g
																

								

							
								

																	Olio extravergine d'oliva
								
								
								
																	15
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per ungere la teglia
							

							
								

																	Olio extravergine d'oliva
								
								
								
																	5
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la frittata alla pizzaiola iniziate tagliando i pomodori pelati a pezzettoni 1, e versateli in un tegame dove avrete lasciato riscaldare dell’olio insieme ad uno spicchio d’aglio già mondato 2. Aggiungete 4-5 cucchiai d’acqua per prolungare la cottura 3
									

								

															

																		
																															
											
										
																														
																		aggiustate di sale e lasciate cuocere per 30 minuti 4. Affettate la mozzarella a fette spesse un paio di centimetri 5, dopodiché tagliatele a strisce e infine a cubetti, ancora della stessa misura 6.
									

								

															

																		
																															
											
										
																														
																		Sistemate i cubetti di mozzarella su un canovaccio pulito, in questo modo durante la cottura non rilasceranno il siero 7. Nel frattempo versate la ricotta in un colino posto all’interno di un recipiente e setacciate con una spatola 8, poi aggiungete le uova e mescolate 9.
									

								

															

																		
																															
											
										
																														
																		Aggiustate il composto con parmigiano grattugiato, sale e pepe 10 e versate il bicarbonato 11 in questo modo la frittata diventerà bella gonfia durante la cottura. Prelevate 3-4 cucchiai di sugo di pomodoro dal tegame e versateli nel composto mescolando per amalgamare bene il tutto 12.
									

								

															

																		
																															
											
										
																														
																		Ungete accuratamente una teglia tonda da 22 cm di diametro 13 e sistemate un foglio di carta forno nel suo interno 14, in questo modo la carta resterà attaccata alla superficie. Nella teglia versate il composto della frittata 15
									

								

															

																		
																															
											
										
																														
																		poi cuocete in forno statico preriscaldato a 190° per 40 minuti (in alternativa potete provare in forno ventilato a 170° per circa 30 minuti) 16. A cottura ultimata estraete la teglia e distribuite sulla superficie della frittata il restante sugo di pomodoro 17. Guarnite con i pezzetti di mozzarella 18 e lasciate cuocere per altri 5 minuti, ancora a 190° per il forno statico e 170° per quello ventilato.
									

								

															

																		
																															
											
										
																														
																		Quando la mozzarella sarà sciolta estraete la frittata lasciandola intiepidire qualche istante 19, poi aromatizzate con l’origano essiccato 20 e... non vi resta che portare in tavola! La vostra frittata alla pizzaiola è pronta 21!
									

								

							
					    