Difficoltà: Media
L’ombrina alla scottadito su crema di ceci e rosmarino è un secondo piatto di pesce aromatico e saporito, con tutto il gusto inconfondibile del pesce grigliato che porta subito il pensiero alle cene in terrazza con gli amici e alle grigliate in riva al mare. Il potere evocativo del cibo è anche questo! Ma la comodità di questo piatto è che si può preparare in casa, su una semplice piastra di ghisa, d’estate e d’inverno e senza preoccuparsi se fuori piove o c’è il sole: basterà affondare la forchetta nella carne soda dell’ombrina, raccogliendo un po’ di vellutata crema di ceci per ritrovare sul palato tutta la bontà di un piatto semplice e squisito che regalerà alla vostra cena un immediato effetto vacanziero. L’abbinamento dei ceci con il pesce grigliato è un grande classico della cucina rustica di una volta, ma l’emulsione di lime e prezzemolo ne rinnova il sapore conferendogli un inatteso tocco esotico. Non siete curiosi di assaggiarlo anche voi?


						
						

														INGREDIENTI
							
							                            
                                
    								
    									
    										
    										543
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    543
    					
    					    					    					
    					    Carboidrati
    					    g
    					    42.3
    					
    					    					    					
    					      di cui zuccheri
    					    g
    					    4.3
    					
    					    					    					
    					    Proteine
    					    g
    					    31.1
    					
    					    					    					
    					    Grassi
    					    g
    					    27.7
    					
    					    					    					
    					      di cui saturi
    					    g
    					    4.09
    					
    					    					    					
    					    Fibre
    					    g
    					    10.8
    					
    					    					    					
    					    Colesterolo
    					    mg
    					    42
    					
    					    					    					
    					    Sodio
    					    mg
    					    365
    					
    					    				
    			
                            
													


						
														
							
														Ingredienti per l'ombrina scottadito
							

							
								

																	Ombrina
								
								
								
																	650
									g
																

								

							
								

																	Olio extravergine d'oliva
								
								
								
																	10
									g
																

								

							
														
							
						
														
							
														Per la crema di ceci e rosmarino
							

							
								

																	Ceci secchi
								
								
								
																	300
									g
																

								

							
								

																	Scalogno
								
								
								
																	30
									g
																

								

							
								

																	Acqua
								
								
								
																	500
									g
																

								

							
								

																	Rosmarino
								
								
								
																	2
									rametti
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per l'emulsione di lime e prezzemolo
							

							
								

																	Succo di lime
								
								
								(filtrato)
																	60
									g
																

								

							
								

																	Olio extravergine d'oliva
								
								
								
																	60
									g
																

								

							
								

																	Prezzemolo
								
								
								
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’ombrina alla scottadito su crema di ceci e rosmarino, cominciate occupandovi della pulizia dell’ombrina. Ponete il pesce intero sotto l’acqua corrente e desquamatelo utilizzando l’apposito attrezzo desquamatore 1 o in alternativa usate la lama di un coltello.Dovete strofinare il desquamatore dalla coda lungo tutta l'ombrina  fino a quando non sarà completamente desquamata.Con un paio di forbici incidete il ventre del pesce in tutta la sua lunghezza 2 e rimuovete le viscere 3.
									

								

															

																		
																															
											
										
																														
																		Lavate accuratamente l’interno eviscerato sotto l’acqua corrente 4. Passate poi alla sfilettatura: operate un taglio sul dorso dell’ombrina, facendo passare la lama di un coltello affilato a filo della spina del pesce fino a separare la carne dalla lisca 5. Con un secondo taglio separate il filetto ottenuto dalla testa 6.
									

								

															

																		
																															
											
										
																														
																		Una volta ottenuto il primo filetto 7, procedete allo stesso modo sull’altro lato per ottenere anche il secondo. Con un coltellino affilato rimuovete le nervature rossastre dalla parte centrale di ciascun filetto 8 ed infine, con l’aiuto di un’apposita pinza, eliminate delicatamente le lische 9.
									

								

															

																		
																															
											
										
																														
																		Dedicatevi adesso alla crema di ceci. Tagliate a julienne lo scalogno, e ponetelo in un pentolino in cui avrete versato un filo d’olio 10. Lasciate imbiondire lo scalogno a fuoco dolce, poi unite i ceci 11, nel caso in cui stiate utilizzando ceci secchi, questa operazione dovrà essere preceduta da 12 ore di ammollo. Altrimenti potete utilizzare i ceci precotti: in questo caso la dose da utilizzare sarà di 500 g. Coprite i ceci con l’acqua 12.
									

								

															

																		
																															
											
										
																														
																		Aggiungete il rosmarino 13, e il sale 14 quindi lasciate cuocere per 30-40 minuti. Rimuovete il rosmarino e frullate accuratamente con un frullatore a immersione 15.
									

								

															

																		
																															
											
										
																														
																		Tagliate il lime e spremetene il succo 16. Filtratelo se necessario, e ponetelo nel bicchiere del mixer insieme con circa 60 g di olio extravergine 17 e il prezzemolo 18.
									

								

															

																		
																															
											
										
																														
																		Frullate 19 fino ad ottenere un’emulsione omogenea, intingetevi un pennello e spennellate i filetti di ombrina 20. Scaldate una piastra di ghisa e ungetela leggermente, quindi adagiatevi i filetti 21 e grigliateli sul lato della carne per circa 5 minuti.
									

								

															

																		
																															
											
										
																														
																		Girateli sul lato della pelle 22, e grigliateli per altri 5 minuti circa. Distribuite nei piatti la crema di ceci 23 e adagiatevi sopra i filetti. L’ombrina scottadito su crema di ceci e rosmarino è pronta da gustare 24!
									

								

							
					    