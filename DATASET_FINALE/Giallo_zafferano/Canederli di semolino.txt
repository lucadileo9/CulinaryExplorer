Difficoltà: Facile
Avete presente quelle fredde giornate invernali, in cui l’unica cosa che avete voglia di fare è godervi la rilassatezza del momento? Ecco proprio queste giornate, con il tempo uggioso fuori e il tepore di casa dentro, sono perfette per preparare un ottimo piatto caldo e sostanzioso: oggi vi proponiamo i canederli al semolino, un'alternativa ai tirolesi Knödel (canederli) di pane raffermo. Il semolino, ottimo sia in ricette dolci che salate, come i famosi gnocchi alla romana, è perfetto per questa preparazione perché consente di realizzare gnocchetti morbidi e soffici. I canederli di semolino sono un concentrato di calore: un saporito brodino di carne e deliziose palline di semolino, delicate e semplici da preparare. Abbandonatevi anche voi a questa delicata meraviglia per il palato! Se invece volete volete stupire giocando con i colori, non perdetevi i nostri deliziosi canederli di barbabietola.


						
						

														INGREDIENTI
							
													


						
														
							
														Ingredienti per 8 canederli da 65 g l'uno
							

							
								

																	Semolino
								
								
								
																	100
									g
																

								

							
								

																	Latte intero
								
								
								fresco
																	500
									g
																

								

							
								

																	Uova
								
								
								media
																	1
									
																

								

							
								

																	Burro
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
														
							
						
														
							
														per accompagnare
							

							
								

																	Brodo di carne
								
								
								
																	1
									l
																

								

							
								

																	Grana Padano DOP
								
								
								
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i canederli di semolino iniziate preparando il brodo di carne. Poi dedicatevi all’impasto: in un tegame dal fondo antiaderente e dai bordi alti fate scaldare il latte 1 fino a fargli sfiorare il bollore. Quindi aggiungete il semolino a pioggia 2 mescolando continuamente ed energicamente con le fruste a mano per evitare la formazione di grumi, per circa 7-8 minuti. Dopodiché spegnete il fuoco e regolate di sale. Aggiungete ora il burro ammorbidito 3,
									

								

															

																		
																															
											
										
																														
																		continuate a mescolare perchè si sciolga nel composto caldo 4, dopodichè versate un uovo sbattuto 5. Amalgamate anch’esso agli ingredienti 6.
									

								

															

																		
																															
											
										
																														
																		Aromatizzate con la noce moscata 7 e continuate a mescolare: il composto dovrà avere una consistenza densa e compatta e staccarsi dai bordi del tegame 8. Lasciate ora intiepidire affinché si compatti. Quando sarà a temperatura ambiente prendetene circa 65 g e con le mani leggermente inumidite e create 1 piccola sfera 9. Ripetete l’operazione fino a finire tutto l’impasto: otterrete 8 canederli.
									

								

															

																		
																															
											
										
																														
																		Disponete i canederli ben distanziati tra loro su un vassoio foderato con carta forno affinché non si attacchino 10. Portate ora a bollore un tegame capiente con abbondante acqua salata e quando avrà raggiunto il bollore tuffate 4-5 canederli alal volta 11: li vedrete cadere sul fondo del tegame. Appena riaffioreranno in superficie saranno pronti: aiutandovi con una schiumarola scolateli 12. Cuocete anche i restanti,
									

								

															

																		
																															
											
										
																														
																		poi prendete i piatti da portata per i canederli di semolino e versate del brodo di carne. Quindi con la schiumarola trasferite in ciascun piatto circa 2-3 canederli per porzione 13. Spolverate con il formaggio 14 e gustate i vostri canederli di semolino ancora caldi 15!
									

								

							
					    