Difficoltà: Facile
Il filetto di salmone con rosti e crema di piselli è un secondo piatto che abbina la delicatezza del salmone con il gusto di croccanti rosti di patate e una deliziosa crema di piselli. Un tris di sapori che vi conquisterà al primo assaggio, in particolare per la consistenza della crema di piselli ottenuta, la cui freschezza è dovuta alla scelta di piselli freschi, foglioline di menta, lime e yogurt greco che rende vellutata e avvolgente questa salsa. Combinando i filetti di salmone con questo mix di sapori e consistenze otterrete una pietanza ricca, semplice e raffinata che sorprenderà i vostri ospiti!


						
						

														INGREDIENTI
							
							                            
                                
    								
    									
    										
    										634
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    634
    					
    					    					    					
    					    Carboidrati
    					    g
    					    15.7
    					
    					    					    					
    					      di cui zuccheri
    					    g
    					    7
    					
    					    					    					
    					    Proteine
    					    g
    					    33.6
    					
    					    					    					
    					    Grassi
    					    g
    					    48.6
    					
    					    					    					
    					      di cui saturi
    					    g
    					    9.86
    					
    					    					    					
    					    Fibre
    					    g
    					    5.7
    					
    					    					    					
    					    Colesterolo
    					    mg
    					    56
    					
    					    					    					
    					    Sodio
    					    mg
    					    763
    					
    					    				
    			
                            
													


						
														
							
														Ingredienti per il salmone
							

							
								

																	Filetto di salmone
								
								
								(4 filetti)
																	800
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Timo
								
								
								
																	2
									rametti
																

								

							
								

																	Pepe misto in grani
								
								
								
																	5
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per la crema di piselli
							

							
								

																	Pisellini
								
								
								
																	200
									g
																

								

							
								

																	Yogurt greco
								
								
								
																	100
									g
																

								

							
								

																	Acqua
								
								
								
																	50
									ml
																

								

							
								

																	Olio extravergine d'oliva
								
								
								
																	20
									g
																

								

							
								

																	Menta
								
								
								
																	4
									foglie
																

								

							
								

																	Scorza di lime
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	1
									pizzico
																

								

							
														
							
						
														
							
														Per il rosti
							

							
								

																	Patate
								
								
								
																	400
									g
																

								

							
								

																	Cipolle bianche
								
								
								
																	½
									
																

								

							
								

																	Olio extravergine d'oliva
								
								
								
																	40
									g
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	1
									pizzico
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il filetto di salmone con rosti e crema di piselli, iniziate dalla marinatura del pesce: in una terrina versate l'olio, il pepe misto in grani 1, il timo tritato 2, un pizzico di sale e mescolate il tutto 3.
									

								

															

																		
																															
											
										
																														
																		Eliminate la pelle dai filetti di salmone 4 e le lische aiutandovi con una pinza da cucina 5. Poi ponete i filetti a marinare con la marinatura che avete preparato 6, lasciandoli riposare un paio d'ore in frigorifero per fare in modo che le spezie rilascino il loro sapore.
									

								

															

																		
																															
											
										
																														
																		Poi mettete a cuocere le patate in abbondante acqua salata a piacere 7: dovrete cuocerle al dente, basteranno circa 20-25 minuti perchè restino ben sode. Poi sgranate i piselli freschi 8 e versateli in padella con un filo d'olio 9. Fateli rosolare qualche istante, aggiungendo un pizzico di sale, pepe e un po' di acqua.
									

								

															

																		
																															
											
										
																														
																		Lasciate cuocere i piselli con il coperchio 10 fino a quando non saranno teneri. Dopodiché spegnete il fuoco e fateli raffreddare. Quindi versateli in un frullatore 11 oppure in un contenitore alto per frullarli con un frullatore ad immersione, inisieme al timo, alle foglioline di menta e la scorza grattugiata del lime 12.
									

								

															

																		
																															
											
										
																														
																		Azionate le lame per amalgamare gli ingredienti, poi aggiungete anche lo yogurt greco 13. Frullate ancora e tenete la crema da parte 14. Poi fate raffreddare le patate, pelatele quindi grattugiatele con una grattugia a fori grossi 15.
									

								

															

																		
																															
											
										
																														
																		Mondate e tritate finemente la cipolla 16 e fatela appassire a fuoco bassisimo in una padella con metà dose di olio 17. Quando sarà ammorbidita, versatela in una ciotolina e mescolatela alle patate grattugiate; salate e pepate a piacere 18,
									

								

															

																		
																															
											
										
																														
																		poi formate i rosti: foderate con carta da forno un vassoio e realizzate 4 dischi, suddividendo l'impasto in un coppapasta di 9,5 cm di diametro 19. In una padella ampia scaldate la dose di olio restante a fuoco vivace e fate cuocere alcuni minuti i rosti perchè si dorino da entrambi i lati (20-21).
									

								

															

																		
																															
											
										
																														
																		Contemporaneamente in un'altra padella scottate  anche il salmone 22: basteranno 3-4 minuti, girandolo da un lato e dall'altro 23 perchè le carni rimangano morbide e polpose. Quindi adagiate il filetto di salmone sulla crema di piselli e accompagnatelo con i rosti 24.
									

								

							
					    