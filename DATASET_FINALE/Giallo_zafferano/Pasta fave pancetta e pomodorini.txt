Difficoltà: Facile
La pasta fave, pancetta e pomodorini è un primo piatto primaverile, da preparare con fave fresche e tenere.
La preparazione prevede pochi e semplici passaggi: scottare le fave, rendere croccante la pancetta, tagliare i pomodorini, far saltare tutto in padella e unire la pasta.
Avrete un piatto dal gusto deciso, dovuto all’abbinamento fave e pancetta, ma allo stesso tempo con la bella nota di freschezza dei pomodorini.


												
						
						

														INGREDIENTI
							
							                            
                                
    								
    									
    										
    										843
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    843
    					
    					    					    					
    					    Carboidrati
    					    g
    					    90.4
    					
    					    					    					
    					      di cui zuccheri
    					    g
    					    6.6
    					
    					    					    					
    					    Proteine
    					    g
    					    26.7
    					
    					    					    					
    					    Grassi
    					    g
    					    41.6
    					
    					    					    					
    					      di cui saturi
    					    g
    					    14.84
    					
    					    					    					
    					    Fibre
    					    g
    					    8.5
    					
    					    					    					
    					    Colesterolo
    					    mg
    					    66
    					
    					    					    					
    					    Sodio
    					    mg
    					    650
    					
    					    				
    			
                            
													


						
							
							

							
								

																	Pasta
								
								
								Mafalde corte napoletane
																	400
									g
																

								

							
								

																	Fave
								
								
								da sgusciare
																	1,5
									kg
																

								

							
								

																	Pancetta
								
								
								
																	180
									g
																

								

							
								

																	Pomodori di Pachino
								
								
								
																	300
									g
																

								

							
								

																	Cipollotto fresco
								
								
								
																	1
									
																

								

							
								

																	Pecorino
								
								
								da grattugiare
																	80
									g
																

								

							
								

																	Timo
								
								
								
																	1
									rametto
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta fave pancetta e pomodorini, per prima cosa sgranate le fave fresche, dividendo a metà il baccello ed estraendo i semi 1. Eliminate poi l'escrescenza che ricopre il seme della fava 2. Scottate le fave in abbondante acqua bollente salata per 4 minuti 3, scolatele e fatele raffreddare sotto l'acqua corrente. Tenete da parte un po’ di acqua di cottura delle fave che potrà servire per amalgamare il condimento della pasta.
									

								

															

																		
																															
											
										
																														
																		Mettete ora la pancetta, tagliata a listarelle in una padella con un cipollotto tritato e un filo d’olio 4 e cuocete fino a che la pancetta non avrà rilasciato il suo grasso e sarà diventata molto croccante 5. A questo punto togliete la pancetta dalla padella e lasciatela asciugare su un foglio di carta assorbente 6.
									

								

															

																		
																															
											
										
																														
																		Trasferite le fave nella padella dove avete cotto la pancetta e cuocete per 3 minuti 7; aggiungete i pomodorini tagliati a metà 8, continuando la cottura, mescolate bene cercando di rompere i pomodorini affinché rilascino il loro liquido. Preparate intanto l’acqua per la pasta, portatela a bollore, unite la pasta e scolatela al dente 9.
									

								

															

																		
																															
											
										
																														
																		Unite al condimento di fave e pomodorini la pancetta e saltate tutti gli ingredienti per altri 5 minuti 10, aggiungendo dell’acqua di cottura delle fave se risulta troppo asciutto. Regolate il condimento di sale e pepe, facendo attenzione a non salarlo troppo perché poi ci sarà anche il pecorino ad insaporire ulteriormente. Unite la pasta in padella 11, amalgamate tutta la preparazione e terminate con un filo d’olio d’oliva , poco timo tritato finemente e infine il formaggio pecorino grattugiato 12. Mescolate bene e servite subito .
									

								

							
					    