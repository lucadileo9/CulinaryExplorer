Difficoltà: Facile
Il risotto con pesto rosso è un primo piatto vegetariano sfizioso e saporito, che colorerà di gusto la vostra tavola! In alternativa al classico pesto alla genovese abbiamo utilizzato un pesto a base di pomodori secchi e mandorle che viene aggiunto a fine cottura per mantecare il riso: in questo modo otterrete una consistenza deliziosamente cremosa senza utilizzare il burro. Arricchito con pisellini verdi e candidi ciuffi di robiola, il risotto con pesto rosso è un piacere sia per gli occhi che per il palato!


						
						

														INGREDIENTI
							
													


						
														
							
							

							
								

																	Riso Carnaroli
								
								
								
																	320
									g
																

								

							
								

																	Pisellini
								
								
								
																	80
									g
																

								

							
								

																	Robiola
								
								
								
																	80
									g
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il pesto rosso
							

							
								

																	Pomodori secchi sott'olio
								
								
								
																	140
									g
																

								

							
								

																	Mandorle
								
								
								
																	30
									g
																

								

							
								

																	Parmigiano Reggiano DOP
								
								
								da grattugiare
																	30
									g
																

								

							
								

																	Olio extravergine d'oliva
								
								
								
																	60
									g
																

								

							
								

																	Basilico
								
								
								
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il risotto con pesto rosso iniziate dalla preparazione del pesto: versate i pomodori secchi in un mixer 1 insieme alle mandorle 2 e al basilico 3.
									

								

															

																		
																																											
											
										
																						
											
										
																						
											
										
																																										
																		Aggiungete l’olio 4 e frullate per qualche secondo, poi unite anche il Parmigiano Reggiano DOP grattugiato 5 e frullate nuovamente per ottenere una consistenza cremosa. Trasferite il pesto rosso in una ciotola 6, coprite con pellicola e tenete da parte.
									

								

															

																		
																																											
											
										
																						
											
										
																						
											
										
																																										
																		Portate a bollore una pentola d’acqua e passate alla preparazione del risotto: versate il riso in una casseruola con un filo d’olio caldo 7 e tostatelo a fiamma vivace per qualche minuto, poi aggiungete il sale 8 e mescolate. Portate a cottura il riso bagnandolo con un mestolo di acqua bollente per volta 9; ci vorranno circa 15 minuti.
									

								

															

																		
																																											
											
										
																						
											
										
																						
											
										
																																										
																		A metà cottura unite i piselli 10 e proseguite aggiungendo acqua bollente al bisogno. Una volta cotto, spegnete il fuoco e mantecate con il pesto rosso 11, allungandolo se necessario con poca acqua bollente 12.
									

								

															

																		
																																											
											
										
																						
											
										
																						
											
										
																																										
																		Mescolate bene per amalgamare 13 e impiattate, guarnendo con fiocchi di robiola 14, pepe a piacere e qualche fogliolina di basilico fresco: il vostro risotto con pesto rosso è pronto per essere servito 15!
									

								

							
					    