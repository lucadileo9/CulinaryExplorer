Difficoltà: Difficile
Riuscite a immaginare qualcosa di più buono del profumo di pane appena sfornato che avvolge la vostra casa? Meglio ancora se la ricetta arriva dalla nostra tradizione regionale come i panini di ricotta sardi oppure il pane pugliese che vi proponiamo qui, una specialità intramontabile che ancora oggi mantiene intatte le sue caratteristiche. Crosta croccante dall'inconfondibile color nocciola e dall'alveolatura impeccabile che rende soffice l’interno; un contrasto perfetto che ne determina la sua particolarità. Il pane pugliese porta con sé tutta la bontà dei sapori semplici e genuini che ha reso celebre la nostra cucina italiana in tutto il mondo. Pochi ingredienti sapientemente mescolati in un susseguirsi di gesti antichi che custodiscono tutti i segreti di questa preparazione senza tempo. Abrustolite una fetta di questo pane e servitelo insieme alla nostra peperonata e con quello avanzato potrete realizzare un saporito pancotto!


						
						

														INGREDIENTI
							
							                            
                                
    								
    									
    										
    										220
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    220
    					
    					    					    					
    					    Carboidrati
    					    g
    					    47.5
    					
    					    					    					
    					      di cui zuccheri
    					    g
    					    1.9
    					
    					    					    					
    					    Proteine
    					    g
    					    6.7
    					
    					    					    					
    					    Grassi
    					    g
    					    0.4
    					
    					    					    					
    					      di cui saturi
    					    g
    					    0.09
    					
    					    					    					
    					    Fibre
    					    g
    					    1.7
    					
    					    					    					    					
    					    Sodio
    					    mg
    					    396
    					
    					    				
    			
                            
													


						
														
							
														Ingredienti per la biga (per una pagnotta da 500 gr)
							

							
								

																	Acqua
								
								
								a temperatura ambiente
																	150
									g
																

								

							
								

																	Farina 00
								
								
								 
																	250
									g
																

								

							
								

																	Lievito di birra fresco
								
								
								 
																	2,5
									g
																

								

							
														
							
						
														
							
														per l'impasto
							

							
								

																	Semola
								
								
								
																	50
									g
																

								

							
								

																	Lievito di birra fresco
								
								
								
																	1
									g
																

								

							
								

																	Acqua
								
								
								a temperatura ambiente
																	38
									g
																

								

							
								

																	Miele
								
								
								
																	5
									g
																

								

							
								

																	Sale fino
								
								
								
																	5
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pane pugliese, iniziate dalla biga. In una ciotola versate la farina 00 setacciata, il lievito fresco a pezzettini 1 e iniziate a impastare sbriciolando con la punta delle dita farina e lievito in modo amalgamarli al meglio, poi versate l’acqua a temperatura ambiente a filo mentre raccogliete gli ingredienti con le mani 2, una volta ottenuto un panetto uniforme, formate una palla, adagiatela all’interno di una ampia ciotola 3,
									

								

															

																		
																															
											
										
																														
																		Coprite con la pellicola per alimenti 4 e lasciate maturare la biga a temperatura ambiente per 12-14 ore. Trascorso il tempo di riposo, riprendete la biga 5, rimpastatela all’interno della ciotola 6
									

								

															

																		
																															
											
										
																														
																		A questo punto unite la farina di semola 7, il miele 8, 1 g di lievito di birra fresco 9
									

								

															

																		
																															
											
										
																														
																		impastate tutti gli ingredienti versando a filo l’acqua poco alla volta 10. Quando il composto sarà amalgamato aggiungete il sale 11, proseguite impastando finché non sarà assorbito, poi trasferite il panetto su una spianatoia infarinata leggermente con farina di semola 12
									

								

															

																		
																															
											
										
																														
																		Lavoratelo per formare una palla 13, adagiate l’impasto in una ciotola ampia, coprite con pellicola trasparente 14 e fate lievitare ad una temperatura di circa 26-27 °: andrà bene conservarlo in forno spento con la luce accesa, per circa 3 ore o fino a quando il panetto avrà triplicato il suo volume 15.
									

								

															

																		
																															
											
										
																														
																		Trascorso il tempo di lievitazione ponete il panetto su una spianatoia leggermente infarinata con la farina di semola 16, stendete l’impasto per creare un rettangolo pressando con le dita la pasta 17, fate ora le pieghe: prendete i lembi laterali della pasta e ripiegateli su se stessi 18
									

								

															

																		
																															
											
										
																														
																		Ripiegate poi la parte superiore 19 e avvolgete il panetto su se stesso (20-21)
									

								

															

																		
																															
											
										
																														
																		per conferirgli di nuovo una forma sferica 22, adagiate la sfera ottenuta su un tagliere spolverizzato con farina di semola 23, coprite il panetto con una ciotola o una campana per torte 24 e lasciate lievitare ancora per 1 ora. In questo modo sarà più pratico trasferite la pagnotta sulla teglia una volta lievitata.
									

								

															

																		
																															
											
										
																														
																		Accendete il forno a 220° in modalità statica, avendo cura di mantenere all’interno la teglia che servirà per la cottura del pane, dovrà essere rovente. Trascorsa l’ultima lievitazione riprendete il pane, incidete con un coltellino la superficie per creare una croce, con due tagli trasversali: i tagli devono essere molto profondi 25 perché aiuteranno la fuoriuscita dell’aria in cottura ed eviteranno la formazione di crepe sulla crosta. Con l’aiuto di un tarocco trasferite delicatamente il pane sulla teglia calda facendo in modo di conservare la sua forma (fate attenzione a non scottarvi con la teglia rovente) 26. Cuocete la pagnotta a 220° per 50 minuti nella parte centrale del forno. Una volta terminata la cottura il vostro pane pugliese sarà dorato e croccante 27, lasciatelo intiepidire prima di tagliarlo a fette.
									

								

							
					    