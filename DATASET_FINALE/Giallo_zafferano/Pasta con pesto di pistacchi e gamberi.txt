Difficoltà: Facile
Se solitamente vi limitate a servire i pistacchi come snack da sgranocchiare durante l’aperitivo, questa ricetta vi sorprenderà! La pasta con pesto di pistacchi e gamberi è un primo piatto prelibato che abbina la frutta secca alla dolcezza dei crostacei e alla nota sapida della pancetta. Come formato di pasta abbiamo scelto i fusilli perché sono perfetti per raccogliere il pesto di pistacchi, un condimento dal gusto unico e dall’avvolgente cremosità. Semplice da realizzare ma di grande effetto, questo piatto si presta anche ad altre gustose varianti: come quella con il salmone.


						
						

														INGREDIENTI
							
							                            
                                
    								
    									
    										
    										1062
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1062
    					
    					    					    					
    					    Carboidrati
    					    g
    					    77.5
    					
    					    					    					
    					      di cui zuccheri
    					    g
    					    11.2
    					
    					    					    					
    					    Proteine
    					    g
    					    39.6
    					
    					    					    					
    					    Grassi
    					    g
    					    66
    					
    					    					    					
    					      di cui saturi
    					    g
    					    12.35
    					
    					    					    					
    					    Fibre
    					    g
    					    8.5
    					
    					    					    					
    					    Colesterolo
    					    mg
    					    154
    					
    					    					    					
    					    Sodio
    					    mg
    					    787
    					
    					    				
    			
                            
													


						
														
							
							

							
								

																	Fusilli
								
								
								
																	320
									g
																

								

							
								

																	Gamberi
								
								
								
																	12
									
																

								

							
								

																	Pancetta dolce
								
								
								
																	120
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per il pesto di pistacchi
							

							
								

																	Pistacchi
								
								
								(verdi sgusciati e senza pellicina)
																	200
									g
																

								

							
								

																	Grana Padano DOP
								
								
								da grattugiare
																	35
									g
																

								

							
								

																	Scorza di limone
								
								
								da grattugiare
																	½
									
																

								

							
								

																	Basilico
								
								
								
																	50
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	100
									g
																

								

							
								

																	Acqua
								
								
								
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la pasta con pesto di pistacchi e gamberi per prima cosa mettete sul fuoco la pentola con l’acqua per cuocere la pasta, da salare a bollore. Proseguite con il pesto di pistacchi: sbucciate lo spicchio di aglio e dividetelo a metà, poi togliete l’anima 1. Potete versarlo in acqua fredda e contare un minuto dall’inizio del bollore 2: in questo modo risulterà più digeribile e delicato. Nel bicchiere di un mixer versate i pistacchi e il Grana Padano DOP grattugiato 3.
									

								

															

																		
																																											
											
										
																						
											
										
																						
											
										
																																										
																		Aggiungete l’olio 4, l’aglio 5 e l’acqua 6.
									

								

															

																		
																																											
											
										
																						
											
										
																						
											
										
																																										
																		Unite anche le foglie di basilico 7 e la scorza grattugiata del limone 8, salate, pepate e frullate fino ad ottenere una consistenza cremosa e omogenea 9.
									

								

															

																		
																																											
											
										
																						
											
										
																						
											
										
																																										
																		Passate alla pulizia dei gamberi: rimuovete la testa 10 e il carapace, poi incidete il dorso con un coltellino 11 ed estraete delicatamente il filo interno 12.
									

								

															

																		
																																											
											
										
																						
											
										
																						
											
										
																																										
																		Tagliate e poi versate la pancetta in un ampio tegame già caldo 13, rosolate per qualche minuto per renderla dorata e croccante 14. Mettete da parte la pancetta 15 e conservate il tegame con il fondo di cottura.
									

								

															

																		
																															
											
										
																														
																		Nel frattempo l'acqua sarà arrivata a bollore, quindi versate la pasta 16 e cuocetela per 3 minuti in meno rispetto al tempo indicato sulla confezione. Nel tegame dove avete rosolato la pancetta scottate i gamberi da un solo lato per un paio di minuti 17, poi deglassate il fondo con un mestolo dell’acqua di cottura della pasta 18 e spegnete il fuoco.
									

								

															

																		
																																											
											
										
																						
											
										
																						
											
										
																																										
																		Scolate la pasta direttamente nel tegame con i gamberi 19, poi aggiungete un altro mestolo dell’acqua di cottura 20 e la pancetta 21.
									

								

															

																		
																																											
											
										
																						
											
										
																						
											
										
																																										
																		Unite anche il pesto di pistacchi 22, mescolate bene e saltate il tutto fino a che il liquido non sarà stato assorbito. In ultimo condite con un filo di olio a crudo 23. La vostra pasta con pesto di pistacchi e gamberi è pronta per essere servita 24!
									

								

							
					    