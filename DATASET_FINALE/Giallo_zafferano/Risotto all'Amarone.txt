Difficoltà: Molto facile
Il risotto all’Amarone è un saporito primo piatto preparato con ingredienti di ottima qualità provenienti dalla zona di Verona.
Il riso usato per questa ricetta è il Vialone Nano, coltivato nella Bassa veronese e protetto dal marchio IGP, che viene tostato in padella con uno scalogno tritato e midollo di bue e sfumato con l’Amarone della Valpolicella, un ottimo vino rosso dal sapore pieno e vellutato, prodotto nella zona della Valpolicella.
Per ultimo si manteca il risotto con il Monte Veronese grattugiato, un formaggio di latte vaccino fatto nella provincia settentrionale di Verona.
Il risotto all’Amarone è una ricetta tutta da provare, dal gusto avvolgente e corposo, che racchiude in un piatto alcuni dei sapori più apprezzati della cucina veneta.


												
						
						

														INGREDIENTI
							
							                            
                                
    								
    									
    										
    										643
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    643
    					
    					    					    					
    					    Carboidrati
    					    g
    					    65.3
    					
    					    					    					
    					      di cui zuccheri
    					    g
    					    0.8
    					
    					    					    					
    					    Proteine
    					    g
    					    11.4
    					
    					    					    					
    					    Grassi
    					    g
    					    30.9
    					
    					    					    					
    					      di cui saturi
    					    g
    					    13.07
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    98
    					
    					    					    					
    					    Sodio
    					    mg
    					    830
    					
    					    				
    			
                            
													


						
							
							

							
								

																	Riso vialone nano
								
								
								
																	320
									g
																

								

							
								

																	Vino rosso
								
								
								Amarone della Valpolicella 
																	350
									ml
																

								

							
								

																	Monte Veronese
								
								
								da grattugiare
																	60
									g
																

								

							
								

																	Scalogno
								
								
								
																	50
									g
																

								

							
								

																	Burro
								
								
								
																	60
									g
																

								

							
								

																	Midollo
								
								
								di bue
																	60
									g
																

								

							
								

																	Brodo di carne
								
								
								
																	1
									l
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto all'Amarone, iniziate a tritare finemente lo scalogno 1. In una casseruola fate sciogliere 30 gr di burro insieme al midollo di bue 2, aggiungete lo scalogno e fatelo appassire con un mestolo di brodo di carne 3.
									

								

															

																		
																															
											
										
																														
																		Unite il riso e fatelo tostare bene 4, quindi versate l'Amarone a filo in due-tre volte, aspettando che il vino già versato sia ben assorbito 5. Ci vorranno almeno 5 minuti, durante i quali mescolerete con un cucchiaio di legno 6.
									

								

															

																		
																															
											
										
																														
																		Proseguite la cottura del risotto a fuoco dolce, aggiungendo il brodo di carne un mestolo alla volta 7. Quando il riso sarà ben al dente, spegnete il fuoco e mantecate il risotto con i restanti 30 gr di burro e con il formaggio Monte Veronese grattugiato 8, amalgamando con il cucchiaio 9. Il risotto all'Amarone è pronto per essere servito!
									

								

							
					    