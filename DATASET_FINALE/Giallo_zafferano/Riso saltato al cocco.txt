Difficoltà: Facile
Rinnovate il vostro menù della stagione fredda con la ricetta del riso saltato al cocco, un primo piatto dalle note esotiche e dai sapori squisitamente invernali. Questo piatto unisce ingredienti tradizionali delle cucine asiatiche, come il riso basmati e l'olio di cocco, a verdure di stagione comuni come bietole, broccoli e il cavolo cappuccio viola. L'uso dell'olio di cocco donerà un tocco insolito con il suo sapore tropicale e il suo profumo inconfondibile. Il riso saltato al cocco è un appetitoso comfort food, grazie alla sua combinazione di ingredienti ricchi e aromatici. Perfetto per riscaldare l'animo durante le fredde giornate invernali e soddisfare il palato con una varietà di gusti e profumi che renderanno speciale il riso di tutti i giorni.


												
						
						

														INGREDIENTI
							
													


						
							
							

							
								

																	Riso Basmati
								
								
								
																	320
									g
																

								

							
								

																	Broccoli
								
								
								
																	400
									g
																

								

							
								

																	Biete
								
								
								
																	1
									
																

								

							
								

																	Cavolo cappuccio
								
								
								rosso
																	300
									g
																

								

							
								

																	Porri
								
								
								
																	1
									
																

								

							
								

																	Olio di cocco
								
								
								
																	30
									g
																

								

							
								

																	Cocco rapè
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il riso saltato al cocco mondate i broccoli, eliminate le foglie esterne, separate le cime 1 e tenetele da parte 2. Tagliate l’estremità del gambo 3 e rimuovete la parte esterna più coriacea. 
									

								

															

																		
																																											
											
										
																						
											
										
																						
											
										
																																										
																		Tagliate il gambo rimasto a metà e poi a cubetti 4. Mondate il porro: rimuovete il peduncolo e l’estremità verde, poi togliete la foglia più esterna, quindi tagliatelo a rondelle 5. Mondate le bietole: rimuovete l’estremità e separate le foglie dai gambi 6.
									

								

															

																		
																																											
											
										
																						
											
										
																						
											
										
																																										
																		Tagliate i gambi a metà e poi a tocchetti 7. Riducete anche le foglie a pezzetti 8. Mondate infine il cavolo cappuccio viola: rimuovete l’estremità e dividetelo a metà, poi tagliatelo a julienne 9.
									

								

															

																		
																																											
											
										
																						
											
										
																						
											
										
																																										
																		Ora portate a bollore una pentola colma di acqua salata e cuocete qui il riso al dente 10. In una padella versate l’olio di cocco 11, quando sarà caldo aggiungete i porri 12 e cuocete per 3 minuti. 
									

								

															

																		
																																											
											
										
																						
											
										
																						
											
										
																																										
																		Aggiungete il cavolo 13 e saltate il tutto a fuoco medio per 5 minuti, poi unite le foglie delle coste 14. Trascorsi i primi 5 minuti di cottura del riso versate nella pentola anche i broccoli (cimette e gambi) 15. 
									

								

															

																		
																																											
											
										
																						
											
										
																						
											
										
																																										
																		Proseguite la cottura 16 e scolate quando il riso sarà al dente 17. Trasferite il riso con i broccoli nella padella con le verdure 18 e saltate il tutto finché il riso non sarà giunto a cottura. 
									

								

															

																		
																																											
											
										
																						
											
										
																						
											
										
																																										
																		Una volta pronto 19, salate e servite aggiungendo del cocco rapè a piacere 20. Il riso saltato al cocco è pronto per essere servito 21!
									

								

							
					    