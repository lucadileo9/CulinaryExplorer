Difficoltà: Molto facile
La besciamella fatta in casa è uno dei contimenti più amati e versatili in cucina, non soltanto per arricchire la pasta al forno ma per tantissimi piatti! E poiché amiamo prenderci cura di voi cari lettori, oggi abbiamo messo a punto la ricetta della besciamella senza glutine. Una versione gluten free adatta soprattutto a chi è allergico o intollerante al glutine, la proteina presente nel grano. Vi ricordate delle versioni senza burro o vegan che avevamo sperimentato? Proprio per venire incontro ai bisogni culinari di chiunque, non poteva di certo mancare la nostra besciamella senza glutine! Un condimento invitante perché è una salsa cremosa, capace di addensare o di rendere croccanti le superfici dove si posa: davvero un asso in cucina.

Scopri tutti i trucchi per una besciamella perfetta fatta in casa !


												
						
						

														INGREDIENTI
							
							                            
                                
    								
    									
    										
    										451
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    451
    					
    					    					    					
    					    Carboidrati
    					    g
    					    37.1
    					
    					    					    					
    					      di cui zuccheri
    					    g
    					    12.2
    					
    					    					    					
    					    Proteine
    					    g
    					    8.6
    					
    					    					    					
    					    Grassi
    					    g
    					    29.8
    					
    					    					    					
    					      di cui saturi
    					    g
    					    17.4
    					
    					    					    					
    					    Fibre
    					    g
    					    0.1
    					
    					    					    					
    					    Colesterolo
    					    mg
    					    90
    					
    					    					    					
    					    Sodio
    					    mg
    					    415
    					
    					    				
    			
                            
													


						
							
														Ingredienti per 1 litro di Besciamella senza glutine
							

							
								

																	Latte intero
								
								
								
																	1
									l
																

								

							
								

																	Amido di mais (maizena) senza glutine
								
								
								
																	100
									g
																

								

							
								

																	Burro
								
								
								
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la besciamella senza glutine cominciate scaldando il latte in un pentolino 1. Intanto, in un’altra pentola, mettete a sciogliere il burro a fuoco dolce 2. Quando si sarà sciolto spegnete il fuoco e versate l'amido di mais tutto in un colpo 3
									

								

															

																		
																															
											
										
																														
																		e mescolate velocemente con una frusta a mano 4. Riaccendete il fornello a fuoco basso e versate un pochino di latte caldo, quanto basta per stemperare il fondo 5, dopodiché versatelo tutto e mescolate rapidamente per evitare la formazione di grumi 6. 
									

								

															

																		
																															
											
										
																														
																		Lasciate cuocere la besciamella per 4-5 minuti, la salsa deve addensarsi e raggiungere il bollore. A cottura ultimata, insaporite con sale, pepe nero e noce moscata 7. Un'ultima mescolata 8 e la vostra besciamella senza glutine è pronta per essere utilizzata 9.
									

								

							
					    