Difficoltà: Molto facile
La ricetta della pasta e fagioli è un classico della cucina italiana, un primo piatto dal sapore inconfondibile che affonda le radici nella tradizione rurale. Nella sua versione più rustica viene insaporita con le cotiche di maiale, come nella pasta e fagioli alla napoletana, mentre in altre varianti i legumi vengono abbinati a molluschi che conferiscono alla pietanza un intenso sapore di mare, come nei cicatielli con cozze e fagioli. Un piatto povero ed economico, quindi, ma sempre estremamente gustoso e genuino. Proprio come la nostra versione della pasta e fagioli! Abbastanza densa da "reggere il cucchiaio in piedi" (i più tradizionalisti dicono sia questo il modo per riconoscere la giusta consistenza, cremosa e corposa al tempo stesso) e ricca di aromi, con l'immancabile nota sapida data dall’aggiunta del lardo e del prosciutto crudo. Un intramontabile comfort food all’italiana che scalda il cuore e mette d’accordo tutti grazie al suo sapore senza tempo, da provare anche nella versione estiva con i legumi freschi. Assaggiate la nostra pasta e fagioli e provate anche la variante pasta e fagioli con cavolo nero.


												
						
						

														INGREDIENTI
							
							                            
                                
    								
    									
    										
    										674.8
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    674.8
    					
    					    					    					
    					    Carboidrati
    					    g
    					    81.8
    					
    					    					    					
    					      di cui zuccheri
    					    g
    					    8.5
    					
    					    					    					
    					    Proteine
    					    g
    					    28
    					
    					    					    					
    					    Grassi
    					    g
    					    26.6
    					
    					    					    					
    					      di cui saturi
    					    g
    					    8.34
    					
    					    					    					
    					    Fibre
    					    g
    					    33.3
    					
    					    					    					
    					    Colesterolo
    					    mg
    					    16.3
    					
    					    					    					
    					    Sodio
    					    mg
    					    803
    					
    					    				
    			
                            
													


						
							
							

							
								

																	Ditaloni Rigati
								
								
								
																	320
									g
																

								

							
								

																	Fagioli borlotti secchi
								
								
								
																	200
									g
																

								

							
								

																	Passata di pomodoro
								
								
								
																	250
									g
																

								

							
								

																	Lardo
								
								
								
																	80
									g
																

								

							
								

																	Prosciutto crudo
								
								
								
																	80
									g
																

								

							
								

																	Cipolle
								
								
								
																	30
									g
																

								

							
								

																	Sedano
								
								
								
																	30
									g
																

								

							
								

																	Carote
								
								
								
																	30
									g
																

								

							
								

																	Aglio
								
								
								
																	1
									spicchio
																

								

							
								

																	Alloro
								
								
								
																	2
									foglie
																

								

							
								

																	Rosmarino
								
								
								
																	
									q.b.
																

								

							
								

																	Olio extravergine d'oliva
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta e fagioli, per prima cosa lasciate i fagioli secchi in ammollo per tutta la notte 1. Il giorno dopo risciacquateli 2, trasferiteli in una pentola, copriteli con abbondante acqua fredda, aggiungete 2 foglie di alloro e lessateli per circa 80 minuti a partire dal bollore 3. Una volta cotti conservate l'acqua di cottura dei fagioli perché vi servirà per proseguire con la ricetta.
									

								

															

																		
																																											
											
										
																						
											
										
																						
											
										
																																										
																		Nel frattempo preparate gli altri ingredienti per la ricetta: mondate e tritate finemente la cipolla, il sedano e la carota 4, poi tagliate il prosciutto 5 e il lardo a listarelle 6.
									

								

															

																		
																																											
											
										
																						
											
										
																						
											
										
																																										
																		Scaldate l’olio in una casseruola, aggiungete uno spicchio d’aglio sbucciato e le verdure tritate 7; lasciate soffriggere per circa 5 minuti, poi unite le striscioline di prosciutto e di lardo 8 e cuocete ancora per un paio di minuti. Prelevate i fagioli con una schiumarola e aggiungeteli al soffritto 9.
									

								

															

																		
																																											
											
										
																						
											
										
																						
											
										
																																										
																		Unite circa 500 g della loro acqua di cottura 10 e mescolate bene. Ora versate all’interno della pentola anche la passata di pomodoro 11, salate con moderazione, pepate e fate cuocere per 20 minuti a fiamma moderata. Trascorso questo tempo prelevate due mestoli di fagioli dalla pentola e versateli in un contenitore, poi frullateli con un frullatore a immersione 12 e tenete da parte la crema ottenuta.
									

								

															

																		
																																											
											
										
																						
											
										
																						
											
										
																																										
																		Aggiungete i ditaloni rigati direttamente nella pentola 13, coprite con altri 500 g di acqua dei fagioli e portate la pasta a cottura mescolando di tanto in tanto, sempre a fiamma moderata. Quando la pasta sarà al dente, aggiungete la crema di fagioli 14 e il rosmarino tritato, poi spegnete il fuoco 15, coprite con il coperchio e lasciate riposare per un paio di minuti. Un’ultima spolverata di pepe nero e la vostra pasta e fagioli è pronta per essere servita!
									

								

							
					    