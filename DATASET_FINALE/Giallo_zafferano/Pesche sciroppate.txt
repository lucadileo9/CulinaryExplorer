Difficoltà: Molto facile
L'estate ci regala tanti frutti colorati e freschi... è davvero un piacere gustarli! Ma che fare se ne avete in eccedenza? Un’idea è quella di continuare l’antica arte tramandata da generazioni di preparare conserve, marmellate e sciroppati. Oggi ve ne proponiamo uno dal gusto tutto estivo: si prepara uno sciroppato con un frutto delicato che l’estate offre, le pesche. Abbiamo scelto le percoche, dalla polpa gialla, soda e profumata, ideali per questo tipo di preparazioni e le abbiamo immerse in uno sciroppo di acqua e zucchero. Potete assaporarle in tutta la loro bontà in abbinamento al gelato, alle creme al cioccolato (per i più golosi vi suggeriamo magari con degli amaretti sbriciolati accanto) e anche quando in pieno inverno avete voglia di preparare una cheesecake alle pesche! Ma a dirla tutta? Sono perfette persino da sole come merenda o spuntino!


												
						
						

														INGREDIENTI
							
							                            
                                
    								
    									
    										
    										99
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    99
    					
    					    					    					
    					    Carboidrati
    					    g
    					    23.8
    					
    					    					    					
    					      di cui zuccheri
    					    g
    					    23.8
    					
    					    					    					
    					    Proteine
    					    g
    					    0.7
    					
    					    					    					
    					    Grassi
    					    g
    					    0.1
    					
    					    					    					
    					      di cui saturi
    					    g
    					    0.01
    					
    					    					    					
    					    Fibre
    					    g
    					    1.7
    					
    					    					    					    					
    					    Sodio
    					    mg
    					    3
    					
    					    				
    			
                            
													


						
							
														Ingredienti per 2 vasetti da 500 g l'uno
							

							
								

																	Pesche Percoche
								
								
								
																	1
									kg
																

								

							
								

																	Zucchero
								
								
								
																	200
									g
																

								

							
								

																	Acqua
								
								
								
																	500
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le pesche sciroppate iniziate con la sanificazione dei barattoli e dei tappi, come indicato nelle linee guida del Ministero della Salute riportate in fondo alla ricetta. Lavate i vasetti sotto acqua corrente 1 e adagiateli in una pentola dai bordi alti. Inserite un canovaccio pulito tra i vasetti per evitarne la rottura quando bollono e versate l’acqua fino a ricoprire totalmente i vasetti 2. Scaldate portando a bollore. Quando l’acqua bolle abbassate il fuoco e continuate a bollire per 20 minuti. Quindi unite nella pentola anche i coperchi dei barattoli e lasciate cuocere altri 10 minuti. Spegnete il fuoco e lasciate intiepidire. Poi scolate i vasetti sopra ad un panno asciutto 3.
									

								

															

																		
																															
											
										
																														
																		Procedete lavando le pesche 4. Quindi prendete un tegame dai bordi alti, riempitelo di acqua e portate a bollore. Sbollentate le pesche per circa 2 minuti 5: dovranno risultare leggermente ammorbidite ma ancora sode. Poi aiutandovi con una schiumarola trasferitele in un colapasta. Sciacquatele sotto acqua corrente per freddarle 6.
									

								

															

																		
																															
											
										
																														
																		Privatele della buccia 7 e del nocciolo interno 8 aiutandovi con un coltellino. Quindi dividetele a metà 9.
									

								

															

																		
																															
											
										
																														
																		Riponete le pesche nei barattoli di vetro precedentemente sterilizzati con tappi "twist off" 10. Dovrà essere lasciato almeno un centimetro e mezzo dal bordo del vasetto. A questo punto procedete con la preparazione dello sciroppo. In un tegame dai bordi alti versate acqua 11 e zucchero 12. Scaldate a fuoco dolce.
									

								

															

																		
																															
											
										
																														
																		Mescolate con una spatola per far sciogliere completamente lo zucchero 13, quindi fate bollire per 2-3 minuti 14. Unite lo sciroppo alle pesche nei barattoli 15 fino a ricoprire totalmente i frutti, ma fermandovi a 1 centimetro dal bordo del barattolo.
									

								

															

																		
																															
											
										
																														
																		Adagiate un pressello sopra alle pesche per comprimerle leggermente 16 ed essere sicuri che non vi siano bolle di aria. Sigillate i barattoli avvitando accuratamente i tappi 17, ma senza stringere eccessivamente e procedete alla bollitura dei vasetti, ovvero la pastorizzazione,  seguendo le indicazioni riportate nelle linee guida del Ministero della Salute citate in fondo alla ricetta.  Una volta che i barattoli si saranno raffreddati verificate se il sottovuoto è avvenuto correttamente: potete premere al centro del tappo e, se non sentirete il classico "click-clack", il sottovuoto sarà avvenuto 18. Le vostre pesche sciroppate sono pronte per essere gustate!
									

								

							
					    