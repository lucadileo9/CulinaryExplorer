Difficoltà: Molto facile
Freschezza, genuinità e gusto: tutto questo in un unico piatto è possibile? Per noi sì e ve lo dimostriamo con una pietanza estiva dai sapori delicati, colorata e sfiziosa: l’insalata di fagiolini con carote, mais e tonno. L'insalatona è il pranzo dell’estate, perfetto per chi è sempre alla ricerca di leggerezza ma non vuole rinunciare al gusto, ideale da portare in ufficio per un pranzo al volo o come salvacena nelle giornate più impegnative! Un mix di consistenze e aromi perfetto, complice una vinaigrette delicata che darà un tocco brioso al piatto rendendolo stuzzicante e appetitoso. Verdure croccanti e teneri bocconcini di tonno sono gli ingredienti protagonisti di questo piatto semplice, da personalizzare a seconda dei gusti, scegliendo gli ortaggi più graditi senza mai dimenticare la stagionalità!


												
						
						

														INGREDIENTI
							
							                            
                                
    								
    									
    										
    										205
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    205
    					
    					    					    					
    					    Carboidrati
    					    g
    					    18.9
    					
    					    					    					
    					      di cui zuccheri
    					    g
    					    12.5
    					
    					    					    					
    					    Proteine
    					    g
    					    18.4
    					
    					    					    					
    					    Grassi
    					    g
    					    6.2
    					
    					    					    					
    					      di cui saturi
    					    g
    					    1.15
    					
    					    					    					
    					    Fibre
    					    g
    					    7.4
    					
    					    					    					
    					    Colesterolo
    					    mg
    					    36
    					
    					    					    					
    					    Sodio
    					    mg
    					    845
    					
    					    				
    			
                            
													


						
							
							

							
								

																	Fagiolini
								
								
								
																	500
									g
																

								

							
								

																	Tonno sott'olio
								
								
								 al limone e pepe nero (sgocciolato)
																	220
									g
																

								

							
								

																	Carote
								
								
								
																	350
									g
																

								

							
								

																	Mais
								
								
								 
																	150
									g
																

								

							
								

																	Erba cipollina
								
								
								tritata 
																	2
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Aceto balsamico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare l’insalata di fagiolini con carote mais e tonno per prima cosa ponete sul fuoco una pentola colma di acqua e portate al bollore. Lavate e asciugate i fagiolini, quindi spuntateli 1 e lessate in acqua bollente per 7 minuti 2. Una volta lessati, scolateli in una ciotola con acqua e ghiaccio per bloccare la cottura 3.
									

								

															

																		
																															
											
										
																														
																		Una volta raffreddati, tagliate i fagiolini a metà 4 e versateli in una ciotola ampia. Ora spuntate e pelate le carote 5, tagliatele in quarti nel senso della lunghezza 6
									

								

															

																		
																															
											
										
																														
																		E poi dalle listarelle che avete ottenuto ricavate dei triangolini 7. Riprendete la ciotola con i fagiolini cotti, aggiungete il mais scolato dalla sua acqua di conservazione 8, il tonno anch’esso scolato dall’olio di conservazione 9
									

								

															

																		
																															
											
										
																														
																		poi versate anche le carote 10. Insaporite con erba cipollina tritata 11, poi versate l’aceto balsamico in una ciotola e conditelo con sale 12
									

								

															

																		
																															
											
										
																														
																		e olio 13, mescolate e poi versate la salsa ottenuta nella ciotola con l’insalata; consigliamo di condire all'ultimo poco prima di servire 14. La vostra insalata di fagiolini con carote mais e tonno è pronta per essere servita 15.
									

								

							
					    