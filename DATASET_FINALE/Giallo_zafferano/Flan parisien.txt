Difficoltà: Molto facile
Oggi facciamo un salto lungo le rive della Senna, per una specialità francese e in particolare di Parigi: il flan parisien.
Il flan è  una delicata e avvolgente torta composta da una base di pasta sfoglia ripiena di morbida crema, aromatizzata alla vaniglia e scorza di limone, che viene cotta in forno per risultare soda e compatta.
Il flan parisien si trova in molte regioni francesi, con diverse variazion e sotto il nome di flan pâtissier, e assomiglia ai pasteis de nata portoghesi e la custard tart inglese.
La preparazione del flan è davvero semplice e veloce: vi basterà srotolare la pasta sfoglia gà pronta, preparare la crema per il ripieno e cuocere il tutto in forno! Il flan parisien si può preparare anche con una base di pasta brisée.
Nelle vetrine delle boulangerie parigine il flan parisien non può mancare, per uno spuntino veloce o una deliziosa merenda: che aspettate per riprodurlo anche a casa vostra?


												
						
						

														INGREDIENTI
							
							                            
                                
    								
    									
    										
    										531
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    531
    					
    					    					    					
    					    Carboidrati
    					    g
    					    64.5
    					
    					    					    					
    					      di cui zuccheri
    					    g
    					    40.6
    					
    					    					    					
    					    Proteine
    					    g
    					    9.3
    					
    					    					    					
    					    Grassi
    					    g
    					    26.2
    					
    					    					    					
    					      di cui saturi
    					    g
    					    12.05
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    206
    					
    					    					    					
    					    Sodio
    					    mg
    					    208
    					
    					    				
    			
                            
													


						
							
														Ingredienti per una teglia da 24 cm
							

							
								

																	Pasta Sfoglia
								
								
								
																	230
									g
																

								

							
								

																	Zucchero
								
								
								
																	250
									g
																

								

							
								

																	Farina 00
								
								
								
																	50
									g
																

								

							
								

																	Amido di mais (maizena)
								
								
								
																	50
									g
																

								

							
								

																	Latte intero
								
								
								
																	1
									l
																

								

							
								

																	Panna fresca liquida
								
								
								
																	250
									ml
																

								

							
								

																	Tuorli
								
								
								
																	5
									
																

								

							
								

																	Baccello di vaniglia
								
								
								
																	1
									
																

								

							
								

																	Scorza di limone
								
								
								
																	½
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il flan parisien, preparate per prima cosa la crema per il ripieno: mettete in una casseruola i 5 tuorli 1 e unite lo zucchero semolato 2. Fate sciogliere bene lo zucchero a fuoco molto basso, mescolando con una frusta 3.
									

								

															

																		
																															
											
										
																														
																		Unite poi l'amido di mais (in alternativa potete utilizzare la fecola di patate) e la farina precedentemente setacciate (4-5) e mescolate il tutto fino ad ottenere un composto omogeneo 6.
									

								

															

																		
																															
											
										
																														
																		A questo punto, aggiungete il latte, a temperatura ambiente, a filo, stemperando sempre con una frusta 7 e la panna 8. Incidete una bacca di vaniglia seguendo la sua lunghezza e raschiate, con la punta di un coltellino, i semini 9.
									

								

															

																		
																															
											
										
																														
																		Unite la bacca e i suoi semini nel composto di uova e latte 10 e infine grattugiate la scorza di mezzo limone 11; lasciate cuocere, a fuoco basso, mescolando incessantemente con una frusta 12, per circa 15 minuti o finchè non avrà raggiunto una consistenza cremosa e compatta, tipo quella della crema pasticcera.
									

								

															

																		
																															
											
										
																														
																		Una volta pronta, eliminate dalla crema la bacca di vaniglia 13. Prendete il rotolo di pasta sfoglia, che deve essere ben freddo da frigorifero, srotolatelo e adagiatelo, con la sua carta da forno, in una tortiera a cerchio apribile del diametro di circa 24 cm 14 quindi bucate il fondo con i rebbi di una forchetta 15, affinchè la sfoglia non si gonfi troppo durante la cottura.
									

								

															

																		
																															
											
										
																														
																		Versate all’interno della tortiera la crema ottenuta 16, stendendola uniformemente su tutta la superficie 17 e infornate il flan in forno statico già caldo a 170° per circa 1 ora (forno ventilato 150° per 50 minuti). Una volta cotto, lasciate intiepidire il vostro flan e poi lasciatelo in frigorifero a riposare per circa 1 ora, in modo che si sgonfi e si compatti bene, così che risulti semplice anche tagliarlo a fette. Il vostro flan parisien aspetta solo di essere servito 18!
									

								

							
					    