Difficoltà: Facile
Il gazpacho andaluso è uno di quei piatti freddi estivi che fanno subito venire in mente la Spagna. Il gazpacho è una zuppa fredda originaria dell’Andalusia, la regione a sud della Spagna, famosa per essere anche la patria del Flamenco. Questo piatto ha origini contadine: grazie alla sua freschezza i braccianti lo portavano nei campi roventi e lo consumavano come spuntino gustoso e rinfrescante. Questa caratteristica è talmente ricercata che, a volte, viene accentuata dall’aggiunta di cubetti di ghiaccio durante la preparazione. Il gazpacho è uno di quei piatti estivi che, grazie al turismo di massa, hanno oltrepassato la fama regionale e  superato i confini nazionali per diventare simbolo di profumi e sapori di un paese che vanta una tradizione culinaria intrigante. Il gazpacho conta molteplici varianti e può essere servito anche come cocktail o come zuppa accompagnata da cubetti di cipolla, pane tostato, uovo sodo, cetrioli e pomodori, come proposto da questa ricetta. Non vi resta che provarlo!
Scoprite anche la tortilla de patatas, una frittata di patate buonissima!


						
						

														INGREDIENTI
							
							                            
                                
    								
    									
    										
    										239
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    239
    					
    					    					    					
    					    Carboidrati
    					    g
    					    28
    					
    					    					    					
    					      di cui zuccheri
    					    g
    					    11.6
    					
    					    					    					
    					    Proteine
    					    g
    					    5
    					
    					    					    					
    					    Grassi
    					    g
    					    11.9
    					
    					    					    					
    					      di cui saturi
    					    g
    					    1.96
    					
    					    					    					
    					    Fibre
    					    g
    					    4
    					
    					    					    					    					
    					    Sodio
    					    mg
    					    686
    					
    					    				
    			
                            
													


						
														
							
														Ingredienti per il Gazpacho
							

							
								

																	Aceto di vino bianco
								
								
								
																	110
									ml
																

								

							
								

																	Aglio
								
								
								
																	1
									spicchio
																

								

							
								

																	Cetrioli
								
								
								
																	200
									g
																

								

							
								

																	Olio extravergine d'oliva
								
								
								
																	50
									ml
																

								

							
								

																	Pane raffermo
								
								
								mollica
																	100
									g
																

								

							
								

																	Peperoni verdi
								
								
								
																	250
									g
																

								

							
								

																	Peperoni rossi
								
								
								
																	200
									g
																

								

							
								

																	Pepe
								
								
								
																	
									q.b.
																

								

							
								

																	Sale
								
								
								
																	
									q.b.
																

								

							
								

																	Cipolle rosse
								
								
								
																	65
									g
																

								

							
								

																	Pomodori ramati
								
								
								
																	600
									g
																

								

							
								

																	Acqua
								
								
								
																	
									q.b.
																

								

							
														
							
						
														
							
														per l'accompagnamento
							

							
								

																	Cetrioli
								
								
								
																	300
									g
																

								

							
								

																	Cipolle rosse
								
								
								
																	200
									g
																

								

							
								

																	Pomodori ramati
								
								
								
																	300
									g
																

								

							
								

																	Uova
								
								
								(sode)
																	3
									
																

								

							
								

																	Pane
								
								
								crosta
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il gazpacho andaluso, iniziate tagliando la crosta dal pane 1, che metterete da parte per poi realizzare i crostini di accompagnamento. Ponete la mollica in una ciotola, copirtela con l’acqua e aggiungete l’aceto 2 e lasciate marinare fino a quando la mollica non avrà assorbito gran parte dei liquidi. A questo punto scolatela con un colino e mettetela da parte 3.
									

								

															

																		
																															
											
										
																														
																		Prendete quindi i pomodori, lavateli, tagliateli a metà ed eliminate l’interno con i semini 4, sbucciate poi il cetriolo e tagliatelo a rondelle 5. Continuate tagliando i peperoni verdi e rossi, eliminando l’interno con i semi e tagliandoli a listarelle 6.
									

								

															

																		
																															
											
										
																														
																		Infine sbucciate la cipolla rossa e lo spicchio d’aglio, mondateli e affettateli 7. Versate le verdure mondate a tocchetti nel mixer 8, aggiungete l’olio extravergine di oliva a filo, aggiustando anche di sale e pepe a piacere e azionate il mixer fino ad ottenere un composto denso, liscio ed omogeneo 9.
									

								

															

																		
																															
											
										
																														
																		Prendete una ciotola e sovrapponete un setaccio che sia più o meno proporzionato, versateci il composto frullato e setacciatelo aiutandovi con il dorso di un cucchiaio, in modo da eliminare eventuali residui di bucce o semi 10. Trasferite nuovamente il composto nel mixer e unite la mollica strizzata 11 e aggiustate eventualmente di sale, pepe o aceto (che si deve sentire lievemente) secondo i vostri gusti. Frullate ancora per qualche secondo fino ad ottenere un composto liscio ed omogeneo 12. Mettete ora a riposare il gazpacho in frigo per qualche ora.
									

								

															

																		
																															
											
										
																														
																		Nel frattempo occupatevi dell’accompagnamento: tagliate a cubetti la crosta del pane che avevate messo da parte 13, disponeteli su una teglia rivestita da carta da forno, versate un filo d’olio e infornate per 5 minuti a 200° fino a che non saranno ben dorati 14. Intanto tagliate a cubetti il cetriolo e il pomodoro 15.
									

								

															

																		
																															
											
										
																														
																		Dopo aver bollito le uova, ponetele su un tagliere e dopo averle divise a metà, separate i tuorli e tagliate a cubetti gli albumi 16. Una volta affettata anche la cipolla rossa 17, trasferite tutte le verdure e il pane tostato a cubetti all’interno di ciotoline. A questo punto tirate fuori il gazpacho dal frigorifero e servitelo freddissimo in bicchieri o in un piatto fondo, accompagnato dalle verdure e pane tostato a cubetti 18!
									

								

							
					    