Difficoltà: Difficile
Arrotolati, soffici e profumati, in Svezia sono conosciuti come Kanelbulle, e vengono serviti durante la fika, la tradizionale pausa al caffè con dolcetto. Ma è negli Stati Uniti che poi sono diventati famosissimi e hanno spopolato in tutto il mondo con il nome di cinnamon rolls. Una pasta brioche preparata con un metodo molto diffuso in America, dove le polveri vengono mischiate insieme e da parte si mescolano i liquidi e infine vengono unite insieme per ottenere l’impasto soffice. Ma ciò che rende davvero irresistibili i cinnamon rolls è la presenza di un delizioso mix di zucchero e cannella e la glassa di copertura colata poco prima di servirli.
Il momento migliore per servire queste girelle? Ovviamente a colazione o durante il famoso brunch all’americana. Ma a noi sono piaciuti talmente che ve li proponiamo praticamente per qualunque occasione: i cinnamon rolls sanno davvero conquistare tutti!


						
						

														INGREDIENTI
							
							                            
                                
    								
    									
    										
    										379
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    379
    					
    					    					    					
    					    Carboidrati
    					    g
    					    73
    					
    					    					    					
    					      di cui zuccheri
    					    g
    					    34.1
    					
    					    					    					
    					    Proteine
    					    g
    					    6.6
    					
    					    					    					
    					    Grassi
    					    g
    					    6.7
    					
    					    					    					
    					      di cui saturi
    					    g
    					    3.67
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    35
    					
    					    					    					
    					    Sodio
    					    mg
    					    177
    					
    					    				
    			
                            
													


						
														
							
							

							
								

																	Zucchero
								
								
								
																	60
									g
																

								

							
								

																	Farina 00
								
								
								
																	615
									g
																

								

							
								

																	Lievito di birra secco
								
								
								
																	5
									g
																

								

							
								

																	Sale fino
								
								
								
																	5
									g
																

								

							
								

																	Acqua
								
								
								a temperatura ambiente
																	120
									g
																

								

							
								

																	Latte intero
								
								
								a temperatura ambiente
																	120
									g
																

								

							
								

																	Burro
								
								
								
																	80
									g
																

								

							
								

																	Uova
								
								
								(circa 1)
																	55
									g
																

								

							
														
							
						
														
							
														per aromatizzare e spennellare
							

							
								

																	Zucchero
								
								
								
																	110
									g
																

								

							
								

																	Cannella in polvere
								
								
								
																	15
									g
																

								

							
								

																	Burro
								
								
								(per ungere la teglia e per spennellare l'impasto)
																	15
									g
																

								

							
														
							
						
														
							
														per glassare
							

							
								

																	Zucchero a velo
								
								
								
																	200
									g
																

								

							
								

																	Acqua
								
								
								a temperatura ambiente
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cinnamon rolls cominciate facendo sciogliere il burro a fuoco dolce e lasciandolo poi intiepidire una volta pronto. Versate quindi in una ciotola tutti gli ingredienti secchi, quindi la farina e lo zucchero 1, il lievito secco (oppure fresco sbriciolato direttamente in ciotola, 18 g) 2 e il sale e mescolate 3.
									

								

															

																		
																															
											
										
																														
																		Fate lo stesso con gli ingredienti liquidi. In una ciotola versate l’acqua 4 insieme al latte 5 e l’uovo leggermente battuto 6.
									

								

															

																		
																															
											
										
																														
																		Continuate poi con il burro fuso che avrete lasciato intiepidire 7 e mescolate il tutto con un cucchiaio di legno 8. A questo punto unite gli ingredienti liquidi a quelli secchi 9
									

								

															

																		
																															
											
										
																														
																		e, aiutandovi con il cucchiaio, mescolate fino ad ottenere un composto amalgamato 10. Trasferitelo sul piano da lavoro 11 e impastate a mano fino ad ottenere una sfera liscia ed omogenea 12 Potete unire un pizzico di farina se necessario per lavorare più facilmente. L'impasto è pronto quando impastando le vostre mani risulteranno pulite.
									

								

															

																		
																															
											
										
																														
																		Ungete con del burro una bacinella 13 e riponete l’impasto al suo interno 14, coprite con pellicola trasparente e lasciate lievitare per almeno 30 minuti ad una temperatura tra i 20° e i 25° (in alternativa potrete tenere la ciotola in forno spento ma con la luce accesa) 15.
									

								

															

																		
																															
											
										
																														
																		Passate alla preparazione del mix per aromatizzare. In una ciotola versate lo zucchero 16 e la cannella in polvere 17, mescolate per bene e tenetelo da parte 18.
									

								

															

																		
																															
											
										
																														
																		Riprendete l’impasto lievitato 19 e sgonfiatelo su una spianatoia leggermente infarinata con l’aiuto di un matterello 20. Ottenete un rettangolo di 50x35 cm 21
									

								

															

																		
																															
											
										
																														
																		poi spennellate con il burro fuso 22 e cospargete con ¾ del mix aromatizzante 23 avendo cura di distribuirlo su tutta la superficie 24.
									

								

															

																		
																															
											
										
																														
																		Arrivati a questo punto dovrete procedere ad arrotolare l’impasto. Cominciate sollevando delicatamente il lembo inferiore lungo tutto il lato più lungo, in questo modo vi aiuterete a staccarlo dalla spianatoia 25. Dopodiché procedete ad arrotolare un po’ alla volta e facendo attenzione ad arrotolare strettamente e senza schiacciare l’impasto 26. Ottenuto il rotolo dovrete modellarlo con le mani in modo da ottenere una lunghezza di 48cm, perciò tenete ferma un'estremità con la mano e con l'altra fate delle leggere pressioni verso l'estremità che state bloccando, per dare una forma omogenea 27.
									

								

															

																		
																															
											
										
																														
																		Con una lama affilata dividete a metà il rotolo 28, dividete una delle metà ancora a metà 29 e da ciascuna suddivisione dovrete ottenere 3 dischi delle stesse dimensioni (circa 3-4 cm). Proseguite allo stesso modo anche per l'altro pezzo. Otterrete con queste dosi 12 rotelle 30; potete modellarle leggermente con le mani per arrotondare la forma. 
									

								

															

																		
																															
											
										
																														
																		Ungete una teglia rettangola da 30x20cm e cospargetela con il ¼ restante del mix profumato 31. Sistemate i rotolini nella teglia tutti nello stesso verso distanziandoli tra loro 1 cm circa 32. Una volta disposti tutti i pezzi schiacciate delicatamente con le dita per rendere omogenea la forma di ogni rotolino 33
									

								

															

																		
																															
											
										
																														
																		e infine coprite con pellicola trasparente lasciando lievitare per altri 30 minuti almeno 34. Trascorso il tempo le girelle saranno raddoppiate 35, quindi passate alla cottura. I cinnamon rolls cuociono in forno preriscaldato, in modalità statica, a 180° per circa 30 minuti. Una volta cotti lasciateli raffreddare completamente 36.
									

								

															

																		
																															
											
										
																														
																		Per preparare la glassa versate lo zucchero a velo in un recipiente e unite un po’ d’acqua fredda poco alla volta e iniziate a mescolare 37, continuate ad aggiungerne se necessaria, sempre un cucchiaio alla volta, fino ad ottenere una consistenza vischiosa 38 e per finire cospargete i vostri cinnamon rolls con la glassa prima di gustarli 39!
									

								

							
					    