Difficoltà: Media
Il più classico ed intramontabile degli abbinamenti tra formaggi e frutta in un bilanciamento perfetto tra dolce e salato grazie ai ravioli di pasta fresca preparati con farina integrale. E' un primo piatto delicato ma dal gusto intenso, con un ripieno di gorgonzola che avvolge piccoli dadini di pera saltati in padella. La farina integrale si sposa con un mix delizioso di gorgonzola e pere creando un piatto sofisticato ed originale, un gusto per veri gourmet. Questi ravioli di pasta integrale danno un tocco rustico a questo favoloso primo piatto, rendendoli un primo piatto ideale per un pranzo in famiglia o se volete sbalordire i vostri amici a cena. Se amate questo accattivante connubio, non perdetevi la nostra ricetta delle pere al forno, un antipasto raffinato e dai sapori agrodolci!


						
						

														INGREDIENTI
							
													


						
														
							
														Ingredienti per la pasta all'uovo
							

							
								

																	Farina integrale
								
								
								
																	300
									g
																

								

							
								

																	Uova
								
								
								(medie)
																	3
									
																

								

							
														
							
						
														
							
														per il ripieno
							

							
								

																	Gorgonzola
								
								
								piccante
																	300
									g
																

								

							
								

																	Pere Decana
								
								
								
																	400
									g
																

								

							
								

																	Burro
								
								
								
																	30
									g
																

								

							
								

																	Scorza di limone
								
								
								
																	½
									
																

								

							
								

																	Cannella in polvere
								
								
								
																	
									q.b.
																

								

							
														
							
						
														
							
														per condire
							

							
								

																	Latte intero
								
								
								
																	100
									ml
																

								

							
								

																	Gorgonzola
								
								
								piccante
																	200
									g
																

								

							
								

																	Noci
								
								
								
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i ravioli integrali riepieni di gorgonzola e dadolata di pere cominciate con la preparazione dell’impasto dei ravioli integrali. Prendete una ciotola capiente e versatevi la farina integrale. Predisponete una conchetta al centro ed aggiungete le uova 1. Rompetele ed impastate energicamente con le mani gli ingredienti fino a che non risultino ben amalgamati 2. Spostate quindi l’impasto su una spianatoia e continuate ad impastare energicamente fino ad ottenere un impasto omogeneo e liscio 3.
									

								

															

																		
																															
											
										
																														
																		Quindi appiattitelo 4 e copritelo con pellicola trasparente per alimenti 5. Lasciate riposare l’impasto per mezz’ora a temperatura ambiente, in luogo fresco e asciutto. Ora passate alla preparazione del ripieno dei ravioli. Prendete le pere, sbucciatele, privatele del picciolo. Quindi tagliatele in quarti e privatele della parte coriacea interna 6.
									

								

															

																		
																															
											
										
																														
																		Ora potete tagliarle a fettine sottili e successivamente a cubetti della larghezza di circa 0,5 cm. Prendete a questo punto una padella e versatevi il burro. Fate sciogliere il burro a fuoco lento e quando sarà totalmente sciolto aggiungete i cubetti di pera precedentemente preparati 7. Unite quindi ai cubetti di pera la cannella 8 e la scorza di un limone 9. Fate caramellare.
									

								

															

																		
																															
											
										
																														
																		Mentre le pere caramellano procedete con la preparazione del gorgonzola piccante. Prendete 300 g di gorgonzola piccante, privatelo della buccia e tagliatelo a dadini 10 (o in alternativa potete ridurre in crema il gorgonzola prima di aggiungerlo al ripieno, lavorandolo con un cucchiaino in una ciotola in modo da poter realizzare dei mucchietti più regolari come ripieno dei ravioli). Ora tutti gli ingredienti per il ripieno dei ravioli integrali sono pronti.
Riprendete quindi l’impasto dei ravioli integrali che avete lasciato riposare. Aiutandovi con l’apposita macchina stendete la sfoglia dei vostri ravioli. Prendete un pezzetto dell’impasto di circa 150 grammi 11. Passate il vostro pezzo di impasto sui rulli passando dallo spessore più largo a quello più stretto fino al penultimo spessore per sottigliezza della vostra macchina (l’impasto deve essere sufficientemente grosso per evitare che il ripieno fuoriesca in cottura) 12.
									

								

															

																		
																															
											
										
																														
																		Quando avrete steso la sfoglia di un impasto copritela con pellicola trasparente per alimenti per evitare che si secchi. Ripetete l’operazione per tutto l’impasto preparato. Ora prendete una delle sfoglie che avete tirato con la macchina. Ritagliate le parti finali stondate. Predisponete i cubetti di pere ed il gorgonzola, avendo cura di riporne una piccola quantità a circa 3 cm di distanza l’uno dall’altro per ogni lato 13 . Il lato alto dei ravioli deve essere di circa 6 cm. Spennellate ora i bordi e i bordi tra un mucchietto di ripieno e l’altro della pasta con acqua o con il sughetto delle pere caramellate. Ora procedete disponendo un’altra sfoglia di pasta integrale sopra alla sfoglia in cui avete disposto gorgonzola e pere 14. Fate uscire l’aria tra un mucchietto di composto e l’altro pressando con le dita e ricavatene i ravioli. Ora con la rotella dentellata incidete i ravioli sul lato lungo e quindi sul lato corto dei ravioli 15.
									

								

															

																		
																															
											
										
																														
																		Ponete i vostri ravioli pronti su una vassoio foderato dove avrete steso un canovaccio leggermente infarinato affinchè i ravioli non attacchino 16. Ora passate al condimento dei vostri ravioli integrali al gorgonzola e noci. Prendete un tagliere e sminuzzate le noci grossolanamente. Riponetele in una leccarda foderata con carta da forno. Mettetele in forno a tostare fino a farle diventare croccanti. Prendete nel frattempo una padella dai bordi alti e versatevi il latte ed aggiungete il gorgonzola 17. Fate sciogliere lentamente a fuoco basso mescolando con un mestolo di legno fino ad ottenere un sugo omogeneo 18.
									

								

															

																		
																															
											
										
																														
																		A questo punto prendete un tegame, versatevi dell’acqua, portate bollore e salate. Versatevi i ravioli 19 e fateli cuocere per 3-4 minuti. Quando saranno cotti con una schiumarola scolateli e versateli nel sugo di latte e gorgonzola uniformando bene sugo e ravioli 20. Impiattate i vostri ravioli di gorgonzola e pere cospargendoli con delle noci croccanti tostate 21.
									

								

							
					    