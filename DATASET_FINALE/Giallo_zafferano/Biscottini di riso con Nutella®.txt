Difficoltà: Facile
Cosa regalerete per Natale ad amici e parenti? Se anche voi vi dedicate a realizzare doni homemade, non perdete l'occasione di sorprendere chi amate con qualcosa di goloso come i biscottini di riso con Nutella®. Piccole gemme friabili, a base di farina di riso, arricchite di Nutella®, semplici da preparare, deliziosi da confezionare e perfetti come gradita sorpresa... per un dolce di Natale!


						
						

														INGREDIENTI
							
													


						
														
							
														Ingredienti per i biscottini
							

							
								

																	Nutella®
								
								
								
																	150
									g
																

								

							
								

																	Farina di riso
								
								
								
																	180
									g
																

								

							
								

																	Fecola di patate
								
								
								
																	20
									g
																

								

							
								

																	Zucchero a velo
								
								
								
																	50
									g
																

								

							
								

																	Burro
								
								
								freddo
																	75
									g
																

								

							
								

																	Uova
								
								
								piccolo
																	1
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i biscottini di riso con Nutella®, per prima cosa unite la farina di riso e la fecola di patate in una ciotola capiente 1, poi aggiungete lo zucchero a velo 2 e il burro tagliato a cubetti 3.
									

								

															

																		
																															
											
										
																														
																		Impastate con la punta delle dita 4 per ottenere un composto bricioloso 5. Rompete l’uovo in una ciotolina a parte, aggiungete un pizzico di sale 6 e sbattete leggermente con una forchetta.
									

								

															

																		
																															
											
										
																														
																		Versate l’uovo nella ciotola con il resto degli ingredienti 7 e lavorate il composto con le mani 8 per formare un impasto liscio e omogeneo 9. Avvolgete l’impasto nella pellicola e lasciatelo riposare per mezz’ora in frigorifero.
									

								

															

																		
																															
											
										
																														
																		Trascorso il tempo di riposo, prelevate dall’impasto delle piccole porzioni di circa 15-20 g a cui darete la forma di palline facendole ruotare fra i palmi delle mani 10. Sistemate le palline così ottenute su una leccarda foderata con carta forno, ben distanziate l’una dall’altra, e schiacciatele delicatamente al centro con un polpastrello per formare un incavo (11-12).
									

								

															

																		
																															
											
										
																														
																		Cuocete i biscotti in forno statico preriscaldato a 180° per 25 minuti fino a che non inizieranno a colorirsi, dopodiché sfornateli e lasciateli raffreddare. Una volta raffreddati, spolverizzate i biscottini con zucchero a velo 13 e farciteli con un ciuffetto di Nutella® utilizzando una sacca da pasticciere con bocchetta liscia da 6 mm 14. I vostri deliziosi biscottini di riso con Nutella® sono pronti per essere serviti 15!
									

								

							
					    