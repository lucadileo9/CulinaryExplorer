Difficoltà: Molto facile
La crema al mascarpone è una preparazione classica della pasticceria, conosciuta principalmente come base del tiramisù o, sotto Natale e Capodanno, come accompagnamento per il pandoro o il panettone! Grazie al suo gusto delicato e alla consistenza vellutata, però, può rivelarsi anche un delizioso dessert al cucchiaio. Chi teme la presenza di uova crude non deve preoccuparsi: in questa ricetta vi spiegheremo come realizzare la pâte à bombe per pastorizzare le uova, oppure in alternativa si può optare direttamente per la versione senza uova o la ricetta veloce della crema al mascarpone per pandoro e panettone. Per un risultato ancora più genuino, invece, perché non provare col mascarpone fatto in casa? Una volta pronta potrete utilizzare la crema al mascarpone per preparare i vostri dolci preferiti o gustarla da sola guarnendo le coppette con lingue di gatto, frutti di bosco o una semplice spolverata di cacao amaro!


						
						

														INGREDIENTI
							
							                            
                                
    								
    									
    										
    										774
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    774
    					
    					    					    					
    					    Carboidrati
    					    g
    					    33.8
    					
    					    					    					
    					      di cui zuccheri
    					    g
    					    33
    					
    					    					    					
    					    Proteine
    					    g
    					    13.4
    					
    					    					    					
    					    Grassi
    					    g
    					    65
    					
    					    					    					
    					      di cui saturi
    					    g
    					    36.94
    					
    					    					    					
    					    Fibre
    					    g
    					    2.2
    					
    					    					    					
    					    Colesterolo
    					    mg
    					    319
    					
    					    					    					
    					    Sodio
    					    mg
    					    186
    					
    					    				
    			
                            
													


						
														
							
							

							
								

																	Mascarpone
								
								
								a temperatura ambiente
																	500
									g
																

								

							
								

																	Zucchero
								
								
								
																	125
									g
																

								

							
								

																	Tuorli
								
								
								a temperatura ambiente
																	4
									
																

								

							
								

																	Acqua
								
								
								
																	50
									g
																

								

							
														
							
						
														
							
														Per spolverizzare
							

							
								

																	Cacao amaro in polvere
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crema al mascarpone versate in un pentolino l'acqua 1 e lo zucchero semolato 2, mescolate leggermente e portate il composto a 121°C misurando la temperatura con un termometro da cucina 3; se non avete un termometro, lo sciroppo sarà pronto quando in superficie si formeranno delle bollicine piccole e bianche.
									

								

															

																		
																																											
											
										
																						
											
										
																						
											
										
																																										
																		Poco prima di raggiungere i 121°C (quindi verso i 115°C), cominciate a montare i tuorli con le fruste elettriche 4 oppure con una planetaria. Quando lo sciroppo avrà raggiunto i 121°C versatelo a filo sui tuorli, abbassando la velocità delle fruste e mantenendole in azione 5. Continuate a montare fino al completo raffreddamento 6. Si ottiene così la pate à bombe, la base di tante preparazioni di pasticceria.
									

								

															

																		
																																											
											
										
																						
											
										
																						
											
										
																																										
																		In una ciotola ammorbidite il mascarpone con una spatola 7, poi aggiungete poco alla volta il composto di tuorli oramai freddo. Incorporate con le fruste o con una marisa, mescolando man mano 8 così da ottenere una crema omogenea 9.
									

								

															

																		
																																											
											
										
																						
											
										
																						
											
										
																																										
																		La vostra crema al mascarpone è pronta! Potete gustarla insieme a una fetta di panettone o pandoro oppure come dessert al cucchiaio 10, guarnendo a piacere con del cacao amaro setacciato 11 12.
									

								

							
					    