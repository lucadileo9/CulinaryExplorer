Difficoltà: Media
Il  Montebianco o Montblanc è un dolce di probabile origine francese molto diffuso in Piemonte e Lombardia. E' un dessert al cucchiaio preparato con le castagne, le quali vengono fatte cuocere con il latte per farle ammorbidire. La scelta degli ingredienti è fondamentale per questa ricetta; la qualità delle castagne più indicata è quella dei marroni, la varietà più grande, polposa e dolce. La purea di marroni viene poi aromatizzata con rum e insaporita con cacao amaro in polvere, che dona la tipica colorazione al dolce. Il nome Montebianco (Montblanc) però richiama alla forma che assume questo dolce: decoratelo con deliziosa panna montata, in modo da simulare una montagna o una cima imbiancata. Per renderlo ancora più goloso potete guarnire con scaglie di cioccolato fondente oppure con marron glacè prima di servire.


						
						

														INGREDIENTI
							
							                            
                                
    								
    									
    										
    										832
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    832
    					
    					    					    					
    					    Carboidrati
    					    g
    					    107.7
    					
    					    					    					
    					      di cui zuccheri
    					    g
    					    64.3
    					
    					    					    					
    					    Proteine
    					    g
    					    13.4
    					
    					    					    					
    					    Grassi
    					    g
    					    35.6
    					
    					    					    					
    					      di cui saturi
    					    g
    					    19.8
    					
    					    					    					
    					    Fibre
    					    g
    					    12.8
    					
    					    					    					
    					    Colesterolo
    					    mg
    					    96
    					
    					    					    					
    					    Sodio
    					    mg
    					    458
    					
    					    				
    			
                            
													


						
														
							
														Ingredienti per il Montebianco
							

							
								

																	Marroni
								
								
								
																	700
									g
																

								

							
								

																	Latte intero
								
								
								
																	500
									g
																

								

							
								

																	Cacao amaro in polvere
								
								
								
																	20
									g
																

								

							
								

																	Rum
								
								
								
																	50
									ml
																

								

							
								

																	Baccello di vaniglia
								
								
								
																	1
									
																

								

							
								

																	Zucchero
								
								
								
																	120
									g
																

								

							
								

																	Sale fino
								
								
								abbondante
																	1
									pizzico
																

								

							
														
							
						
														
							
														Per guarnire
							

							
								

																	Panna fresca liquida
								
								
								
																	500
									g
																

								

							
								

																	Cioccolato fondente
								
								
								a scaglie
																	
									q.b.
																

								

							
								

																	Zucchero a velo
								
								
								
																	30
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il Montebianco (Montblanc) iniziate lavando le castagne sotto acqua corrente 1: intaccatele una ad una con la lama di un coltellino, quindi ponetele in una pentola a pressione, copritele con l’acqua a filo 2 e fate cuocere circa 10 minuti (se le lessate in un tegame, ci vorranno almeno 30 minuti perché si cuociano). Dopodichè spegnete il fuoco, indossate guanti da cucina usa e getta e prendete una castagna alla volta per pelarla 3;in questo modo le altre rimarranno al caldo e sarà più facile spellarle.
									

								

															

																		
																															
											
										
																														
																		Private tutte le castagne anche della pellicina interna 4. Quindi versate le castagne pulite in un tegame e ricopritele con il latte 5; incidete una bacca di vaniglia e prelevate i semini interni 6;
									

								

															

																		
																															
											
										
																														
																		uniteli alle castagne insieme alla bacca intera 7. Aggiungete lo zucchero 8 e il sale 9 e fatte bollire per circa 20 minuti.
									

								

															

																		
																															
											
										
																														
																		Trascorso questo tempo togliete la stecca di vaniglia 10 e scolate le castagne con un setaccio 11, quindi passatele con uno schiacciapatate e raccogliete la pure in una ciotola 12.
									

								

															

																		
																															
											
										
																														
																		Incorporate il cacao in polvere setacciandolo direttamente nella ciotola 13 e il rum 14. Mescolate con una spatola 15 per compattare l’impasto che risulterà asciutto.
									

								

															

																		
																															
											
										
																														
																		Coprite con pellicola 16 e fate riposare l’impasto in frigorifero perché si rassodi e si compatti per almeno 30 minuti. Intanto montate la panna con lo zucchero a velo con una planetaria (17-18) oppure con uno sbattitore elettrico e poi trasferite la panna in una sac-à-poche con bocchetta a stella.
									

								

															

																		
																															
											
										
																														
																		Quindi prendete un piatto da portata, versate sul fondo un ciuffo di panna montata 19, poi con uno schiacciapatate a fori grossi, passate il composto di castagne, cioccolato e rum 20 formando una montagnola. Decoratela con altra panna montata per creare una cima bianca 21 e guarnite a piacere con altri ciuffi di panna montata, scaglie di cioccolato 21 oppure marron glacé.
									

								

							
					    