Difficoltà: Facile
Quando si ha voglia di mangiare cibi sani e nutrienti, non c’è niente di meglio che un bel piatto di pesce con verdure. Ma se l’idea di preparare un semplice merluzzo al vapore non vi entusiasma, vi proponiamo una gustosa e profumata alternativa: cernia al forno con carciofi! La carne compatta di questo pregiato pesce di mare preserva la sua delicata consistenza grazie alla cottura in forno, e assorbe tutti i sapori e gli aromi del condimento con cui viene irrorata, una specie di salmoriglio che renderà il tutto ancora più vivace e grintoso! Anche i carciofi vengono cotti nello stesso modo e contribuiscono a creare un piatto completo ed equilibrato, sia nel gusto che nella qualità. La cernia al forno con carciofi, infatti, nonostante la semplicità della preparazione, è un secondo di pesce degno anche dei menù più importanti!


						
						

														INGREDIENTI
							
													


						
														
							
							

							
								

																	Filetti di cernia
								
								
								(già puliti)
																	300
									g
																

								

							
								

																	Carciofi
								
								
								(da pulire)
																	400
									g
																

								

							
								

																	Succo di limone
								
								
								
																	½
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per il condimento
							

							
								

																	Scorza di limone
								
								
								
																	1
									
																

								

							
								

																	Succo di limone
								
								
								
																	20
									g
																

								

							
								

																	Vino bianco
								
								
								
																	20
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Aglio
								
								
								
																	2
									spicchi
																

								

							
								

																	Rosmarino
								
								
								
																	1
									rametto
																

								

							
								

																	Salvia
								
								
								
																	3
									foglie
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la cernia al forno con carciofi, per prima cosa preparate il condimento: tritate finemente la salvia e il rosmarino 1, poi grattugiate gli spicchi d’aglio 2 e la scorza di un limone in una ciotolina 3.
									

								

															

																		
																															
											
										
																														
																		Unite l’olio 4, il succo di limone 5, il vino bianco 6
									

								

															

																		
																															
											
										
																														
																		e le erbe aromatiche tritate in precedenza 7, mescolate bene 8 e tenete momentaneamente da parte. Riempite una ciotola con l'acqua e spremeteci dentro il succo di mezzo limone 9: vi servirà per immergere i carciofi dopo averli puliti e tagliati per evitare che si anneriscano.
									

								

															

																		
																															
											
										
																														
																		Ora potete occuparvi della pulizia dei carciofi: rimuovete le foglie più dure 10 e lo strato più esterno del gambo 11, poi eliminate l’estremità superiore 12.
									

								

															

																		
																															
											
										
																														
																		Dividete i carciofi a metà 13, rimuovete la barbetta centrale 14 e tagliateli per il lungo a fettine non troppo sottili 15, immergendole man a mano nell’acqua acidulata: in tutto vi occorreranno circa 150 g di carciofi tagliati e puliti.
									

								

															

																		
																															
											
										
																														
																		Ungete una pirofila di circa 30x21 cm con un filo d’olio e adagiatevi all’interno i filetti di cernia già puliti 16, salate e aggiungete una parte del condimento preparato in precedenza 17. Disponete i carciofi intorno ai filetti 18,
									

								

															

																		
																															
											
										
																														
																		poi condite con il salmoriglio rimanente 19, pepate 20 e cuocete in forno statico preriscaldato a 200° per circa 25 minuti. Trascorso il tempo di cottura, sfornate la vostra cernia al forno con carciofi e servitela calda 21!
									

								

							
					    