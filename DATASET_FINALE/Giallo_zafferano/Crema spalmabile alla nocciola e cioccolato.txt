Difficoltà: Facile
Chi non ha mai ceduto di fronte alla bontà di una fetta di pane fresco ricoperta di crema alla nocciola e cioccolato? Tutti da bambini almeno una volta abbiamo fatto merenda con questa crema deliziosa, che rendeva le nostre pause più dolci e golose! Grazie alla nostra ricetta potrete concedervi questa coccola e preparare dell’ottima crema spalmabile, partendo da una base di pasta di nocciola e cioccolato al latte. Potrete utilizzarla anche come farcitura, per esempio delle irresistibili girelle! Aromatizzatela con i semi di una bacca di vaniglia e, una volta pronta, riponetela in piccoli vasetti: sarà una piacevola sorpresa e una vera esplosione di dolcezza!

Scoprite anche la nostra versione al pistacchio!


												
						
						

														INGREDIENTI
							
							                            
                                
    								
    									
    										
    										151
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    151
    					
    					    					    					
    					    Carboidrati
    					    g
    					    6.9
    					
    					    					    					
    					      di cui zuccheri
    					    g
    					    6.8
    					
    					    					    					
    					    Proteine
    					    g
    					    2.6
    					
    					    					    					
    					    Grassi
    					    g
    					    12.5
    					
    					    					    					
    					      di cui saturi
    					    g
    					    3.5
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    4
    					
    					    					    					
    					    Sodio
    					    mg
    					    83
    					
    					    				
    			
                            
													


						
							
														Ingredienti per 2 vasetti da 200 g
							

							
								

																	Cioccolato al latte
								
								
								
																	250
									g
																

								

							
								

																	Pasta di nocciole
								
								
								
																	195
									g
																

								

							
								

																	Cacao amaro in polvere
								
								
								
																	10
									g
																

								

							
								

																	Olio di semi
								
								
								
																	20
									g
																

								

							
								

																	Sale fino
								
								
								
																	1
									pizzico
																

								

							
								

																	Baccello di vaniglia
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crema spalmabile alla nocciola e cioccolato ponete in una ciotola capiente la pasta di nocciole; aggiungete l'olio di semi 1 e un pizzico di sale 2. Incidete una bacca di vaniglia nel senso della lunghezza 3;
									

								

															

																		
																															
											
										
																														
																		estraete i semi, raschiandola con un coltellino 4 ed uniteli al composto a base di pasta di nocciole 5. Mescolate con una spatola in modo da amalgamare bene tutti gli ingredienti 6.
									

								

															

																		
																															
											
										
																														
																		Tritate il cioccolato al latte con un coltello 7 e fatelo sciogliere a bagnomaria, prestando attenzione che l'acqua del pentolino non sfiori il fondo della bastardella in cui avete messo il cioccolato 8 (in alternativa potete scioglierlo nel microonde: scaldate per pochi secondi alla massima potenza, spegnete, poi mescolate e ripetete l’operazione fino al completo scioglimento). Quando il cioccolato si sarà sciolto del tutto 9, spegnete.
									

								

															

																		
																															
											
										
																														
																		Unite il cioccolato fuso 10 e il cacao in polvere setacciato alla pasta di nocciole 11 e mescolate molto bene fino ad ottenere una crema liscia ed omogenea; se doveste riscontrare la presenza di grumi, potete frullare la crema con un frullatore ad immersione. Sterilizzate i vasetti a chiusura ermetica, fateli raffreddare e successivamente riempiteli con la crema 12. Chiudete il tappo e ponete in frigorifero a rassodare per almeno 20 minuti. Una volta pronta, potete utilizzare la crema spalmabile alla nocciola e cioccolato per farcire fette di pane e per preparare merende gustose!
									

								

							
					    