Difficoltà: Facile
Le tagliatelle sono un formato di pasta molto utilizzato nella cucina italiana, soprattutto in quella bolognese! Il modo più classico per condirle è sicuramente un buon ragù ma oggi vi proponiamo una versione perfetta per la primavera: tagliatelle piselli e ricotta! Un piatto ricco di gusto e di colore, dove alcuni tra i più freschi ingredienti della tradizione mediterranea vengono uniti per dar vita ad un risultato speciale che piacerà a tutta la famiglia! I teneri pisellini si trasformeranno in una morbida crema con cui condire la pasta, i pomodorini secchi doneranno un gusto deciso mentre la ricotta conferirà una nota fresca e dolce! Preparate anche voi queste tagliatelle piselli e ricotta e porterete in tavola uno spicchio di primavera! 


												
						
						

														INGREDIENTI
							
							                            
                                
    								
    									
    										
    										473
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    473
    					
    					    					    					
    					    Carboidrati
    					    g
    					    65.7
    					
    					    					    					
    					      di cui zuccheri
    					    g
    					    5.9
    					
    					    					    					
    					    Proteine
    					    g
    					    16
    					
    					    					    					
    					    Grassi
    					    g
    					    16.2
    					
    					    					    					
    					      di cui saturi
    					    g
    					    4.77
    					
    					    					    					
    					    Fibre
    					    g
    					    8.1
    					
    					    					    					
    					    Colesterolo
    					    mg
    					    83
    					
    					    					    					
    					    Sodio
    					    mg
    					    883
    					
    					    				
    			
                            
													


						
							
							

							
								

																	Tagliatelle all'uovo
								
								
								
																	300
									g
																

								

							
								

																	Pisellini
								
								
								
																	200
									g
																

								

							
								

																	Ricotta di bufala
								
								
								
																	100
									g
																

								

							
								

																	Pomodori secchi sott'olio
								
								
								
																	40
									g
																

								

							
								

																	Brodo vegetale
								
								
								
																	200
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le tagliatelle piselli e ricotta come prima cosa iniziate a realizzare il brodo vegetale. Non appena lo avrete filtrato mantenetelo in caldo. Quindi ponete in una padella un filo d'olio, un aglio in camicia leggermente schiacciato 1 e lasciatelo dorare. Aggiungete quindi anche i piselli 2, saltateli per un minuto poi eliminate lo spicchio d'aglio 3. 
									

								

															

																		
																															
											
										
																														
																		Versate 150 g del brodo caldo 4 e lasciate cuocere a fiamma bassa per circa 20 minuti fino a che i piselli non risulteranno teneri 5. Nel frattempo sgocciolate i pomodori secchi e tagliateli a listarelle 6. 
									

								

															

																		
																															
											
										
																														
																		Sbriciolate anche la ricotta in una ciotolina 7 e trasferite entrambi in frigorifero. Trascorsi i 20 minuti ponete sul fuoco un tegame pieno d'acqua salata a piacere e portatelo a bollore, servirà per la cottura della pasta. Nel frattempo trasferite i piselli ormai cotti nel bicchiere di un mixer 8 e aggiungete un po' di brodo 9. 
									

								

															

																		
																															
											
										
																														
																		Frullate il tutto 10 fino ad ottenere una crema liscia e morbida 11. Se dovesse essere troppo densa aggiungete ancora un po' di brodo; poi regolate di sale 12. 
									

								

															

																		
																															
											
										
																														
																		Non appena l'acqua inizierà a bollire cuocete le tagliatelle 13. Nel frattempo in un'altra padella trasferite la crema di piselli 14 e non appena la pasta sarà cotta scolatela (tenendo da parte l'acqua di cottura) e trasferitela in padella 15. 
									

								

															

																		
																															
											
										
																														
																		Saltate quindi le tagliatelle, aggiungendo acqua di cottura al bisogno 16, i pomodorini 17, le foglioline di timo 18 e il pepe macinato a piacere. 
									

								

															

																		
																															
											
										
																														
																		A questo punto 19 trasferite le tagliatelle nei piatti da portata 20, ultimate in ciascun piatto con la ricotta sbriciolata e servite le vostre tagliatelle piselli e ricotta ancora calde 21! 
									

								

							
					    