Difficoltà: Media
La torta al caramello salato è un peccato di gola dedicato agli amanti dei contrasti! Due strati di frolla alle mandorle farciti con una crema al gusto mou, realizzata con caramello, panna e marzapane. L’aggiunta di arachidi tostate salate conferisce una nota croccante e una punta di salinità che esalta ulteriormente la dolcezza del ripieno. Un dessert goloso e raffinato, perfetto per le feste natalizie o per concludere una cena speciale… avete già pensato a chi dedicarlo? Mentre decidete seguite le indicazioni di Frau Knam e iniziate a mettervi all’opera!


						
						

														INGREDIENTI
							
													


						
														
							
														Per la pasta frolla di mandorle (per uno stampo del diametro di 16 cm)
							

							
								

																	Farina di mandorle
								
								
								
																	150
									g
																

								

							
								

																	Farina 00
								
								
								
																	150
									g
																

								

							
								

																	Burro
								
								
								freddo
																	150
									g
																

								

							
								

																	Zucchero
								
								
								
																	150
									g
																

								

							
								

																	Uova
								
								
								
																	1
									
																

								

							
								

																	Scorza d'arancia
								
								
								
																	10
									g
																

								

							
								

																	Sale fino
								
								
								
																	3
									g
																

								

							
														
							
						
														
							
														Per farcire
							

							
								

																	Arachidi salate tostate
								
								
								
																	90
									g
																

								

							
								

																	Panna fresca liquida
								
								
								
																	80
									g
																

								

							
								

																	Zucchero
								
								
								(75 g + 65 g)
																	140
									g
																

								

							
								

																	Marzapane
								
								
								
																	75
									g
																

								

							
								

																	Scorza d'arancia
								
								
								
																	5
									g
																

								

							
														
							
						
														
							
														Per spennellare
							

							
								

																	Uova
								
								
								
																	1
									
																

								

							
								

																	Zucchero
								
								
								
																	20
									g
																

								

							
								

																	Sale fino
								
								
								
																	5
									g
																

								

							
														
							
						
														
							
														Per guarnire
							

							
								

																	Oro alimentare
								
								
								foglie
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la torta al caramello salato per prima cosa preparate la frolla: in una ciotola versate il burro 1 e lo zucchero 2, poi lavorate velocemente per amalgamarli 3.
									

								

															

																		
																																											
											
										
																						
											
										
																						
											
										
																																										
																		Dopo aver incorporato lo zucchero, aggiungete la scorza grattugiata di arancia 4, il sale 5 e l’uovo 6.
									

								

															

																		
																																											
											
										
																						
											
										
																						
											
										
																																										
																		Impastate bene il tutto 7, poi unite la farina 00 8 e la farina di mandorle 9.
									

								

															

																		
																																											
											
										
																						
											
										
																						
											
										
																																										
																		Lavorate ancora con le mani per incorporare le polveri 10, poi trasferite il composto sul piano di lavoro e continuate a impastare fino ad ottenere una consistenza liscia e omogenea 11. Formate un panetto, avvolgetelo nella pellicola e lasciate riposare in frigorifero per 2 ore 12.
									

								

															

																		
																																											
											
										
																						
											
										
																						
											
										
																																										
																		Nel frattempo occupatevi della farcitura: versate 75 g di zucchero in un pentolino e mettetelo sul fuoco medio-alto, senza toccarlo. Quando lo zucchero inizierà a sciogliersi sui bordi potete abbassare la fiamma e mescolare con un cucchiaio di legno fino a scioglierlo completamente 13. Intanto fate scaldare la panna in un altro pentolino e portatela a sfiorare il bollore. Quando lo zucchero si sarà sciolto quasi del tutto unite la panna bollente 14 e mescolate per amalgamare. Dopodiché aggiungete il marzapane a pezzetti 15.
									

								

															

																		
																																											
											
										
																						
											
										
																						
											
										
																																										
																		Mescolate fino a sciogliere completamente il marzapane nel caramello bollente 16, poi spegnete il fuoco e unite le arachidi salate 17 e la scorza grattugiata di arancia 18.
									

								

															

																		
																																											
											
										
																						
											
										
																						
											
										
																																										
																		Versate anche i restanti 65 g di zucchero 19 e mescolate bene per amalgamare il tutto 20. Trasferite il ripieno in un contenitore basso e largo e lasciate raffreddare a temperatura ambiente 21.
									

								

															

																		
																																											
											
										
																						
											
										
																						
											
										
																																										
																		Trascorso il tempo di riposo della frolla stendetela sul piano leggermente infarinato fino a uno spessore di 3 mm 22. Adagiate sulla frolla uno stampo del diametro di 16 cm e utilizzatelo per ritagliare 2 dischi, uno per la base (dovrà coprire anche i bordi) e uno per la copertura 23. Foderate lo stampo con il primo disco di frolla e rimuovete l’eccesso con un coltellino 24.
									

								

															

																		
																																											
											
										
																						
											
										
																						
											
										
																																										
																		Aggiungete il ripieno all’interno del guscio di frolla 25 e stendetelo uniformemente con il dorso di un cucchiaio. Sbattete un uovo in una ciotola e spennellate il bordo della torta 26. Riprendete il secondo disco di frolla e praticate un piccolo foro al centro 27: in questo modo uscirà l’aria in cottura.
									

								

															

																		
																																											
											
										
																						
											
										
																						
											
										
																																										
																		Ricoprite la crostata con il disco di frolla forato 28 e premete sui bordi per farlo aderire bene. Ora aggiungete lo zucchero e il sale all’uovo sbattuto 29 e mescolate 30.
									

								

															

																		
																																											
											
										
																						
											
										
																						
											
										
																																										
																		Spennellate la superficie della torta con il composto ottenuto 31, poi cuocete in forno statico preriscaldato a 180° per circa 30 minuti. Quando la superficie sarà bella dorata sfornate e lasciate raffreddare nello stampo 32, poi sformate e guarnite con le foglie d’oro: la vostra torta al caramello salato è pronta per essere servita 33!
									

								

							
					    