Difficoltà: Media
Da Nord a Sud, il Carnevale italiano si festeggia all’insegna di dolcezze dal gusto semplice ma intramontabile. E' così che la festa più burlona dell’anno diventa anche quello più golosa, con i suoi dolci antichi che le famiglie tramandano di generazione in generazione. Chiacchiere, tortelli e castagnole hanno tutti un denominatore comune: sono degli irresistibili dolci fritti! E a Carnevale, si sa, ogni fritto vale e ogni regione mantiene viva la sua tradizione. Anche la Sardegna non è da meno con le sue zippulas, soffici zeppole aromatizzate allo zafferano, realizzate in varie forme: ciambelle o spirali che le massaie più esperte realizzano agilmente utilizzando un semplice imbuto da cucina. Ma per chi è meno pratico c’è qualche piccolo trucchetto che aiuterà nella preparazione di queste delizie. Venite a scoprire tutti i segreti per realizzare le golose zeppole sarde!


						
						

														INGREDIENTI
							
							                            
                                
    								
    									
    										
    										112
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    112
    					
    					    					    					
    					    Carboidrati
    					    g
    					    13
    					
    					    					    					
    					      di cui zuccheri
    					    g
    					    3.4
    					
    					    					    					
    					    Proteine
    					    g
    					    2.1
    					
    					    					    					
    					    Grassi
    					    g
    					    5.7
    					
    					    					    					
    					      di cui saturi
    					    g
    					    1.25
    					
    					    					    					
    					    Fibre
    					    g
    					    0.5
    					
    					    					    					
    					    Colesterolo
    					    mg
    					    14
    					
    					    					    					
    					    Sodio
    					    mg
    					    8
    					
    					    				
    			
                            
													


						
														
							
														Ingredienti per 40 zeppole
							

							
								

																	Latte intero
								
								
								
																	250
									g
																

								

							
								

																	Farina 00
								
								
								
																	500
									g
																

								

							
								

																	Uova
								
								
								(circa 3)
																	145
									g
																

								

							
								

																	Zafferano
								
								
								1 bustina
																	0,6
									g
																

								

							
								

																	Scorza d'arancia
								
								
								
																	1
									
																

								

							
								

																	Scorza di limone
								
								
								
																	1
									
																

								

							
								

																	Lievito di birra secco
								
								
								
																	4
									g
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	800
									g
																

								

							
														
							
						
														
							
														per cospargere
							

							
								

																	Zucchero
								
								
								
																	100
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le Zippulas o zeppole sarde iniziate dall’impasto: grattugiate la scorza dell’arancia e del limone 1 non trattati e tenetela da parte. Nella ciotola di una planetaria (o in una ciotola di vetro se procedete impastando a mano) versate la farina setacciata 2 e aggiungete il lievito di birra disidratato 3.
									

								

															

																		
																															
											
										
																														
																		Unite poi anche lo zafferano in polvere 4, la scorza del limone e dell’arancia grattugiata 5 e le uova leggermente sbattute 6.
									

								

															

																		
																															
											
										
																														
																		Azionate la planetaria munita foglia e versate a filo il latte 7. Lavorate l’impasto a velocità media per circa 5-6 min. L’impasto risulterà molto idratato e appiccicoso 8. A questo punto versate l’impasto in una ciotola, aiutandovi con un tarocco per staccarlo dalle pareti 9.
									

								

															

																		
																															
											
										
																														
																		Coprite la ciotola con la pellicola 10 e lasciate lievitare per circa 3 ore o fino a quando l’impasto non avrà raddoppiato il suo volume 11. Il luogo ideale per la lievitazione è il forno spento con la luce accesa. Trascorso il tempo della lievitazione procedete con la frittura: in un tegame scaldate l’olio di semi fino a raggiungere i 170°, per monitorare la temperatura usate un termometro per alimenti che vi garantirà una frittura ottimale. Per formare le zeppole procedete in questo modo: inumiditevi le mani con l’acqua 12
									

								

															

																		
																															
											
										
																														
																		poi prendete un pezzetto di impasto 13 e formate una piccola ciambella dal buco molto ampio 14, immergetela nell’olio caldo 15
									

								

															

																		
																															
											
										
																														
																		e aiutandovi con il manico di legno di un mestolo ruotate la ciambellina 16, così che mantenga la forma durante la cottura. Quando la zeppola risulterà dorata, scolatela con una schiumarola e adagiatela su un vassoio rivestito con carta assorbente per asciugare l’olio in eccesso. Proseguite a formare altre zeppole fino ad esaurire l’impasto. Per finire passate le zeppole nello zucchero semolato da ambo i lati 17. Servite subito le vostre zeppole sarde! 18
									

								

							
					    