Difficoltà: Facile
Avete mai preparato i pancake cinesi (Cong you bing)? Una ricetta cinese salata semplicissima, che non ha nulla a che vedere con i classici pancake americani! Conosciuti anche come "Cong you bing", sono uno street food molto diffuso in Cina, consumato in qualsiasi ora della giornata. Questi pancake salati effettivamente somigliano più a delle piadine e per prepararli, al posto della classica pastella, si utilizza un impasto senza lievito, realizzato con acqua, sale e farina. La tecnica per formare i pancake è molto simile a quella della nostra crescia sfogliata; una volta pronti vengono cotti in padella con un filo d'olio per ottenere una consistenza croccante molto gradevole. Tagliateli a triangolini e serviteli per l'aperitivo; potrete gustarli al naturale o accompagnarli con salumi e formaggi italiani per unire due culture in un unico piatto!

Ecco altre ricette cinesi da non perdere:


						
						

														INGREDIENTI
							
													


						
														
							
														per i pancake 
							

							
								

																	Farina 00
								
								
								
																	265
									g
																

								

							
								

																	Acqua
								
								
								tiepida
																	190
									g
																

								

							
								

																	Cipollotto fresco
								
								
								
																	
									q.b.
																

								

							
								

																	Olio di semi
								
								
								
																	
									q.b.
																

								

							
														
							
						
														
							
														per l'emulsione
							

							
								

																	Farina 00
								
								
								
																	20
									g
																

								

							
								

																	Acqua
								
								
								
																	100
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i pancake cinesi con cipollotto partite dall'impasto. In una ciotola versate la farina 1, il sale 2 e iniziate a versare una parte dell'acqua 3.
									

								

															

																		
																																											
											
										
																						
											
										
																						
											
										
																																										
																		Mescolate con le bacchette cinesi 4, o in alternativa con una forchetta, e proseguite versando l'acqua lentamente. Dovrete ottenere un impasto non troppo liscio, facendo in modo da far assorbire bene l'acqua 5. Trasferite poi l'impasto su un piano da lavoro 6.
									

								

															

																		
																																											
											
										
																						
											
										
																						
											
										
																																										
																		Non preoccupatevi se risulta molto appiccicoso, è normale. Lavoratelo con le mani per 10-15 minuti 7; se risulta complicato aiutatevi con un tarocco. Trasferite l'impasto in una ciotola unta 8. Coprite con pellicola 9 e lasciate riposare per 30 minuti.
									

								

															

																		
																																											
											
										
																						
											
										
																						
											
										
																																										
																		A questo punto tritate la parte verde di un cipollotto 10 e tenetela da parte. Preparate poi anche l'emulsione. In una ciotola versate l'acqua, l'olio 11 e la farina 12.
									

								

															

																		
																																											
											
										
																						
											
										
																						
											
										
																																										
																		Mescolate sempre con le bacchette 13 o con una forchetta, sino ad ottenere un composto omogeneo. Riprendete l'impasto riposato 14 e trasferitelo su un piano leggermente infarinato; infarinate poi anche la superficie 15.
									

								

															

																		
																																											
											
										
																						
											
										
																						
											
										
																																										
																		Formate un cilindro 16 e dividetelo in 4 parti uguali 17. Prendete la prima porzione e appiattitela con le mani 18.
									

								

															

																		
																																											
											
										
																						
											
										
																						
											
										
																																										
																		Inumiditevi le mani nell'emulsione 19 e schiacciate ancora il panetto 20 sino ad ottenere un rettangolo sottile. Cospargetelo poi con il cipollotto 21.
									

								

															

																		
																																											
											
										
																						
											
										
																						
											
										
																																										
																		Arrotolate delicatamente i bordi del lato più lungo 22, portandoli verso l'interno, in modo da formare un cilindretto 23. Arrotolatelo poi anche dall'altro lato 24.
									

								

															

																		
																																											
											
										
																						
											
										
																						
											
										
																																										
																		Dovrete formare una girella 25. Schiacciatela delicatamente con le mani 26, aggiungendo farina al bisogno. Dovrete ottenere un disco sottile 27.
									

								

															

																		
																																											
											
										
																						
											
										
																						
											
										
																																										
																		Proseguite in questo modo sino a formare tutti e 4 i vostri pancake 28. Passate ora alla cottura, scaldate una padella leggermente più grande con un filo d'olio. Inserite il primo pancake all'interno 29, spennellatelo con l'emulsione e cuocete sino a che non sarà ben dorato. Quindi giratelo 30.
									

								

															

																		
																																											
											
										
																						
											
										
																						
											
										
																																										
																		Spennellatelo ancora con l'emulsione preparata in precedenza 31 e proseguite la cottura 32. Cuocete anche gli altri e servite i vostri pancake cinesi 33.
									

								

							
					    