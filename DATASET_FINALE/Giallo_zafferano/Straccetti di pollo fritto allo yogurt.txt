Difficoltà: Molto facile
Il petto di pollo è un jolly in cucina: quante ricette di antipasti, insalate ricche, secondi piatti facili come nella versione delicata al latte o etnica alle mandorle. Sa anche "camuffarsi" in primo piatto se cucinato alla sorrentina! Ma è con il fritto che si ha la massima espressione: abbiamo deciso di proporvi degli straccetti di pollo fritto allo yogurt. Una versione originale, semplice e veloce. Al posto della classica panatura con farina, uova e pangrattato, vi proponiamo di tuffare gli straccetti di pollo nello yogurt greco aromatizzato al curry, prima della panatura. Il risultato? Stuzzicante: croccantissimi fuori e scioglievoli all'interno, dal gusto molto delicato. Noi siamo proprio soddisfatti di questa ricetta. Fateci sapere voi cosa ne pensate!


												
						
						

														INGREDIENTI
							
													


						
							
							

							
								

																	Petto di pollo
								
								
								
																	200
									g
																

								

							
								

																	Yogurt greco
								
								
								
																	200
									g
																

								

							
								

																	Curry
								
								
								
																	1
									cucchiaio
																

								

							
								

																	Pangrattato
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Olio di semi di arachide
								
								
								(per friggere)
																	
									q.b.
																

								

							
								

																	Fiocchi di sale
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli straccetti di pollo fritti allo yogurt versate lo yogurt greco in una ciotola capiente 1, aromatizzate con curry in polvere 2, un pizzico di sale 3
									

								

															

																		
																															
											
										
																														
																		e pepe a piacere 4. Mescolate bene il tutto con una lecca pentole o un cucchiaio 5. Tuffate gli straccetti e assicuratevi che si ricoprano bene 6.
									

								

															

																		
																															
											
										
																														
																		Mettete a scaldare abbondante olio di semi di arachidi in un tegame, portatelo a una temperatura di circa 170-180° da misurare con termometro da cucina. Nel frattempo che l'olio arriva a temperatura, impanate il pollo un pezzo o pochi pezzi alla volta 7. Poi friggeteli per qualche minuto: dovranno dorarsi. Scolate su carta assorbente 8. Ecco pronti i vostri straccetti di pollo allo yogurt, cospargeteli con fiocchi di sale e prezzemolo fresco tritato. Accompagnate con qualche fettina di limone 9.
									

								

							
					    