Difficoltà: Facile
Ottima da mangiare con lo yogurt a colazione, la granola è una variante più golosa ma altrettanto nutriente del muesli! Oggi vi spieghiamo come fare la granola in padella, una facile alternativa da realizzare in casa. Questo mix di fiocchi d’avena, frutta secca e uva passa, dolcificato con uno sciroppo al miele, è ideale per iniziare la giornata con una carica di gusto ed energia… ancor di più se decidete di arricchire la granola con il cioccolato! Provate la granola in padella al posto dei classici cereali oppure utilizzatela per realizzare dolci sfiziosi e diversi dal solito, come per esempio:


												
						
						

														INGREDIENTI
							
													


						
							
														per 250 g di granola
							

							
								

																	Fiocchi di avena
								
								
								
																	100
									g
																

								

							
								

																	Miele millefiori
								
								
								
																	50
									g
																

								

							
								

																	Acqua
								
								
								
																	50
									g
																

								

							
								

																	Anacardi
								
								
								
																	30
									g
																

								

							
								

																	Arachidi
								
								
								
																	30
									g
																

								

							
								

																	Mandorle
								
								
								
																	30
									g
																

								

							
								

																	Uva passa
								
								
								
																	30
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la granola in padella per prima cosa versate il miele e l’acqua in una padella antiaderente 1, accendete il fuoco e mescolate a fiamma medio-bassa fino a quando inizierà a sobbollire 2. Nel frattempo tritate grossolanamente le arachidi, le mandorle e gli anacardi 3.
									

								

															

																		
																																											
											
										
																						
											
										
																						
											
										
																																										
																		Appena lo sciroppo inizia a fare le prime bolle alzate la fiamma e aggiungete la frutta secca 4, poi unite l’avena 5 e l'uva passa 6.
									

								

															

																		
																																											
											
										
																						
											
										
																						
											
										
																																										
																		Mescolate continuamente con un mestolo di legno 7. Quando gli ingredienti si saranno ben amalgamati, abbassate il fuoco e continuate a cuocere a fiamma medio-bassa per circa 20 minuti, mescolando ogni 5 minuti 8. La granola dovrà risultare dorata e leggermente tostata 9.
									

								

															

																		
																																											
											
										
																						
											
										
																						
											
										
																																										
																		Trasferite il composto su una teglia di alluminio 10 e distribuitelo uniformemente in modo che si raffreddi velocemente 11. Una volta fredda, la granola è pronta per essere utilizzata o conservata 12!
									

								

							
					    