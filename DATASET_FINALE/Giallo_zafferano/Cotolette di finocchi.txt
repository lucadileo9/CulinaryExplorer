Difficoltà: Facile
I finocchi, con il loro inconfondibile sapore aromatico che ricorda il gusto dell'anice, si prestano a tantissime ricette! Da una semplice insalata ai più sfiziosi finocchi gratinati al forno o in padella, solitamente siamo abituati a servirli come contorno... oggi invece vogliamo mostrarvi come utilizzarli per preparare un ottimo secondo. Le cotolette di finocchi, come anche quelle di zucca, sono una validissima alternativa vegetariana a quelle di carne, perfette da preparare in autunno e in inverno. La croccante panatura conserverà tutto il loro gusto e i finocchi cotti risulteranno davvero succosi! Le cotolette di finocchi sono un'idea speciale anche per l'antipasto: basterà fare degli spicchi più piccoli e accompagnarli con una salsa piccante che contrasterà la loro dolcezza. 


						
						

														INGREDIENTI
							
													


						
														
							
							

							
								

																	Finocchi
								
								
								( da 850 g l'uno)
																	2
									
																

								

							
								

																	Pangrattato
								
								
								
																	150
									g
																

								

							
								

																	Uova
								
								
								
																	3
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Origano
								
								
								fresco
																	
									q.b.
																

								

							
								

																	Grana Padano DOP
								
								
								grattugiato
																	20
									g
																

								

							
														
							
						
														
							
														per friggere
							

							
								

																	Olio di semi
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le cotolette di finocchi come prima cosa lavateli bene sotto l'acqua corrente. Eliminate poi buona parte della sezione con i ciuffi 1, e tagliate i finocchi a fette per il lungo 2. Nel frattempo versate il pangrattato in una ciotola, aggiungete il grana 3, 
									

								

															

																		
																															
											
										
																														
																		le foglioline di origano fresco 4, il sale, il pepe e mescolate tutto 5. In un'altra ciotola sbattete le uova con un pizzico di sale. A questo punto mettete a scaldare abbondante olio, dovrà raggiungere la temperatura di 170°. Nel frattempo realizzate le cotolette: passate le fettine di finocchi prima all'interno dell'uovo 6, 
									

								

															

																		
																															
											
										
																														
																		poi nel pangrattato 7 e disponetele man mano su un vassoio 8. Non appena l'olio avrà raggiunto la giusta temperatura friggete le cotolette 1-2 alla volta 9. 
									

								

															

																		
																															
											
										
																														
																		Dopo 1-2 minuti, quando saranno ben dorate scolatele 10 e trasferitele su un vassoio rivestito da carta da cucina, per togliere l'olio in eccesso 11. Non appena avrete finito di friggerle trasferitele su un piatto da portata e servite le cotolette di finocchi ben calde 12. 
									

								

							
					    