Difficoltà: Facile
Le bowl di riso sono sempre più apprezzate grazie alla varietà di ingredienti che contengono. Spesso sono tipicamente fresche ed estive, ma oggi vi mostriamo come preparare la bowl di riso autunnale. Simile al pokè ma in versione vegetariana, siamo sicuri che apprezzerete la nostra versione per un pranzo sano, ricco ed equilibrato. All'interno troverete tante verdure gustose: cavoletti di Bruxelles, zucca, radicchio e chicchi di melagrana, ma ciò che caratterizzerà il piatto è sicuramente il topping alle cipolle agrodolci. Una salsina fatta in casa che donerà un tocco speciale con una nota dolce e acida allo stesso tempo. La nostra bowl di riso autunnale è perfetta da gustare tiepida e da portare in ufficio come schiscetta, arricchitela con altri ingredienti per una versione sempre diversa!


						
						

														INGREDIENTI
							
													


						
														
							
							

							
								

																	Riso
								
								
								per insalata
																	320
									g
																

								

							
								

																	Cavoletti di Bruxelles
								
								
								
																	350
									g
																

								

							
								

																	Zucca
								
								
								
																	250
									g
																

								

							
								

																	Radicchio
								
								
								
																	100
									g
																

								

							
								

																	Melagrana
								
								
								
																	1
									
																

								

							
														
							
						
														
							
														per le cipolle
							

							
								

																	Cipolle rosse
								
								
								
																	1
									
																

								

							
								

																	Acqua
								
								
								
																	60
									g
																

								

							
								

																	Aceto di vino bianco
								
								
								
																	20
									g
																

								

							
								

																	Zucchero
								
								
								
																	20
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la bowl di riso autunnale iniziate dal topping di cipolle. Sbucciate la cipolla 1 e tagliatela a julienne 2. Trasferite in un pentolino con un filo d'olio 3.
									

								

															

																		
																																											
											
										
																						
											
										
																						
											
										
																																										
																		Mescolate 4 e fate cuocere a fiamma alta sino a che non sarà appassita. Aggiungete lo zucchero 5 e l'aceto 6.
									

								

															

																		
																																											
											
										
																						
											
										
																						
											
										
																																										
																		Mescolate, lasciate evaporare 7 e aggiungete anche l’acqua 8. Cuocete ancora qualche minuto sino a che non saranno morbide. Frullate con un mixer a immersione 9.
									

								

															

																		
																																											
											
										
																						
											
										
																						
											
										
																																										
																		Una volta ottenuta una crema liscia 10 lasciatela raffreddare, poi trasferitela in un biberon e riponetela in frigo. Cuocete il riso in abbondante acqua bollente salata per circa 10-15 minuti, o comunque seguendo i tempi di cottura riportati sulla confezione 11. Nel frattempo lavate bene i cavoletti e tagliateli a metà 12.
									

								

															

																		
																																											
											
										
																						
											
										
																						
											
										
																																										
																		Versate i cavoletti in una padella con un filo d'olio 13 e rosolateli a fiamma vivace; ci vorranno circa 10 minuti. Quando saranno ben dorati 14 spegnete il fuoco e tenete da parte. Non appena il riso sarà cotto scolatelo, trasferitelo in una ciotola e conditelo con un giro d'olio 15.
									

								

															

																		
																																											
											
										
																						
											
										
																						
											
										
																																										
																		Dividete la melagrana a metà e sgranatela 16, raccogliendo i chicchi in una ciotola 17. Prendete ora la zucca e tagliatela a fette di mezzo cm, senza togliere la buccia 18.
									

								

															

																		
																																											
											
										
																						
											
										
																						
											
										
																																										
																		In una padella versate un filo d'olio, aggiungete la zucca 19 e rosolatela per 4-5 minuti 20. Poi giratela e terminate la cottura anche dall'altro lato per lo stesso tempo 21. 
									

								

															

																		
																																											
											
										
																						
											
										
																						
											
										
																																										
																		Tagliate il radicchio a julienne 22, lavatelo e asciugatelo. Ora è il momento di comporre la vostra bowl: mettete il riso nella ciotola e versate sopra una generosa dose di topping alle cipolle 23. Posizionate poi in punti diversi la zucca e i cavoletti di Bruxelles 24. 
									

								

															

																		
																																											
											
										
																						
											
										
																						
											
										
																																										
																		Sistemate anche la melagrana 25 e il radicchio 26. La vostra bowl di riso autunnale è pronta, servitela a temperatura ambiente o anche fredda 27.
									

								

							
					    