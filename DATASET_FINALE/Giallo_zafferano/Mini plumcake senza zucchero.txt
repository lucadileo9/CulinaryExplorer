Difficoltà: Facile
Amiamo così tanto i plumcake che non ci stanchiamo mai di inventare nuove golose varianti per tutti i gusti ed esigenze… dopo aver preparato il plumcake senza burro, senza uova e senza glutine, quindi, non potevamo non provare anche la versione senza zucchero aggiunto! Per dolcificare i nostri deliziosi mini plumcake senza zucchero abbiamo scelto di utilizzare i datteri, un ingrediente versatile che abbiamo già avuto modo di assaporare nella tradizionale ricetta inglese dello sticky toffee pudding e nella ciambella. In questo caso, la naturale dolcezza dei datteri si combina al gusto semplice e genuino delle mele e alla nota agrumata della scorza e succo d’arancia: un impasto corposo e profumato che, una volta sfornato, vi regalerà dei soffici mini plumcake senza zucchero aggiunto perfetti per la merenda o la prima colazione! Scommettiamo che reggeranno il confronto anche con i dolci più “raffinati”? 


						
						

														INGREDIENTI
							
							                            
                                
    								
    									
    										
    										322
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    322
    					
    					    					    					
    					    Carboidrati
    					    g
    					    37.3
    					
    					    					    					
    					      di cui zuccheri
    					    g
    					    17.3
    					
    					    					    					
    					    Proteine
    					    g
    					    5.5
    					
    					    					    					
    					    Grassi
    					    g
    					    16.7
    					
    					    					    					
    					      di cui saturi
    					    g
    					    2.61
    					
    					    					    					
    					    Fibre
    					    g
    					    3.7
    					
    					    					    					
    					    Colesterolo
    					    mg
    					    35
    					
    					    					    					
    					    Sodio
    					    mg
    					    285
    					
    					    				
    			
                            
													


						
														
							
														Ingredienti per 6 mini plumcake
							

							
								

																	Datteri
								
								
								denocciolati
																	90
									g
																

								

							
								

																	Mele stark
								
								
								(circa 2)
																	260
									g
																

								

							
								

																	Farina 0
								
								
								
																	160
									g
																

								

							
								

																	Arance
								
								
								
																	2
									
																

								

							
								

																	Olio di semi
								
								
								
																	90
									g
																

								

							
								

																	Latte intero
								
								
								
																	60
									g
																

								

							
								

																	Uvetta
								
								
								
																	10
									g
																

								

							
								

																	Uova
								
								
								(circa 1 medio)
																	55
									g
																

								

							
								

																	Lievito in polvere per dolci
								
								
								
																	8
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per gli stampini
							

							
								

																	Olio di semi
								
								
								
																	
									q.b.
																

								

							
								

																	Farina 0
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i mini plumcake senza zucchero, per prima cosa lavate le mele, poi tenete da parte una metà coperta con pellicola per la decorazione finale. Sbucciate e tagliate le restanti mele a fettine di circa 3 mm di spessore 1 e mettetele in una ciotola capiente. Grattugiate la scorza di un’arancia non trattata e tenete da parte 2; poi spremete il succo di questa arancia grattugiata e di un'altra 3.
									

								

															

																		
																															
											
										
																														
																		Del succo d'arancia spremuto, utilizzatene 100 g per la preparazione dell’impasto, versandolo nella ciotola con le fettine di mela 4 e tenete da parte il restante succo: servirà a spennellare i plumcake una volta cotti. Mescolate bene le mele con il succo di arancia 5 e tenete da parte. Versate i datteri denocciolati in un contenitore alto e stretto 6,
									

								

															

																		
																															
											
										
																														
																		unite l’uvetta lavata in precedenza 7, l’olio di semi 8, il latte 9
									

								

															

																		
																															
											
										
																														
																		e la scorza d’arancia grattugiata 10, poi frullate con un frullatore a immersione 11 fino ad ottenere una crema liscia e uniforme 12.
									

								

															

																		
																															
											
										
																														
																		Trasferite la crema ottenuta in una ciotola, aggiungete l’uovo 13, un pizzico di sale e mescolate con le fruste elettriche 14. Setacciate la farina e il lievito all’interno della ciotola 15
									

								

															

																		
																															
											
										
																														
																		e lavorate ancora il composto con le fruste elettriche per amalgamare il tutto 16. A questo punto aggiungete le fettine di mela insaporite con il succo d’arancia 17 e incorporatele al composto mescolando con una spatola 18.
									

								

															

																		
																															
											
										
																														
																		Oliate 19 e infarinate 6 stampi da mini plumcake da 7x4 cm e 4,5 cm di altezza, poi riempiteli con il composto fino a 1 cm dal bordo 20. Guarnite la superficie con la mezza mela tenuta da parte, che avrete sbucciato e tagliato a fettine 21, e cuocete in forno statico preriscaldato a 180° per circa 25 minuti.
									

								

															

																		
																															
											
										
																														
																		Nel frattempo versate in un pentolino il succo d’arancia che avevate tenuto da parte 22 e fatelo ridurre a fuoco medio per 2-3 minuti 22. Una volta cotti, sfornate i mini plumcake e lasciateli raffreddare, dopodiché rimuoveteli dallo stampo e spennellateli con la riduzione di succo d’arancia 23. I vostri mini plumcake senza zucchero sono pronti per essere gustati 24!
									

								

							
					    