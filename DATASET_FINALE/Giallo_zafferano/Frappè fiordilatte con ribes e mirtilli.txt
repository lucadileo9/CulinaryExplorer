Difficoltà: Molto facile
Merenda sana, spuntino goloso, peccato di gola della sera senza troppi sensi di colpa! E, non per ultimo, aggiungiamo l’escamotage perfetto per far mangiare la frutta ai piccoli di casa. Insomma sembra proprio che il nostro frappè fiordilatte con ribes e mirtilli sia la ricetta perfetta per tutte le occasioni… Noi stessi non siamo riusciti a farne più a meno da quando la cucina ci ha fatto assaggiare questa nuova ricetta a base di frutta e yogurt da bere probiotico, entrata ufficialmente in competizione con il più classico e goloso frappè alla banana. Ribes e mirtilli gelati, conferiranno sapore e consistenza ideale... la frutta gelata è sempre un asso nella manica in questi casi! E poi, proprio perché noi non amiamo farci mancare nulla, abbiamo completato il tutto con una generosa cucchiaiata di chantilly! Il frappè fioridlatte con ribes e mirtilli sarà pronto in men che non si dica e davvero irresistibile!


						
						

														INGREDIENTI
							
							                            
                                
    								
    									
    										
    										241
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    241
    					
    					    					    					
    					    Carboidrati
    					    g
    					    24.1
    					
    					    					    					
    					      di cui zuccheri
    					    g
    					    24.1
    					
    					    					    					
    					    Proteine
    					    g
    					    5.5
    					
    					    					    					
    					    Grassi
    					    g
    					    13.5
    					
    					    					    					
    					      di cui saturi
    					    g
    					    6.85
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    38
    					
    					    					    					
    					    Sodio
    					    mg
    					    96
    					
    					    				
    			
                            
													


						
														
							
														Ingredienti per 4 bicchieri
							

							
								

																	Yogurt alla frutta
								
								
								da bere, probiotico ai frutti rossi e melograno
																	400
									g
																

								

							
								

																	Gelato al fiordilatte
								
								
								
																	150
									g
																

								

							
								

																	Mirtilli
								
								
								congelati
																	100
									g
																

								

							
								

																	Ribes
								
								
								congelati
																	50
									g
																

								

							
														
							
						
														
							
														Per decorare
							

							
								

																	Panna fresca liquida
								
								
								
																	100
									g
																

								

							
								

																	Menta
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il frappè fiordilatte con ribes e mirtilli, versate nel boccale di un mixer il gelato 1. Tenet, tenedo da parte qualche frutto per le decorazioni finali (sciacquateli prima dell'uso), aggiungete il resto dei frutti congelati nel frullatore 2. Infine versate lo yogurt da bere e azionate le lame 3.
									

								

															

																		
																															
											
										
																														
																		Frullate fino ad ottenere una purea omogenea 4. Togliete il coperchio e versate il composto nei bicchieri 5. Passate ora alla guarnizione: versate la panna fredda in una ciotola, azionate le fruste a velocità medio alta e montate finché la panna non sarà quasi a neve ferma 6.
									

								

															

																		
																															
											
										
																														
																		Versate un cucchiaio su ogni bicchiere per decorare 7 e poi guarnite con qualche fruttino tenuto da parte e delle foglioline di menta 8. Ecco pronti i vostri frappè fiordilatte con ribes e mirtilli: gustateli subito 9!
									

								

							
					    