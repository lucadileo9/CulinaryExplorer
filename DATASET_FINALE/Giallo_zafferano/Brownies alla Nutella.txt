Difficoltà: Facile
Chi non conosce i brownies? Questi amati dolci della tradizione americana fatti con un impasto di cioccolato e frutta secca sono ormai entrati a far parte del nostro quotidiano: noi inguaribili golosoni della redazione abbiamo provato a sostituire il cioccolato direttamente con la Nutella... il risultato è stato dei sorprendenti brownies alla nutella! Questa versione non ha nulla da invidiare all’originale: il sapore cioccolatoso viene valorizzato dal gusto avvolgente e rotondo della famosa crema spalmabile alle nocciole e la granella in superficie aggiunge un’immancabile nota croccante. I dolci alla Nutella hanno il meraviglioso potere di abbattere ogni differenza di età: servite i brownies alla nutella come merenda o al buffet di una festa e vedrete bambini, adulti e adolescenti fare a gara per accaparrarsi l’ultimo quadrotto!


						
						

														INGREDIENTI
							
							                            
                                
    								
    									
    										
    										146
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    146
    					
    					    					    					
    					    Carboidrati
    					    g
    					    12.2
    					
    					    					    					
    					      di cui zuccheri
    					    g
    					    9
    					
    					    					    					
    					    Proteine
    					    g
    					    2.5
    					
    					    					    					
    					    Grassi
    					    g
    					    9.7
    					
    					    					    					
    					      di cui saturi
    					    g
    					    4.08
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    46
    					
    					    					    					
    					    Sodio
    					    mg
    					    18
    					
    					    				
    			
                            
													


						
														
							
														Ingredienti per una teglia rettangolare 20x30 cm
							

							
								

																	Nutella
								
								
								
																	265
									g
																

								

							
								

																	Burro
								
								
								
																	120
									g
																

								

							
								

																	Zucchero
								
								
								
																	55
									g
																

								

							
								

																	Uova
								
								
								(circa 4)
																	210
									g
																

								

							
								

																	Farina 00
								
								
								 
																	90
									g
																

								

							
								

																	Granella di nocciole
								
								
								
																	30
									g
																

								

							
														
							
						
														
							
														Per imburrare e infarinare
							

							
								

																	Burro
								
								
								
																	10
									g
																

								

							
								

																	Farina 00
								
								
								 
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i brownies alla nutella, per prima cosa sciogliete il burro in un pentolino e riscaldate la nutella a bagnomaria (o nel microonde per pochi secondi). Unite il burro sciolto caldo alla nutella tiepida 1 e mescolate con una spatola per amalgamare bene 2: in questo modo otterrete una crema liscia e senza grumi. Lasciate intiepidire il composto di burro e nutella, nel frattempo versate le uova a temperatura ambiente all’interno di una planetaria dotata di frusta (in alternativa, potete usare uno sbattitore elettrico) 3.
									

								

															

																		
																															
											
										
																														
																		Azionate la planetaria a velocità media, versate lo zucchero semolato 4 e montate fino a ottenere un composto chiaro e spumoso 5. Ora versate a filo il composto intiepidito di burro e nutella mentre la planetaria è in funzione 6
									

								

															

																		
																															
											
										
																														
																		e continuate a montare fino a che non si sarà ben amalgamato: non vi preoccupate se il composto si sgonfierà, è normale 7. Staccate la ciotola dalla planetaria e setacciate la farina all’interno del composto 8, poi mescolate bene con una spatola, facendo dei movimenti rotatori dal basso verso l'alto 9.
									

								

															

																		
																															
											
										
																														
																		Imburrate e infarinate uno stampo rettangolare della misura di 20x30 cm 10 e riempitelo con il composto 11, poi cospargete la superficie con la granella di nocciole 12. A questo punto potete cuocere nella parte bassa del forno, statico preriscaldato a 170° per 20 minuti.
									

								

															

																		
																															
											
										
																														
																		Trascorso il tempo di cottura, estraete la teglia dal forno 13 e lasciatela intiepidire, dopodiché capovolgetela su un tagliere e tagliate i brownies a quadrotti 14; in alternativa potete tagliare i brownies direttamente nella teglia, dopo averli lasciati intiepidire. I vostri brownies alla nutella sono pronti 15 per essere addentati!
									

								

							
					    