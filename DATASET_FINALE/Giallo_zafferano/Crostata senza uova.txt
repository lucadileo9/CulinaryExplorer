Difficoltà: Facile
Che sia alla frutta, di ricotta o con la confettura, la crostata è uno dei dolci più amati per la sua genuina bontà… una caratteristica che ritroviamo nella crostata senza uova, ancora più facile da preparare! La tipica base di pasta frolla è realizzata solo con zucchero, burro e farina e può essere farcita a vostro piacimento: noi per esempio abbiamo scelto una confettura di mirtilli neri, dalla dolcezza un po’ acidula, ma se preferite potete cuocere il guscio alla cieca e arricchirlo con crema o cioccolato. Inoltre l’impasto può essere conservato più a lungo in frigorifero proprio grazie all’assenza delle uova, permettendovi così di adattare i tempi di preparazione alle vostre esigenze. Perfetta per la colazione o per una sana merenda, la crostata senza uova sarà una ricetta di cui non potrete più fare a meno!


						
						

														INGREDIENTI
							
							                            
                                
    								
    									
    										
    										699
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    699
    					
    					    					    					
    					    Carboidrati
    					    g
    					    100.7
    					
    					    					    					
    					      di cui zuccheri
    					    g
    					    53.1
    					
    					    					    					
    					    Proteine
    					    g
    					    7.4
    					
    					    					    					
    					    Grassi
    					    g
    					    29.6
    					
    					    					    					
    					      di cui saturi
    					    g
    					    17.13
    					
    					    					    					
    					    Fibre
    					    g
    					    2.6
    					
    					    					    					
    					    Colesterolo
    					    mg
    					    87
    					
    					    					    					
    					    Sodio
    					    mg
    					    164
    					
    					    				
    			
                            
													


						
														
							
														Per la frolla per uno stampo da 28 cm
							

							
								

																	Farina 00
								
								
								
																	500
									g
																

								

							
								

																	Burro
								
								
								freddo
																	280
									g
																

								

							
								

																	Zucchero di canna
								
								
								
																	200
									g
																

								

							
								

																	Acqua
								
								
								a temperatura ambiente
																	50
									g
																

								

							
								

																	Estratto di vaniglia
								
								
								
																	½
									cucchiaino
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per farcire
							

							
								

																	Confettura di mirtilli
								
								
								neri
																	340
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la crostata senza uova, per prima cosa preparate la frolla: versate la farina e il burro freddo di frigo nella ciotola di una planetaria munita di gancio a foglia 1, unite il sale e l’estratto di vaniglia 2 e lavorate per 3 minuti. Intanto mescolate in una ciotolina lo zucchero di canna con l’acqua 3.
									

								

															

																		
																																											
											
										
																						
											
										
																						
											
										
																																										
																		Aggiungete il composto di acqua e zucchero nella planetaria 4 e azionate nuovamente fino ad ottenere un impasto compatto e omogeneo 5. Trasferite l’impasto sul piano di lavoro e formate un panetto, avvolgetelo nella pellicola e lasciate riposare in frigorifero per almeno 30 minuti 6.
									

								

															

																		
																																											
											
										
																						
											
										
																						
											
										
																																										
																		Trascorso il tempo di riposo, stendete la frolla sul piano leggermente infarinato 7 fino allo spessore di circa mezzo centimetro. Adagiate sulla frolla uno stampo del diametro di 28 cm misurato in superficie (alla base 27 cm) e ritagliate la porzione corrispondente lasciando un piccolo margine dal bordo 8. Rivestite la base e i bordi dello stampo con il disco di frolla ed eliminate l’impasto in eccesso con un coltellino 9.
									

								

															

																		
																																											
											
										
																						
											
										
																						
											
										
																																										
																		Farcite il guscio di frolla con la confettura 10, stendendola uniformemente con il dorso di un cucchiaio 11. A questo punto stendete la frolla avanzata sempre allo spessore di mezzo centimetro 12.
									

								

															

																		
																																											
											
										
																						
											
										
																						
											
										
																																										
																		Con un coltello ritagliate delle strisce della larghezza di circa 1 cm 13 e disponetele sulla crostata sia in un verso che nell’altro 14, poi eliminate l’eccesso passando il mattarello sui bordi dello stampo 15.
									

								

															

																		
																																											
											
										
																						
											
										
																						
											
										
																																										
																		Cuocete in forno statico preriscaldato a 180° per 30 minuti, posizionando lo stampo sul ripiano medio 16. Una volta cotta, sfornate la crostata e lasciatela raffreddare prima di sformarla 17. La vostra crostata senza uova è pronta per essere servita 18!
									

								

							
					    