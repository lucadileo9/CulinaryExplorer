Difficoltà: Media
A Natale non può mancare l'albero, soprattutto in una versione speciale come questa: Cream tart di Natale con Pavesini, è un dolce di Natale senza cottura semplicissimo da realizzare. Decorerà perfettamente la vostra tavola delle feste al momento del dolce, insieme ai più classici Pandoro e Panettone. Questo dessert si prepara molto facilmente: con i Pavesini classici e al cacao tenuti insieme dal cioccolato fondente fuso, realizzerete i due strati inframezzati da una deliziosa crema di panna fresca e formaggio spalmabile. Non vi resta che decorare con fantasia: noi per esempio abbiamo usato i ribes per simulare le palline dell'albero! Attendiamo le vostre versioni!


						
						

														INGREDIENTI
							
													


						
														
							
							

							
								

																	Pavesini
								
								
								(classici e al cacao)
																	36
									
																

								

							
								

																	Ribes
								
								
								
																	50
									g
																

								

							
								

																	Cioccolato fondente
								
								
								
																	100
									g
																

								

							
														
							
						
														
							
														Per la crema
							

							
								

																	Panna fresca liquida
								
								
								
																	150
									g
																

								

							
								

																	Formaggio fresco spalmabile
								
								
								
																	150
									g
																

								

							
								

																	Zucchero a velo
								
								
								
																	40
									g
																

								

							
								

																	Scorza d'arancia
								
								
								
																	1
									
																

								

							
								

																	Scorza di limone
								
								
								
																	1
									
																

								

							
								

																	Baccello di vaniglia
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la cream tart di Natale con Pavesini, sciogliete il cioccolato fondente a bagnomaria o microonde e fatelo leggermente intiepidire. Disegnate due alberi di Natale stilizzati su due fogli di carta forno 1. Girate i fogli, disponete 18 Pavesini per albero (sia classici che al cacao), in modo da comporre e riempire la figura. Alcuni saranno da tagliare per realizzare i rami e la base 2. Inserite il cioccolato fuso in un conetto di carta forno e usatelo per unire i vari pezzi, tra le fessure, in modo che faccia da collante tra Pavesino e Pavesino 3. Fatelo asciugare così da ottenere una struttura stabile. Ripetere l’operazione almeno un paio di volte per i due alberi.
									

								

															

																		
																																											
											
										
																						
											
										
																						
											
										
																																										
																		Per la crema: in una ciotola versate la panna fresca liquida e il formaggio fresco spalmabile 4, i semi della bacca di vaniglia 5, la scorza di limone e una d'arancia non trattate 6.
									

								

															

																		
																																											
											
										
																						
											
										
																						
											
										
																																										
																		Montate con le fruste elettriche 7. Infine unite anche lo zucchero a velo 8 e mescolate per incorporarlo. La crema è omogenea e morbida 9, pronta per essere inserita in una sac-à-poche con bocchetta rigata di 15 mm.
									

								

															

																		
																																											
											
										
																						
											
										
																						
											
										
																																										
																		Distribuite poco cioccolato fuso al centro del piatto da portata, in modo che la base l'albero non scivoli via 10, coprite la superficie con ciuffetti di crema 11. Adagiate sopra l'altro albero di Pavesini senza pressare 12.
									

								

															

																		
																																											
											
										
																						
											
										
																						
											
										
																																										
																		Decorate con altri ciuffetti di crema qua e là come fossero palline e su ogni ciuffetto ponete 1 ribes 13 14. La vostra cream tart di Natale con Pavesini è pronta 15!
									

								

							
					    