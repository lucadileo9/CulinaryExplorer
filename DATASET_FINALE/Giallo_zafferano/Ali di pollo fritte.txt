Difficoltà: Facile
Le ali di pollo fritte sono un secondo piatto sfizioso e molto appetitoso! Ottime da spiluccare come finger food o per una cena informale tra amici, sono irresistibili con la loro panatura croccante.
Il segreto sta anche nella scelta della carne: meglio procurarsi ali di pollo fresche, perchè quelle surgelate rilascerebbero troppa acqua in cottura.
Le ali di pollo vengono poi rotolate nella farina setacciata e arricchita con prezzemolo, timo e paprika dolce.
Le ali di pollo fritte si abbinano perfettamente a un’insalatina leggera oppure alle classiche patatine fritte.
Provate ad accompagnare le ali di pollo fritte intingendole nella saporita salsa aioli, o nella maionese e per un gusto più delicato provatele con la maionese senza uova, consultando la ricetta della finta maionese senza uova. Sarà impossibile resistere alla bontà delle ali di pollo fritte!


												
						
						

														INGREDIENTI
							
							                            
                                
    								
    									
    										
    										321
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    321
    					
    					    					    					
    					    Carboidrati
    					    g
    					    3.1
    					
    					    					    					
    					      di cui zuccheri
    					    g
    					    0.6
    					
    					    					    					
    					    Proteine
    					    g
    					    17.6
    					
    					    					    					
    					    Grassi
    					    g
    					    26.5
    					
    					    					    					
    					      di cui saturi
    					    g
    					    6.32
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    80
    					
    					    					    					
    					    Sodio
    					    mg
    					    197
    					
    					    				
    			
                            
													


						
							
														Ingredienti per 12 ali di pollo
							

							
								

																	Alette di pollo
								
								
								
																	12
									
																

								

							
								

																	Farina 00
								
								
								
																	4
									cucchiai
																

								

							
								

																	Uova
								
								
								
																	2
									
																

								

							
								

																	Prezzemolo
								
								
								tritato
																	1
									cucchiaio
																

								

							
								

																	Timo
								
								
								essiccato
																	2
									cucchiaini
																

								

							
								

																	Paprika dolce
								
								
								
																	2
									cucchiaini
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio di semi di arachide
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le ali di pollo fritte, iniziate dalle uova che serviranno per la panatura: mettetele in una terrina, salate 1 e pepate 2 leggermente, quindi sbattete le uova con una forchetta 3 per alcuni secondi. Quando la preparazione sarà omogenea, mettetele da parte.
									

								

															

																		
																															
											
										
																														
																		Passate a preparare le ali di pollo: eliminate le penne più grandi dalle ali con una pinzetta 4 o con le mani; quindi tagliate via l'escrescenza all'estremità dell'ala 5 ed eliminate la restante peluria fiammeggiandola sul fuoco del fornello. Una volta compiute queste operazioni, sciacquate bene le ali di pollo sotto l'acqua corrente 6.
									

								

															

																		
																															
											
										
																														
																		Asciugate le ali di pollo tamponandole con carta da cucina 7. Quindi procedete alla panatura: in una terrina versate la farina setacciata, aggiungete il sale, il pepe, il timo, il prezzemolo tritato e la paprika dolce, mescolate per amalgamare gli ingredienti. Quindi infarinate le ali di pollo 8 da entrambi i lati, poi passatela nelle uova precedentemente sbattute 9 e tenete ciascuna ala di pollo a mollo per almeno 2 minuti perchè assorba l'uovo.
									

								

															

																		
																															
											
										
																														
																		Quindi ripassate le ali di pollo ancora una volta nella farina per realizzare la doppia panatura 10 e procedete in questo modo con tutte 11 (il doppio procedimento serve ad ottenere una panatura più croccante). Intanto mettete a scaldare abbondante olio di semi in una pentola capiente. Sbriciolate un pò di farina nella pentola prima di versare le ali di pollo: se sfrigola allora l'olio è sufficientemente caldo per la frittura. Quindi immergete una o due ali di pollo alla volta 12, per non raffreddare troppo la temperatura dell'olio. Fate friggere per circa 10 minuti, girandole almeno due o tre volte.
									

								

															

																		
																															
											
										
																														
																		Le ali di pollo saranno cotte quando pungendole con i rebbi di una forchetta non uscirà alcun liquido. Tra una frittura e l'altra vi consigliamo di controllare i residui in pentola: per evitare che durante la frittura l'olio bruci i residui sul fondo della pentola, filtratelo tra una frittura e l'altra, rabboccate con dell'olio nuovo e portate di nuovo a temperatura. Scolate le ali di pollo con una schiumarola 15 e trasferitele su un foglio di carta assorbente 14, fate attenzione a non sovrapporle, perché altrimenti la condensa che svilupperanno gli farà perdere la loro fragranza. Servite le ali di pollo immediatamente 15, calde e ancora croccanti. 
									

								

							
					    