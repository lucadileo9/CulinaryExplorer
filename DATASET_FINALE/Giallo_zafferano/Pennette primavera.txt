Difficoltà: Facile
Quando si tratta di realizzare una ricetta genuina ma saporita noi non ci tiriamo mai indietro, e anche questa volta abbiamo raccolto la sfida realizzando le pennette primavera, un primo piatto appetitoso che esalta con gusto le note colorate, i profumi e i sapori intensi delle verdure di stagione. La nostra ricetta è un inno alla primavera e ai suoi frutti in una girandola di consistenze: dalla morbidezza delle zucchine alla croccantezza delle fave. Ideale per chi strizza l’occhio ai piatti vegetariani, questa pietanza è perfetta anche per coloro che sono alla ricerca di un piatto leggero e salutare che esalti gli ortaggi primaverili. Le pennette primavera sono una gioiosa tavolozza di verdure di stagione che incontrano la pasta in un primo piatto leggero e colorato che farà gola a grandi e piccini.


												
						
						

														INGREDIENTI
							
							                            
                                
    								
    									
    										
    										438
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    438
    					
    					    					    					
    					    Carboidrati
    					    g
    					    82
    					
    					    					    					
    					      di cui zuccheri
    					    g
    					    9.9
    					
    					    					    					
    					    Proteine
    					    g
    					    14.7
    					
    					    					    					
    					    Grassi
    					    g
    					    5.7
    					
    					    					    					
    					      di cui saturi
    					    g
    					    0.83
    					
    					    					    					
    					    Fibre
    					    g
    					    8.3
    					
    					    					    					    					
    					    Sodio
    					    mg
    					    346
    					
    					    				
    			
                            
													


						
							
							

							
								

																	Pennette Rigate
								
								
								
																	350
									g
																

								

							
								

																	Fave
								
								
								da sgranare
																	800
									g
																

								

							
								

																	Zucchine
								
								
								piccole
																	300
									g
																

								

							
								

																	Pomodori ramati
								
								
								
																	300
									g
																

								

							
								

																	Cipolle rosse di Tropea
								
								
								
																	200
									g
																

								

							
								

																	Carote
								
								
								
																	150
									g
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								 
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le pennette primavera iniziate dalla pulizia delle fave: sgranatele, poi eliminate la pelliciina più esterna 1, raccogliete le fave in una ciotola e tenetele da parte, ne ricaverete circa 570 g. Ponete sul fuoco una pentola con abbondante acqua salata e portatela al bollore; quando bollirà salate: vi servirà per la cottura della pasta. Lavate, asciugate e tritate finemente il prezzemolo 2 che servirà successivamente per aromatizzare la pasta. Mondate la cipolla rossa e affettatela finemente 3
									

								

															

																		
																															
											
										
																														
																		In una padella scaldate l’olio di oliva 4, poi versate la cipolla affettata 5 e lasciatela stufare a fuoco dolce per circa 5 minuti. Nel frattempo pelate le carote 6
									

								

															

																		
																															
											
										
																														
																		E tagliatele a rondelle sottili 7 quindi versatele nel tegame 8, bagnate con un mestolo di acqua di cottura della pasta 9 e proseguite per altri 5 minuti la cottura delle verdure.
									

								

															

																		
																															
											
										
																														
																		Ora occupatevi delle zucchine: lavatele, spuntatele e tagliatele a rondelle 10, dopodiché lavate i pomodori, divideteli a metà 11 e poi ritagliate ciascuna metà a fettine trasversali per ottenere dei cubetti 12
									

								

															

																		
																															
											
										
																														
																		A questo punto versate nel tegame anche le rondelle di zucchine 13 e i cubetti di pomodoro 14 Proseguite la cottura per circa 10-15 minuti. A metà cottura del condimento, buttate la pasta 15 che dovrà cuocere per circa 9 minuti o il tempo indicato sulla confezione, tenendo conto che dovrete scolarla al dente.
									

								

															

																		
																															
											
										
																														
																		Versate per ultime le fave 16, quindi regolate di sale e pepe e mescolate 17. Scolate la pasta al dente direttamente nel tegame con il sugo di verdure 18
									

								

															

																		
																															
											
										
																														
																		Bagnate con un mestolo di acqua di cottura 19 la pasta e fatela saltare ancora per pochi istanti per legare al meglio tutti i sapori, poi spegnete il fuoco e profumate con il prezzemolo tritato 20. Le vostre pennette primavera sono pronte per essere gustate 21.
									

								

							
					    