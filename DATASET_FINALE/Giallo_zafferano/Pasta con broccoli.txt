Difficoltà: Facile
Broccoli: alcuni li amano, altri li odiano ma pochi sanno che sono sufficienti piccoli accorgimenti per rendere questi ortaggi invernali un alleato in cucina! Basterà una semplice ricetta, come questa pasta con broccoli, per apprezzare a pieno la loro bontà. Pochi aromi e una cottura lenta trasformeranno dei comuni broccoli in una crema avvolgente e saporita per un piatto di pasta, un’idea sana e genuina che arricchirà di gusto i vostri menù della stagione fredda. L’accostamento con altri ingredienti sfiziosi, come la salsiccia, la pancetta, la mollica tostata darà poi vita a tante varianti appetitose, tutte da scoprire!


												
						
						

														INGREDIENTI
							
							                            
                                
    								
    									
    										
    										363
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    363
    					
    					    					    					
    					    Carboidrati
    					    g
    					    69.3
    					
    					    					    					
    					      di cui zuccheri
    					    g
    					    5.4
    					
    					    					    					
    					    Proteine
    					    g
    					    11.6
    					
    					    					    					
    					    Grassi
    					    g
    					    4.4
    					
    					    					    					
    					      di cui saturi
    					    g
    					    1.07
    					
    					    					    					
    					    Fibre
    					    g
    					    5.3
    					
    					    					    					    					
    					    Sodio
    					    mg
    					    310
    					
    					    				
    			
                            
													


						
							
							

							
								

																	Troccoli freschi
								
								
								
																	320
									g
																

								

							
								

																	Broccoli
								
								
								
																	450
									g
																

								

							
								

																	Aglio
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la pasta con i broccoli per prima cosa staccate le cimette dei broccoli dal torsolo centrale 1; se dovessero essere molto grandi tagliatele a metà. Poi sciacquatele sotto l'acqua corrente. Portate al bollore una pentola colma di acqua salata 2 e non appena inizierà a bollire versate i broccoli 3.
									

								

															

																		
																															
											
										
																														
																		Cuocete per circa dieci minuti 4. Intanto soffiggete uno spicchio d'aglio in un filo d'olio, in una pentola dai bordi alti 5. Scolate i broccoli, tenendo da parte l'acqua di cottura e trasferiteli in pentola 6. 
									

								

															

																		
																															
											
										
																														
																		Tenete qualche piccola cimetta intera da parte 7, che poi unirete alla pasta finita. Aggiungete ai broccoli un po' d'acqua 8. Salate, pepate e cuocete a fuoco medio dolce per circa 20 minuti, o almeno finché non risulteranno cotti e ridotti quasi in crema. Se dovesse essere necessario aggiungete altra acqua. A fine cottura eliminate lo spicchio d’aglio 9.
									

								

															

																		
																															
											
										
																														
																		Cuocete i troccoli al dente nell’acqua in cui avete lessato i broccoli portata al bollore 10, regolate i tempi in base alle indicazioni della confezione. Al condimento unite i broccoli tenuti da parte 11. Scolate la pasta e unitela alla crema di broccoli 12.
									

								

															

																		
																															
											
										
																														
																		Aggiungete un mestolo di acqua di cottura, regolandovi in base alla cremosità del condimento 13. Saltate la pasta con i broccoli qualche istante 14 quindi servitela ben calda 15 con pepe a piacere. La vostra pasta con i broccoli è pronta, buon appetito.
									

								

							
					    