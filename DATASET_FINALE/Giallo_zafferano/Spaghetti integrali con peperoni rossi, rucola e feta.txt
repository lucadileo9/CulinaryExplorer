Difficoltà: Facile
Se siete alla ricerca di un piatto perfetto per l’estate perché fresco e leggero ma allo stesso tempo stuzzicante allora questi spaghetti integrali con peperoni rossi, rucola e feta sono quello che state cercando! Rucola e feta sono un abbinamento fra i più classici per le insalate. Uniti in un primo piatto di pasta danno vita ad una preparazione originale oltre che salutare! In questa preparazione vengono anche aggiunti i sovrani della tavola estiva: pomodorini e peperoni rossi che regalano una sferzata di colore e sapore a questo piatto che appaga il palato senza appesantire. Provatela anche come pasta fredda, da portare come schiscetta sotto l’ombrellone! Se invece volete una gustosa variante provate la pasta con peperoni, salsiccia e feta!


												
						
						

														INGREDIENTI
							
							                            
                                
    								
    									
    										
    										550
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    550
    					
    					    					    					
    					    Carboidrati
    					    g
    					    61.6
    					
    					    					    					
    					      di cui zuccheri
    					    g
    					    11.5
    					
    					    					    					
    					    Proteine
    					    g
    					    18.6
    					
    					    					    					
    					    Grassi
    					    g
    					    25.5
    					
    					    					    					
    					      di cui saturi
    					    g
    					    8.18
    					
    					    					    					
    					    Fibre
    					    g
    					    11.5
    					
    					    					    					
    					    Colesterolo
    					    mg
    					    26
    					
    					    					    					
    					    Sodio
    					    mg
    					    974
    					
    					    				
    			
                            
													


						
							
							

							
								

																	Spaghetti Integrali
								
								
								
																	320
									g
																

								

							
								

																	Peperoni rossi
								
								
								
																	450
									g
																

								

							
								

																	Rucola
								
								
								
																	50
									g
																

								

							
								

																	Feta
								
								
								
																	150
									g
																

								

							
								

																	Pomodorini ciliegino
								
								
								
																	150
									g
																

								

							
								

																	Rosmarino
								
								
								
																	
									q.b.
																

								

							
								

																	Salvia
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Olio extravergine d'oliva
								
								
								
																	60
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti integrali con peperoni rossi, rucola e feta iniziate a lavare ed asciugare spezie e verdure. Quindi tritate finemente timo, salvia e rosmarino 1 e procedete tagliando i peperoni a metà. Privateli del picciolo verde 2 e dei filamenti bianchi 2 nonché dei semini interni. Tagliateli infine a listarelle sottili 3 e tenete da parte.
									

								

															

																		
																															
											
										
																														
																		Ora tagliate i pomodorini a metà 4 e tenete anch’essi da parte. Tagliate la feta a striscioline, quindi a cubetti 5 ed unitela in una ciotola con la rucola 6.
									

								

															

																		
																															
											
										
																														
																		Versate 20 g di olio 7 e mescolate gli ingredienti. Tenete da parte ed intanto portate a bollore un tegame pieno di acqua, che servirà per la cottura della pasta. Quando sarà a bollore salate. Procedete con la preparazione del condimento: prendete a questo punto una padella antiaderente dal fondo ampio e fatevi rosolare l’aglio con la quantità di olio rimasta (40 g)  8. Una volta che sarà ben dorato, eliminatelo e aggiungete ora anche il trito di spezie 9.
									

								

															

																		
																															
											
										
																														
																		Unite anche i peperoni 10 e fate cuocere a fuoco moderato per circa 12-13 minuti aggiungendo un mestolo di acqua calda per favorire la cottura 11. Poi aggiungete i pomodorini 12 e regolate di sale e pepe e lasciate cuocere per altri 2 minuti. Continuate a mescolare gli ingredienti per favorire una cottura uniforme.
									

								

															

																		
																															
											
										
																														
																		Lessate ora gli spaghetti integrali 13 ed a fine cottura scolateli direttamente nella padella con il condimento 14. Unite la rucola e la feta 15.
									

								

															

																		
																															
											
										
																														
																		Mescolate bene gli ingredienti 16 per uniformarli 17, quindi impiattate i vostri spaghetti integrali con peperoni rossi, rucola e feta 18!
									

								

							
					    