Difficoltà: Facile
La morbida dolcezza della zucca si sposa benissimo con la sapidità dello speck… ne abbiamo la conferma in questa deliziosa ricetta: pasta al pesto di zucca e speck! Una variante della classica pasta zucca e speck, in cui la zucca viene trasformata in un pesto cremoso arricchito con noci, nocciole e formaggio. Le listarelle di speck croccante, poi, completano il primo piatto con un appetitoso contrasto di consistenze. Facile e veloce da preparare, la pasta al pesto di zucca e speck è un’idea alternativa per le vostre cene autunnali!


						
						

														INGREDIENTI
							
													


						
														
							
							

							
								

																	Conchiglie
								
								
								
																	320
									g
																

								

							
								

																	Speck
								
								
								a fette
																	60
									g
																

								

							
								

																	Salvia
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per il pesto di zucca
							

							
								

																	Zucca delica
								
								
								(da pulire)
																	400
									g
																

								

							
								

																	Olio extravergine d'oliva
								
								
								grezzo non filtrato
																	180
									g
																

								

							
								

																	Grana Padano DOP
								
								
								(da grattugiare)
																	70
									g
																

								

							
								

																	Gherigli di noci
								
								
								
																	40
									g
																

								

							
								

																	Nocciole intere spellate
								
								
								
																	40
									g
																

								

							
								

																	Aglio
								
								
								
																	1
									spicchio
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la pasta al pesto di zucca e speck per prima cosa pulite la zucca dai filamenti e semi interni 1, poi tagliate la polpa a fette e infine a cubetti 2. In una padella scaldate un filo d’olio con lo spicchio d’aglio schiacciato 3.
									

								

															

																		
																																											
											
										
																						
											
										
																						
											
										
																																										
																		Aggiungete la zucca 4 e saltatela per circa 10 minuti a fuoco medio, dopodiché eliminate l’aglio e salate 5. Versate i gherigli di noce in un mixer 6.
									

								

															

																		
																																											
											
										
																						
											
										
																						
											
										
																																										
																		Unite le nocciole 7, i cubetti di zucca 8 e il Grana Padano DOP grattugiato 9.
									

								

															

																		
																																											
											
										
																						
											
										
																						
											
										
																																										
																		Aggiungete anche l’olio 10 e azionate il mixer 11 fino ad ottenere un composto omogeneo 12. Trasferite il pesto in una ciotola capiente e mettete sul fuoco una pentola di acqua per cuocere la pasta.
									

								

															

																		
																																											
											
										
																						
											
										
																						
											
										
																																										
																		Nel frattempo tagliate le fette di speck in 3 strisce per il lungo 13, poi ricavate delle listarelle 14. Saltate lo speck in padella per renderlo croccante e dorato 15.
									

								

															

																		
																																											
											
										
																						
											
										
																						
											
										
																																										
																		A questo punto l’acqua sarà arrivata a bollore, quindi salate e cuocete le conchiglie per il tempo indicato sulla confezione 16. Ammorbidite il pesto con 2-3 mestoli dell’acqua di cottura della pasta 17 e amalgamate bene, poi scolate la pasta direttamente nella ciotola 18. Mescolate il tutto.
									

								

															

																		
																																											
											
										
																						
											
										
																						
											
										
																																										
																		Impiattate e completate i piatti con lo speck croccante 19 e qualche fogliolina di salvia 20. La vostra pasta con pesto di zucca e speck è pronta per essere servita 21!
									

								

							
					    