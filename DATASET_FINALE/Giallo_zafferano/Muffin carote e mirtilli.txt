Difficoltà: Facile
Di muffin ne abbiamo visti tanti e siamo certi che ognuno di voi ha il suo gusto preferito e la sua personale scorta settimanale con cui fare una deliziosa colazione! Da quelli allo yogurt a quelli senza glutine, oggi vogliamo proporvi ancora un'altra ricetta di muffin da inserire nel vostro ricettario: muffin carote e mirtilli! Scoprirete una morbidezza e una bontà che vi lascerà piacevolmente stupiti! Perfetti con una fresca centrifuga, come accompagnamento di un buon caffè o un tè aromatico, i muffin carote e mirtilli sono fantastici sempre! Potrete anche portarli comodamente in ufficio per il break di metà mattina per offrire anche ai vostri colleghi una pausa dolce e genuina! Non dimentichiamoci dei bambini: il gusto delicato delle carote e la loro dolcezza rilasciano a questa piccola tortina una morbidezza speciale ed un colore vivace, che li conquisterà! Mentre le piccole gocce blu, i mirtilli, arricchiranno e decoreranno con gentilezza i vostri dolcetti! Allora cosa aspettate? Allacciate i grembiuli e preparate la colazione per tutta la famiglia!


						
						

														INGREDIENTI
							
													


						
														
							
														Ingredienti per 12 muffin
							

							
								

																	Farina di mandorle
								
								
								
																	50
									g
																

								

							
								

																	Farina 00
								
								
								
																	300
									g
																

								

							
								

																	Zucchero
								
								
								
																	180
									g
																

								

							
								

																	Olio di semi
								
								
								
																	90
									g
																

								

							
								

																	Uova
								
								
								(3 medie)
																	165
									g
																

								

							
								

																	Baccello di vaniglia
								
								
								
																	1
									
																

								

							
								

																	Mirtilli
								
								
								
																	90
									g
																

								

							
								

																	Carote
								
								
								
																	240
									g
																

								

							
								

																	Lievito in polvere per dolci
								
								
								
																	16
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per decorare
							

							
								

																	Mirtilli
								
								
								
																	35
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i muffin carote e mirtilli iniziate a pelare le carote 1, poi grattugiatele con una grattugia a fori larghi 2 e trasferitele in un colino pressandole con un cucchiaio di tanto in tanto 3, in questo modo perderanno il liquido in eccesso.
									

								

															

																		
																															
											
										
																														
																		Nel frattempo realizzate l'impasto: versate le uova nella ciotola di una planetaria 4, unite lo zucchero 5 e azionate la macchina (in alternativa utilizzate uno sbattitore elettrico). Intagliate una bacca di vaniglia e aiutandovi con un coltellino dalla lama affilata prelevatene i semi 6
									

								

															

																		
																															
											
										
																														
																		e trasferiteli all'interno delle uova, ormai semimontate 7. Ultimate di montare le uova e nel frattempo setacciate in un'altra ciotola la farina 8 e il lievito 9.
									

								

															

																		
																															
											
										
																														
																		Unite alla farina setacciata anche la farina di mandorle 10 e mescolate il tutto accuratamente 11. Quando le uova saranno diventate chiare e spumose incorporate le polveri poco per volta 12, facendo andare la planetaria fino ad ottenere un impasto liscio e consistente. Se utilizzate uno sbattitore elettrico potete continuare a lavorare il composto sempre con le fruste di uno sbattitore elettrico anche mentre aggiungete pian piano la farina.
									

								

															

																		
																															
											
										
																														
																		A questo punto, sempre con le fruste in azione, unite l'olio di semi a filo 13. Una volta ottenuto un impasto liscio e cremoso 14 unite le carote scolate dell'acqua in eccesso 15
									

								

															

																		
																															
											
										
																														
																		e incorporatele al composto 16. Aggiungete anche i 90 g di mirtilli 17, mescolate delicatamente e trasferite il composto in una sac-à-poche usa e getta: realizzate la bocchetta tagliando la punta e riempite i pirottini posizionati all'interno di una teglia da muffin da 12 18; è importante non superare i 3/4 di ciascuno pirottino, noi abbiamo utilizzato circa 80 g di composto per ogni stampino.
									

								

															

																		
																															
											
										
																														
																		Una volta terminato l'impasto adagiate 3 mirtilli su ogni muffin (in totale vi serviranno circa 35 g di mirtilli) 19 e cuocete in forno statico preriscaldato a 180° per 25 minuti (potete provare la cottura in forno ventilato: come indicazione generale solitamente si abbassa di 20° la temperatura e si diminuisce di 10 minuti il tempo di cottura, ma potete regolarvi magari provando a cuocerne uno per trovare il giusto equilibrio per i successivi). Una volta sfornati 20, lasciate intiepidire i vostri muffin di carote e mirtilli prima di servirli!
									

								

							
					    