Difficoltà: Facile
Il caviale è un ingrediente pregiato capace di trasformare anche le ricette più semplici in pietanze prelibate. La ricetta dei tagliolini al caviale unisce la genuina bontà della pasta fresca con un condimento dal sapore ricco e intenso. Un raffinato primo piatto in cui le caratteristiche dell’ingrediente protagonista vengono messe in risalto grazie ad una piccola accortezza: il caviale infatti viene aggiunto solo alla fine, fuori dal fuoco… in questo modo rilascerà una delicata nota marina che si sposa perfettamente con la cremosità dei tagliolini mantecati al burro e con la freschezza del finocchietto. Servite i tagliolini al caviale per il cenone di Capodanno e riserverete ai vostri ospiti una memorabile esperienza culinaria!


						
						

														INGREDIENTI
							
													


						
														
							
														Per la pasta fresca
							

							
								

																	Farina 00
								
								
								
																	200
									g
																

								

							
								

																	Uova
								
								
								
																	2
									
																

								

							
														
							
						
														
							
														Per condire
							

							
								

																	Caviale
								
								
								nero
																	20
									g
																

								

							
								

																	Burro
								
								
								
																	35
									g
																

								

							
								

																	Finocchietto selvatico
								
								
								
																	
									q.b.
																

								

							
														
							
						
														
							
														Per spolverizzare
							

							
								

																	Farina 00
								
								
								
																	
									q.b.
																

								

							
								

																	Semola di grano duro rimacinata
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i tagliolini al caviale iniziate dalla pasta fresca: versate la farina sulla spianatoia, formate un incavo al centro 1 e aggiungete le uova poco per volta 2, amalgamandole con una forchetta 3.
									

								

															

																		
																																											
											
										
																						
											
										
																						
											
										
																																										
																		Aiutatevi con un tarocco per raccogliere tutto il composto 4 e continuate a lavorare con le mani 5, fino ad ottenere un impasto liscio e omogeneo. Avvolgete l’impasto nella pellicola e lasciate riposare in un luogo fresco per 30 minuti 6.
									

								

															

																		
																																											
											
										
																						
											
										
																						
											
										
																																										
																		Trascorso il tempo di riposo, dividete il panetto a metà 7 e appiattite una delle 2 parti con il mattarello sulla spianatoia infarinata 8, poi passatela tra i rulli della macchina sfogliatrice allo spessore più largo 9; ricordatevi di avvolgere nella pellicola la parte di impasto che non state utilizzando per evitare che si secchi.
									

								

															

																		
																																											
											
										
																						
											
										
																						
											
										
																																										
																		Ripiegate i lembi esterni della sfoglia verso il centro 10, poi appiattitela nuovamente con il mattarello 11 e passatela più volte tra i rulli della sfogliatrice diminuendo gradualmente lo spessore, fino ad arrivare al penultimo 12.
									

								

															

																		
																																											
											
										
																						
											
										
																						
											
										
																																										
																		Ricavate 3 rettangoli dalle sfoglie ottenute 13 e spolverizzate con la farina, poi arrotolate i lati corti su se stessi fino ad arrivare al centro 14. Tagliate la sfoglia così arrotolata a striscioline della larghezza di 2-3 mm 15.
									

								

															

																		
																																											
											
										
																						
											
										
																						
											
										
																																										
																		Sollevate i tagliolini con la lama del coltello 16, formate dei nidi e adagiateli su un vassoio spolverizzato di semola 17. A questo punto mettete sul fuoco una pentola di acqua da salare a bollore per cuocere i tagliolini. Nel frattempo fate sciogliere il burro in una padella capiente 18.
									

								

															

																		
																																											
											
										
																						
											
										
																						
											
										
																																										
																		Tuffate i nidi di tagliolini e cuocete per 1-2 minuti 19, intanto versate un mestolo dell’acqua di cottura nella padella con il burro sciolto 20 e mescolate per creare un’emulsione. Scolate i tagliolini direttamente nella padella e saltateli con il condimento 21.
									

								

															

																		
																																											
											
										
																						
											
										
																						
											
										
																																										
																		Guarnite ciascun piatto con il finocchietto 22 e 5 g di caviale 23. Servite subito i vostri tagliolini al caviale 24!
									

								

							
					    