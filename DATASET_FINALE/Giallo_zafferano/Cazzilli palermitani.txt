Difficoltà: Facile
I cazzilli palermitani, detti anche crocchè, rappresentano un classico della rosticceria siciliana, si tratta di crocchette di patate il cui nome deriva dalla loro tipica forma allungata. I cazzilli, unitamente alle panelle (frittelle di farina di ceci) e alla scaccia, sono una tipica pietanza da strada. Se pur la ricetta preveda pochi e semplici ingredienti, i cazzilli rappresentano uno dei cibi più prelibati che si possono gustare nelle friggitorie siciliane. La preparazione prevede l’utilizzo di patate farinose che vengono bollite e setacciate ottenendo una purea densa con la quale si formano delle crocchette ovali da friggere nell’olio.


												
						
						

														INGREDIENTI
							
							                            
                                
    								
    									
    										
    										68
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    68
    					
    					    					    					
    					    Carboidrati
    					    g
    					    6.2
    					
    					    					    					
    					      di cui zuccheri
    					    g
    					    0.2
    					
    					    					    					
    					    Proteine
    					    g
    					    0.8
    					
    					    					    					
    					    Grassi
    					    g
    					    4.5
    					
    					    					    					
    					      di cui saturi
    					    g
    					    0.66
    					
    					    					    					
    					    Fibre
    					    g
    					    0.6
    					
    					    					    					    					
    					    Sodio
    					    mg
    					    37
    					
    					    				
    			
                            
													


						
							
														Ingredienti per 25/30 cazzilli
							

							
								

																	Patate
								
								
								farinose 
																	1
									kg
																

								

							
								

																	Prezzemolo
								
								
								da tritare
																	1
									ciuffo
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cazzilli palermitani iniziate lavando e lessando le patate (meglio se intere con la buccia) in acqua salata, poi scolatele e lasciatele completamente raffreddare (potete cuocerle anche la sera prima). Pelate le patate 1 e passatele al passaverdura 2 avendo cura di ottenere una purea fine e senza grumi. Unite alla purea il sale, il pepe, il prezzemolo tritato ( o la menta) 3,
									

								

															

																		
																															
											
										
																														
																		amalgamate per bene fino ad ottenere un composto omogeneo 4; ungetevi le mani con l’olio d’oliva e poi prelevate una piccola quantità di composto (dovrete ottenere una crocchetta delle dimensioni di un dito medio) e formate un cazzillo 5, che poggerete su di un vassoio. Continuate così fino a terminare l’impasto. Friggete i cazzilli in olio extravergine di oliva (oppure di arachide) a circa 175°-180° (non superate mai i 180°). Cominciate la frittura facendo una prova con un solo cazzillo 6: se dovesse aprirsi oppure assorbire troppo olio rimanendo molle all’interno dovrete aggiungere 2-3 cucchiai di farina, anche se la ricetta originale non lo prevede, poiché le friggitorie siciliane adoperano un tipo particolare di patate che non rendono necessaria questa aggiunta. Friggete quindi tutti i cazzilli e serviteli immediatamente!
									

								

							
					    