Difficoltà: Media
Oggi vogliamo regalarvi la ricetta perfetta per preparare il danubio di patate, una variante salata del danubio dolce, il dessert sorprendente, ideale da condividere a tavola durante una festa. Le patate utilizzate per realizzare l'impasto regaleranno proprio la stessa morbidezza del panbrioche, ma questa volta al posto della crema pasticcera abbiamo scelto di utilizzare prosciutto cotto, formaggio e olive per un ripieno filante e appetitoso! Il danubio di patate è perfetto da preparare per un picnic o da servire per un buffet di compleanno, non serviranno coltelli ma basterà sfilare le soffici palline acchiappandole con le mani! Utilizzatelo come antipasto per arricchire il vostro menù di Pasqua o trasportatelo per la scampagnata di pasquetta e gustatelo in compagnia dei vostri amici. 


						
						

														INGREDIENTI
							
							                            
                                
    								
    									
    										
    										112
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    112
    					
    					    					    					
    					    Carboidrati
    					    g
    					    17.2
    					
    					    					    					
    					      di cui zuccheri
    					    g
    					    0.4
    					
    					    					    					
    					    Proteine
    					    g
    					    3.8
    					
    					    					    					
    					    Grassi
    					    g
    					    3.1
    					
    					    					    					
    					      di cui saturi
    					    g
    					    0.81
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    28
    					
    					    					    					
    					    Sodio
    					    mg
    					    137
    					
    					    				
    			
                            
													


						
														
							
														Ingredienti per uno stampo con diametro inferiore di 21 cm e diametro superiore di 26 cm
							

							
								

																	Patate
								
								
								
																	250
									g
																

								

							
								

																	Farina 00
								
								
								
																	350
									g
																

								

							
								

																	Uova
								
								
								
																	50
									g
																

								

							
								

																	Lievito di birra fresco
								
								
								
																	13
									g
																

								

							
								

																	Olio di semi di arachide
								
								
								
																	10
									g
																

								

							
								

																	Sale fino
								
								
								
																	5
									g
																

								

							
														
							
						
														
							
														per farcire
							

							
								

																	Prosciutto cotto
								
								
								
																	40
									g
																

								

							
								

																	Provola
								
								
								
																	30
									g
																

								

							
								

																	Olive taggiasche
								
								
								denocciolate
																	18
									
																

								

							
														
							
						
														
							
														per guarnire
							

							
								

																	Tuorli
								
								
								
																	1
									
																

								

							
								

																	Latte intero
								
								
								
																	10
									g
																

								

							
														
							
						
														
							
														per lo stampo
							

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il danubio di patate come prima cosa ponete le patate in un tegame, insieme all'acqua 1 e lasciatele bollire per circa 20-30 minuti. Quando risulteranno morbide, scolatele e sbucciatele 2, poi schiacciatele 3 e lasciatele raffreddare. 
									

								

															

																		
																															
											
										
																														
																		A questo punto versate la farina nella ciotola di una planetaria e aggiungete il lievito di birra leggermente sbriciolato 4. Unite poi le patate schiacciate 5 e lavorate con il gancio fino a che non saranno ben amalgamati 6. 
									

								

															

																		
																															
											
										
																														
																		Continuate a lavorare il composto e aggiungete anche il sale 7. Quando sarà ben compatto 8, incorporate l'olio di semi e impastate fino a che non sarà stato assorbito. 
									

								

															

																		
																															
											
										
																														
																		Aggiungete poi anche l'uovo 10 e lavorate fino ad ottenere un composto liscio 11; non preoccupatevi se risulta leggermente appiccicoso. Trasferitelo poi su un piano spolverizzato con abbondante farina 12, lavoratelo per qualche istante 
									

								

															

																		
																															
											
										
																														
																		e dategli una forma sferica 13. Riponete in una ciotola 14, coprite con della pellicola per alimenti e lasciate lievitare per circa 50 minuti in un luogo asciutto, fino a che non sarà raddoppiato 15. Se la temperatura di casa dovesse essere troppo bassa riponetelo a lievitare in forno spento solo con la luce accesa. 
									

								

															

																		
																															
											
										
																														
																		A questo punto tagliate la provola a cubetti 16 e tritate il prosciutto cotto con un coltello 17. Trasferite l'impasto su una spianatoia 18 
									

								

															

																		
																															
											
										
																														
																		e dividetelo in porzioni di circa 38 grammi l'una 19: con queste dosi dovreste ottenerne 18. Modellate ogni porzione di impasto fra le mani per formare delle palline 20, poi schiacciate leggermente il centro 21 
									

								

															

																		
																															
											
										
																														
																		e appiattitele con le dita 22. Farcite con un po' di prosciutto, un pezzetto di provola 23 e un'oliva 24. 
									

								

															

																		
																															
											
										
																														
																		Richiudete le palline 25, muovetele leggermente sul piano per ottenere una forma sferica regolare 26 e man mano disponetele in uno stampo del diametro di 21 cm alla base e 26 cm in superficie, precedentemente unto con olio d'oliva (oppure burro). Lasciate dello spazio tra una pallina e un'altra perché continueranno a crescere. 
									

								

															

																		
																															
											
										
																														
																		Una volta sistemata l'ultima pallina 28, lasciate lievitare per altri 30 minuti, fino a che non saranno completamente unite 29. Nel frattempo preriscaldate il forno a 180° in modalità statice, poi sbattete il tuorlo insieme al latte 30
									

								

															

																		
																															
											
										
																														
																		e utilizzatelo per spennellare la superficie del danubio di patate (31-32). Cuocete nel forno statico preriscaldato a 180° per circa 25 minuti, sul ripiano basso, fino a che non risulterà ben dorato 33. 
									

								

							
					    