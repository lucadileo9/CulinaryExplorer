Difficoltà: Molto facile
Il profumo intenso delle spezie indiane incontra la freschezza di una preparazione tipicamente italiana e da questa unione nasce una stuzzicante ricetta fusion: la piadina con pollo al curry e pesto di zucchine! I bocconcini di carne rimangono teneri e succosi dopo la marinatura nello yogurt e il pesto di zucchine diventa ancora più aromatico grazie all’aggiunta della menta fresca che col curry si sposa davvero bene. Non vi resta che assaggiarla!


						
						

														INGREDIENTI
							
													


						
														
							
							

							
								

																	Piadine
								
								
								sfogliatissime
																	4
									
																

								

							
														
							
						
														
							
														per il pollo al curry
							

							
								

																	Petto di pollo
								
								
								
																	700
									g
																

								

							
								

																	Yogurt greco
								
								
								
																	200
									g
																

								

							
								

																	Curry
								
								
								
																	2
									cucchiai
																

								

							
								

																	Sale fino
								
								
								
																	1
									cucchiaino
																

								

							
								

																	Olio extravergine d'oliva
								
								
								
																	10
									g
																

								

							
														
							
						
														
							
														per il pesto di zucchine
							

							
								

																	Zucchine
								
								
								
																	135
									g
																

								

							
								

																	Mandorle pelate
								
								
								
																	25
									g
																

								

							
								

																	Pecorino romano
								
								
								da grattugiare
																	25
									g
																

								

							
								

																	Menta
								
								
								
																	10
									foglie
																

								

							
								

																	Olio extravergine d'oliva
								
								
								
																	50
									g
																

								

							
								

																	Acqua
								
								
								
																	25
									g
																

								

							
								

																	Sale fino
								
								
								
																	1
									cucchiaino
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per farcire
							

							
								

																	Lattuga iceberg
								
								
								a julienne
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la piadina con pollo al curry e pesto di zucchine, per prima cosa pulite il petto di pollo: dividetelo a metà per rimuovere l’ossicino centrale ed eventuali cartilagini 1, poi tagliatelo a cubetti di 2 cm 2. Trasferite i cubetti di pollo in una ciotola e aggiungete lo yogurt 3,
									

								

															

																		
																															
											
										
																														
																		il curry 4 e il sale 5, mescolate bene e coprite con pellicola 6. Lasciate riposare il pollo in frigorifero per almeno 2 ore.
									

								

															

																		
																															
											
										
																														
																		Trascorso questo tempo, scaldate l’olio in un tegame, aggiungete il pollo con tutta la marinatura 7 e coprite con un coperchio 8. Cuocete per 8 minuti a fiamma media, poi rimuovete il coperchio e cuocete per altri 2 minuti senza 9.
									

								

															

																		
																															
											
										
																														
																		Mentre il pollo cuoce potete occuparvi del pesto di zucchine: lavate e tagliate le zucchine a tocchetti 10, trasferitele in un mixer e unite le mandorle 11, il Pecorino grattugiato 12,
									

								

															

																		
																															
											
										
																														
																		l’olio 13, le foglioline di menta 14, sale e pepe. Mentre frullate diluite il composto con l’acqua così da ottenere una crema omogenea 15.
									

								

															

																		
																															
											
										
																														
																		A questo punto siete pronti per assemblare le piadine: utilizzando una padella antiaderente, scaldate le piadine su entrambi i lati per circa 2 minuti 16, poi trasferitele su un tagliere. Distribuite i bocconcini di pollo al curry nel centro, aggiungete un cucchiaio di pesto di zucchine 17 e una manciata di lattuga che avrete precedentemente tagliato a julienne 18.
									

								

															

																		
																															
											
										
																														
																		Ripiegate i lembi laterali della piadina verso il centro 19, poi arrotolatela avendo cura di sigillare il ripieno all’interno 20. Infine tagliate il rotolo a metà in diagonale: la vostra piadina con pollo al curry e pesto di zucchine è pronta per essere gustata 21!
									

								

							
					    