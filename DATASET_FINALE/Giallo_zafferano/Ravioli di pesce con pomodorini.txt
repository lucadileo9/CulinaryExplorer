Difficoltà: Difficile
I ravioli sono un tipo di pasta ripiena che si presta benissimo alla realizzazione di ricette sfiziose e primi piatti molto saporiti e raffinati, che possono conoscere varianti gustose a seconda del ripieno che si sceglie: che sia di carne, di verdure, di formaggio o di pesce, questo piatto è sempre un’idea vincente per iniziare un pranzo o una cena col botto! Questa volta vi proponiamo una versione originale che sbalordirà i vostri ospiti per la sua bontà: i ravioli di pesce con pomodorini! Il sapore delicato del branzino si sposa perfettamente con la consistenza delle patate e il gusto delle erbette, e il tutto è reso ancora più saporito dal sugo di accompagnamento, realizzato con pomodorini confit e basilico, che danno un tocco di profumo e colore a questo piatto delizioso e da veri intenditori. Con questi ravioli di pesce con pomodorini porterete in tavola la tradizione della buona cucina all’italiana, e vedrete che conquisteranno i vostri ospiti al primo boccone!


						
						

														INGREDIENTI
							
							                            
                                
    								
    									
    										
    										635
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    635
    					
    					    					    					
    					    Carboidrati
    					    g
    					    78.1
    					
    					    					    					
    					      di cui zuccheri
    					    g
    					    8.5
    					
    					    					    					
    					    Proteine
    					    g
    					    41.8
    					
    					    					    					
    					    Grassi
    					    g
    					    17.3
    					
    					    					    					
    					      di cui saturi
    					    g
    					    3.61
    					
    					    					    					
    					    Fibre
    					    g
    					    5.7
    					
    					    					    					
    					    Colesterolo
    					    mg
    					    211
    					
    					    					    					
    					    Sodio
    					    mg
    					    1169
    					
    					    				
    			
                            
													


						
														
							
														Ingredienti per la pasta (45-50 ravioli)
							

							
								

																	Farina 00
								
								
								
																	300
									g
																

								

							
								

																	Uova
								
								
								
																	3
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per il ripieno
							

							
								

																	Branzino (spigola)
								
								
								
																	1,1
									kg
																

								

							
								

																	Patate
								
								
								
																	300
									g
																

								

							
								

																	Erbette
								
								
								
																	500
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Noce moscata
								
								
								(da grattugiare)
																	
									q.b.
																

								

							
														
							
						
														
							
														per il sugo
							

							
								

																	Pomodorini ciliegino
								
								
								
																	500
									g
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								
																	1
									ciuffo
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i ravioli di pesce con pomodorini, per prima cosa mettete le patate a bollire 1. Mentre le patate cuociono, occupatevi della pasta: setacciate in una ciotola la farina, e aggiungete il sale e le uova 2. Impastate il tutto con le mani 3,
									

								

															

																		
																															
											
										
																														
																		finché non otterrete un impasto liscio ed omogeneo, quindi avvolgetelo nella pellicola trasparente 4 e lasciatelo riposare per circa 30 min. Nel frattempo lavate le erbette, versatele  in padella con l’olio e l’aglio 5 e fate rosolare; aggiungete sale e pepe, coprite con un coperchio 6 e lasciate cuocere per circa 3-4 minuti.
									

								

															

																		
																															
											
										
																														
																		Una volta cotte, scolate le erbette con un colino per far perdere la loro acqua 7, poi prendete le patate, sbucciatele e schiacciatele con uno schiacciapatate 8. Tritate le erbette con un coltello 9,
									

								

															

																		
																															
											
										
																														
																		unitele al composto di patate 10, aggiungete sale e pepe, un po’ di noce moscata grattugiata 11, mescolate il tutto e mettete da parte il ripieno pronto. Ora dedicatevi alla pulizia del branzino: dopo averlo lavato accuratamente, squamatelo dalla coda verso la testa con uno squamatore 12 o un coltello affilato,
									

								

															

																		
																															
											
										
																														
																		poi con un paio di forbici praticate un taglio sul ventre 13 ed estraete le interiora del branzino 14. Risciacquate sotto l'acqua corrente 15, per eliminare i residui e le parti di sangue.
									

								

															

																		
																															
											
										
																														
																		Con un coltello affilato, incidete in profondità il dorso lungo la lisca 16, partendo dalla testa. Eliminate la testa 17, poi staccate il filetto dalla lisca, quindi girate il pesce e ripetete la stessa operazione 18.
									

								

															

																		
																															
											
										
																														
																		Togliete quindi la lisca centrale dalla polpa 19 e asportate con una pinzetta le eventuali spine rimaste 20. Private, quindi, il branzino della pelle con un coltello molto sottile 21,
									

								

															

																		
																															
											
										
																														
																		poi tagliatelo a dadini 22 e tenetelo da parte. Ora stendete la pasta con la macchinetta procedendo dal numero più piccolo in avanti fino a raggiungere lo spessore desiderato 23, dopodiché, una volta stesa, riempite una sac-à-poche con il ripieno e stendetelo man mano sulla pasta 24,
									

								

															

																		
																															
											
										
																														
																		insieme ai dadini di branzino 25, poi spennellate i bordi della pasta con l’acqua 26 e adagiate sopra un altro strato di pasta per realizzare i ravioli 27, cercando di togliere l’aria all’interno.
									

								

															

																		
																															
											
										
																														
																		Quindi con una rotella tagliate i ravioli 28 e, una volta finiti, adagiateli in un vassoio sopra un canovaccio da cucina e spolverizzateli con della farina. Dedicatevi poi al sugo: lavate i pomodorini, tagliateli a metà e metteteli a cuocere in padella con olio e aglio 29, salateli, aggiungete il basilico in foglie 30 e lasciate cuocere per circa 10 minuti.
									

								

															

																		
																															
											
										
																														
																		Cuocete i ravioli in acqua salata 31 e quando saranno cotti, versateli un po’ per volta nella padella 32 e fateli saltare con il sugo. I vostri ravioli di pesce con pomodorini sono pronti per essere serviti ben caldi e gustati fino all’ultimo boccone 33!
									

								

							
					    