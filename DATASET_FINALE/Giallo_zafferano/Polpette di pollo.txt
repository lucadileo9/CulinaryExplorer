Difficoltà: Facile
Se siete amanti delle polpette e volete sperimentare nuove ricette, che non siano le classiche polpette di carne, oggi vi mostriamo come preparare le polpette di pollo! Abbiamo scelto di realizzare una ricetta facile e veloce che permette di riutilizzare il petto del pollo allo spiedo che spesso avanza. Le polpette di pollo sono dei bocconcini, teneri e croccanti, che custodiscono uno dei ripieni più amati da grandi e piccini: la mozzarella filante! Il petto di pollo non sarà più asciutto e poco appetitoso ma si trasformerà in qualcosa di veramente speciale. Le polpette di pollo sono perfette per moltissime occasioni... anche un semplice aperitivo può essere quella giusta! Preparatene in abbondanza, servitele insieme alle più svariate salse e gustatele in compagnia dei vostri amici! Dopo aver provato la nostra versione fritta provate anche le nostre polpette di pollo in vasocottura e le polpette di pollo all'arancia, cotte in padella!


						
						

														INGREDIENTI
							
							                            
                                
    								
    									
    										
    										292
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    292
    					
    					    					    					
    					    Carboidrati
    					    g
    					    8.6
    					
    					    					    					
    					      di cui zuccheri
    					    g
    					    0.4
    					
    					    					    					
    					    Proteine
    					    g
    					    7.6
    					
    					    					    					
    					    Grassi
    					    g
    					    25.3
    					
    					    					    					
    					      di cui saturi
    					    g
    					    4.37
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    62
    					
    					    					    					
    					    Sodio
    					    mg
    					    303
    					
    					    				
    			
                            
													


						
														
							
														Ingredienti per 9 polpette
							

							
								

																	Pollo
								
								
								arrosto o allo spiedo 
																	160
									g
																

								

							
								

																	Mozzarella
								
								
								fior di latte
																	30
									g
																

								

							
								

																	Pangrattato
								
								
								
																	20
									g
																

								

							
								

																	Parmigiano Reggiano DOP
								
								
								
																	20
									g
																

								

							
								

																	Uova
								
								
								
																	1
									
																

								

							
								

																	Origano
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per impanare e friggere
							

							
								

																	Uova
								
								
								
																	1
									
																

								

							
								

																	Pangrattato
								
								
								
																	
									q.b.
																

								

							
								

																	Olio di semi
								
								
								per friggere
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le polpette di pollo come prima cosa separate le ossa del pollo già cotto dalla carne ed eliminate anche la pelle 1; potete utilizzare sia la parte del petto che quella delle cosce. Poi sfilacciate i pezzi di carne con le mani (2-3). 
									

								

															

																		
																															
											
										
																														
																		Aggiungete l'uovo 4, il pangrattato 5 e il parmigiano 6.
									

								

															

																		
																															
											
										
																														
																		Aggiungete le foglioline di origano 7, aggiugnete un pizzico di sale e di pepe e impastate il tutto con le mani 8 fino ad ottenere un composto compatto. Tagliate anche la mozzarella a pezzetti. Prelevatene quindi una porzione di impasto, considerando che dovrete ottenere 9 polpette, e appiattitela all'interno del palmo delle mani, formando una conca 9. 
									

								

															

																		
																															
											
										
																														
																		Posizionate al centro un paio di pezzetti di mozzarella 10 e richiudete sopra l'impasto in modo da formare la polpetta 11. Proseguite così anche per le altre e disponetele su un vassoio foderato con carta forno 12. 
									

								

															

																		
																															
											
										
																														
																		Sbattete poi l'uovo in una ciotolina, versate il pangrattato in un'altra e scaldate l'olio fino a raggiungere una temperatura di 170°. Non appena l'olio sarà caldo passate ciascuna polpetta prima nell'uovo 13 e poi nel pangrattato 14. Friggete le polpette per un paio di minuti al massimo 15 fino a che non saranno ben dorate. 
									

								

															

																		
																															
											
										
																														
																		Poi utilizzando una schiumarola scolate le polpette dall'olio e trasferitele su un foglio di carta assorbente. Aggiustate di sale 17 e servite le vostre polpette ancora calde 18! 
									

								

							
					    