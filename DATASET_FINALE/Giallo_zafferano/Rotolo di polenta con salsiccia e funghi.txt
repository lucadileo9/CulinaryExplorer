Difficoltà: Facile
Il rotolo di polenta con salsiccia e funghi è un piatto unico ricco e gustoso composto da ingredienti classici quali la polenta e il sugo di salsiccia e funghi. Una variante scenografica di una di quelle pietanze casalinghe che si gustano in montagna davanti al caminetto acceso, come per esempio la polenta con salsiccia e formaggio.

La ricetta che proponiamo prevede la preparazione della polenta con la farina di mais a cottura istantanea ma, per chi lo preferisse, è possibile eseguire il procedimento classico.

Per coloro che amano essere creativi in cucina ma non vogliono rinunciare ai sapori della tradizione questo è il piatto ideale!


						
						

														INGREDIENTI
							
							                            
                                
    								
    									
    										
    										618
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    618
    					
    					    					    					
    					    Carboidrati
    					    g
    					    38.8
    					
    					    					    					
    					      di cui zuccheri
    					    g
    					    4.8
    					
    					    					    					
    					    Proteine
    					    g
    					    20.2
    					
    					    					    					
    					    Grassi
    					    g
    					    41.3
    					
    					    					    					
    					      di cui saturi
    					    g
    					    13.64
    					
    					    					    					
    					    Fibre
    					    g
    					    4
    					
    					    					    					
    					    Colesterolo
    					    mg
    					    45
    					
    					    					    					
    					    Sodio
    					    mg
    					    1335
    					
    					    				
    			
                            
													


						
														
							
														Ingredienti per la polenta
							

							
								

																	Acqua
								
								
								
																	1
									l
																

								

							
								

																	Olio extravergine d'oliva
								
								
								
																	1
									cucchiaio
																

								

							
								

																	Farina di mais
								
								
								a cottura istantanea 
																	250
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Ingredienti per il ripieno
							

							
								

																	Salsiccia
								
								
								
																	450
									g
																

								

							
								

																	Sedano
								
								
								
																	1
									costa
																

								

							
								

																	Carote
								
								
								
																	1
									
																

								

							
								

																	Cipolle
								
								
								
																	1
									
																

								

							
								

																	Olio extravergine d'oliva
								
								
								
																	6
									cucchiai
																

								

							
								

																	Grana Padano DOP
								
								
								da grattugiare
																	5
									cucchiai
																

								

							
								

																	Vino bianco
								
								
								
																	1
									bicchiere
																

								

							
								

																	Funghi champignon
								
								
								
																	500
									g
																

								

							
								

																	Passata di pomodoro
								
								
								
																	250
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Prezzemolo
								
								
								tritato 
																	3
									cucchiai
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il rotolo di polenta con salsiccia e funghi iniziate spellando la carota, l’aglio e la cipolla quindi tritatele assieme alla costa di sedano: ponete il trito dentro ad un tegame capiente nel quale avrete fatto scaldare 4 -5 cucchiai di olio extravergine di oliva 1. Lasciate appassire a fuoco basso per circa 15 minuti senza fare prendere colore, poi aggiungete la salsiccia sbriciolata 2 e alzate un po’ il fuoco per fare rosolare la carne. Sfumate con un bicchiere di vino bianco (a temperatura ambiente) e poi unite il pepe macinato, i funghi 3 ben puliti e tagliati a fette non troppo sottili e lasciate cuocere per circa 10-15 minuti, a fuoco dolce aggiustando di sale. Quando i funghi saranno teneri, unite il pomodoro fate cuocere per qualche minuto fino a che il sugo non si asciughi, quindi aggiustate ancora eventualmente di sale,
									

								

															

																		
																															
											
										
																														
																		unite il prezzemolo tritato 4 mescolate e spegnete il fuoco. Preparate la polenta versando in un tegame (meglio se antiaderente) l’acqua e portatela al bollore: unite il sale e poi l’olio extravergine di oliva, quindi versate a pioggia la farina dentro all’acqua in bollore mescolando con vigore con una frusta 5, per evitare la formazione di grumi. Lasciate cuocere a fuoco dolce per almeno 5 minuti mescolando di continuo 6 , poi spegnete il fuoco e
									

								

															

																		
																															
											
										
																														
																		versate la polenta su un rettangolo di carta forno delle dimensioni di cm 30 x cm 35, spalmandola e livellandola per bene 7. Versate sul rettangolo di polenta il composto di salsiccia e funghi 8 lasciandone da parte due cucchiai per la decorazione finale; distribuite il composto su tutta la superficie lasciando tutto intorno un bordo libero di 3-4 cm, quindi cospargete con 4 cucchiai di formaggio grattugiato 9.
									

								

															

																		
																															
											
										
																														
																		Aiutandovi con il foglio di carta forno, iniziate subito ad arrotolare la polenta ancora calda 10, fino a formare un cilindro che chiuderete con la carta forno 11  e lascerete riposare per qualche minuto con l’estremità rivolta verso il basso, prima di adagiarlo in una pirofila oliata con un cucchiaio di olio extravergine di oliva. Prima di infornarlo, cospargete la sommità del rotolo con il composto di salsiccia, spolverizzatela con un cucchiaio di formaggio grattugiato 12 e infornate il rotolo di polenta in forno preriscaldato a 200° per circa 20-25 minuti. Trascorso il tempo necessario, sfornate il rotolo di polenta con salsiccia e funghi, lasciatelo riposare 10 minuti e poi servitelo tagliandolo a fette.
									

								

							
					    