Difficoltà: Facile
Dateci un po’ di spumosa panna montata e delle fresche e succose fragole e vi restituiremo un dolce al cucchiaio da leccarsi i baffi. Una vellutata e candida crema racchiusa tra due strati croccanti di crumble: il nostro invitante dolce panna e fragole vi conquisterà per la sua squisita semplicità. Servito in raffinati cubotti monoporzione, questo goloso dessert alle fragole sarà un perfetto fine pasto di primavera, stagione in cui questi dolcissimi frutti dalle tinte scarlatte abbondano sulle nostre tavole per dare vita ad appetitosi dolci e maestose crostate e torte, come la sbriciolata o la torta al mascarpone e fragole. Lasciate che la stagione primaverile sbocci sulle vostre tavole con questo dolce panna e fragole profumato ed elegante!


						
						

														INGREDIENTI
							
							                            
                                
    								
    									
    										
    										326
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    326
    					
    					    					    					
    					    Carboidrati
    					    g
    					    36.2
    					
    					    					    					
    					      di cui zuccheri
    					    g
    					    20.3
    					
    					    					    					
    					    Proteine
    					    g
    					    4.8
    					
    					    					    					
    					    Grassi
    					    g
    					    18
    					
    					    					    					
    					      di cui saturi
    					    g
    					    10.22
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    87
    					
    					    					    					
    					    Sodio
    					    mg
    					    28
    					
    					    				
    			
                            
													


						
														
							
														Ingredienti per il crumble (per 12 dolcetti)
							

							
								

																	Farina 00
								
								
								
																	250
									g
																

								

							
								

																	Zucchero a velo
								
								
								
																	100
									g
																

								

							
								

																	Burro
								
								
								freddo
																	125
									g
																

								

							
								

																	Uova
								
								
								( circa 2)
																	110
									g
																

								

							
														
							
						
														
							
														per la farcitura
							

							
								

																	Fragole
								
								
								
																	200
									g
																

								

							
								

																	Panna fresca liquida
								
								
								fredda
																	500
									g
																

								

							
								

																	Zucchero
								
								
								
																	100
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il dolce panna e fragole, per prima cosa iniziate dalla preparazione della frolla per il crumble: nel mixer versate la farina, lo zucchero a velo 1 e il burro freddo a cubetti 2. Azionate il mixer a velocità media e frullate finché non otterrete un composto sabbioso. A questo punto aggiungete le uova 3 e continuate a lavorare a velocità media.
									

								

															

																		
																															
											
										
																														
																		Una volta pronto, trasferite l’impasto ottenuto su un piano infarinato 4, formate una palla, copritela con pellicola 5 e fate riposare in frigo per almeno mezz’ora. Una volta trascorso il tempo di riposo preriscaldate il forno in modalità statica a 180°, foderate una teglia con carta forno e grattugiate la frolla realizzata precedentemente con una grattugia a maglie larghe 6 oppure tritatela nel mixer.
									

								

															

																		
																															
											
										
																														
																		Distribuite la frolla grattugiata sulla teglia 7 e cuocete per 20 minuti. Trascorsi i 20 minuti, estraete la teglia dal forno, sbriciolate leggermente la frolla cotta con le mani 8 e infornate nuovamente per altri 10 minuti, in modo tale da far dorare per bene il vostro crumble. Una volta cotto fatelo intiepidire 9 e, una volta tiepido, sbriciolatelo ulteriormente con le mani.
									

								

															

																		
																															
											
										
																														
																		Ora lavate, asciugate e tagliate a fette le fragole 10, poi versate la panna ben fredda da frigo in una ciotola 11 e montatela con le fruste elettriche versando a filo lo zucchero 12.
									

								

															

																		
																															
											
										
																														
																		Quando sarà ben montata, unite le fragole tagliate e mescolate per amalgamarle 13. A questo punto tutto è pronto per comporre il dolce: foderate una teglia con carta forno e ponetevi al centro uno stampo rettangolare di metallo senza fondo di 25X17 cm. Distribuite sul fondo metà del crumble 14, avendo cura di realizzare uno strato ben compatto, sopra versate la crema 15 e livellatela bene con il dorso del cucchiaio.
									

								

															

																		
																															
											
										
																														
																		Terminate con un altro strato distribuendo il restante crumble 16 così da ricoprire tutta la superficie 17. Riponete il dolce in freezer e fatelo raffreddare per almeno 3 ore. Una volta trascorso il tempo e una volta che risulterà ben congelato, scaldate con il cannello leggermente i bordi dello stampo per sfilarlo meglio. Se non disponete di un cannello potete utilizzare il phon oppure attendere 2-3 minuti e poi passare la lama di un coltello sul bordo per sfilarlo facilmente 18.  
									

								

															

																		
																															
											
										
																														
																		Sollevate lo stampo con delicatezza facendo attenzione a non rovinare il dolce 19. Tagliate il dolce a cubetti 20, noi da queste dosi abbiamo ricavato 12 porzioni, lasciate il dolce panna e fragole a temperatura ambiente per circa 10 minuti poi sarà pronto per essere gustato 21!
									

								

							
					    