Difficoltà: Media
Stavate cercando un piatto sfizioso e al contempo con un contorno stuzzicante? Eccovi le polpette di riso e insalata, un piatto unico davvero molto originale. Invece delle solite polpette di carne abbiamo pensato di preparare delle polpette di riso che, tra l'altro, sono perfette per i nostri amici vegetariani. Un piatto perciò leggero perfetto da consumare a casa o fuoriporta in comode schiscette. Non vi resta che provare queste polpette di riso e insalata per apprezzare e scoprire il loro ottimo gusto e portare il colore e la felicità a tavola!


						
						

														INGREDIENTI
							
							                            
                                
    								
    									
    										
    										406
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    406
    					
    					    					    					
    					    Carboidrati
    					    g
    					    41.9
    					
    					    					    					
    					      di cui zuccheri
    					    g
    					    22.4
    					
    					    					    					
    					    Proteine
    					    g
    					    9.8
    					
    					    					    					
    					    Grassi
    					    g
    					    22.2
    					
    					    					    					
    					      di cui saturi
    					    g
    					    5.43
    					
    					    					    					
    					    Fibre
    					    g
    					    3.3
    					
    					    					    					
    					    Colesterolo
    					    mg
    					    32
    					
    					    					    					
    					    Sodio
    					    mg
    					    394
    					
    					    				
    			
                            
													


						
														
							
														Ingredienti per 40 pezzi
							

							
								

																	Riso Arborio
								
								
								
																	180
									g
																

								

							
								

																	Pisellini
								
								
								sgranati da 400 g di baccelli
																	100
									g
																

								

							
								

																	Parmigiano Reggiano DOP
								
								
								
																	60
									g
																

								

							
								

																	Uova
								
								
								(circa 1 medio)
																	55
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Pangrattato
								
								
								
																	50
									g
																

								

							
								

																	Acqua
								
								
								
																	400
									g
																

								

							
														
							
						
														
							
														Per friggere
							

							
								

																	Pangrattato
								
								
								
																	150
									g
																

								

							
								

																	Olio di semi di arachide
								
								
								
																	700
									g
																

								

							
														
							
						
														
							
														Per accompagnare
							

							
								

																	Fagiolini
								
								
								
																	250
									g
																

								

							
								

																	Insalata misticanza
								
								
								
																	200
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le polpette di riso e insalata per prima cosa iniziate a sgranare 400 g di baccelli, otterrete in questo modo 100 g di pisellini freschi 1. Mettete poi a bollire l'acqua salata in un pentolino adeguato e quando sarà a temperatura tuffate il riso 2. Cuocete per 15 minuti lasciando asciugare l'acqua quindi spegnete il fuoco e versate i piselli 3.
									

								

															

																		
																															
											
										
																														
																		Mescolate per bene 4, trasferite in una ciotola e lasciate raffreddare completamente 5. Nel frattempo mettete sul fuoco una pentola piena d'acqua e mentre raggiunge il bollore spuntate i fagiolini a mano o con un coltellino 6.
									

								

															

																		
																															
											
										
																														
																		Sciacquate i fagiolini spuntati e lessateli per qualche minuto 7: vi consigliamo di scolarli non appena saranno un po' inteneriti ma potete scegliere se cucinarli per più tempo. Una volta scottati, scolate i fagiolini in una ciotola con acqua e ghiaccio, per fermare la cottura e evitare che perdano la loro brillantezza, 8. Quindi scolateli non appena raffreddati 9. 
									

								

															

																		
																															
											
										
																														
																		Una volta freddo il riso versate l’uovo, il formaggio grattugiato 10, profumate con le foglie di timo e aggiustate di sale e pepe 11. Iniziate a impastare a mano versando il pan grattato un po' alla volta 12. 
									

								

															

																		
																															
											
										
																														
																		Ottenuto l'impasto prelevate delle porzioni di circa 30 grammi e formate quindi le polpettine 13. Passatele, mano a mano che le formate, nel pangrattato 14 e disponetele infine su un tagliere per procedere alla frittura. In questo modo otterrete 40 pezzi 15.
									

								

															

																		
																															
											
										
																														
																		Scaldate l'olio portandolo alla temperatura di 170° e immergete 5-6 polpettine alla volta aiutandovi con la schiumarola 16. Fatele cuocere per qualche minuto o finché non saranno dorate, quindi scolatele su carta assorbente e proseguite con la frittura di tutte le altre 17. Componete il piatto distribuendo le polpette di riso e l'insalata di fagiolini e misticanza sul fondo del piatto condita a piacere con olio e aceto 18.
									

								

							
					    