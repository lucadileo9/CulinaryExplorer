Difficoltà: Molto facile
La bavareisa è una golosa bevanda composta da una base di cioccolata calda mischiata al caffè e da uno strato finale di leggera spuma alla panna, latte e zucchero.
Nel Settecento la bavareisa era la colazione dei torinesi: servita in un grande bicchiere di vetro, era la specialità dei caffè barocchi di Torino, dove signore eleganti e uomini distinti si trovavano a discutere delle nuove idee che si diffondevano in quel periodo in Europa.
La bavareisa, nell’Ottocento iniziò ad essere servita in un bicchiere più piccolo e con manico e cambiò il suo nome in bicerin, come viene chiamata ancora oggi a Torino.
Ernest Hemingway dopo aver assaggiato questa corroborante bevanda scrisse che doveva essere annoverata tra le 100 cose da salvare nel mondo!
Concedetevi un momento di piacere e abbandonatevi alla bavareisa: non potrete più farne a meno!


						
						

														INGREDIENTI
							
							                            
                                
    								
    									
    										
    										570
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    570
    					
    					    					    					
    					    Carboidrati
    					    g
    					    49.6
    					
    					    					    					
    					      di cui zuccheri
    					    g
    					    47.4
    					
    					    					    					
    					    Proteine
    					    g
    					    7.3
    					
    					    					    					
    					    Grassi
    					    g
    					    38.1
    					
    					    					    					
    					      di cui saturi
    					    g
    					    22.5
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    41
    					
    					    					    					
    					    Sodio
    					    mg
    					    49
    					
    					    				
    			
                            
													


						
														
							
							

							
								

																	Cioccolato fondente al 60-69%
								
								
								
																	300
									g
																

								

							
								

																	Latte intero
								
								
								
																	100
									ml
																

								

							
								

																	Panna fresca liquida
								
								
								
																	100
									ml
																

								

							
								

																	Caffè
								
								
								
																	160
									ml
																

								

							
														
							
						
														
							
														per il topping di panna
							

							
								

																	Panna fresca liquida
								
								
								
																	130
									ml
																

								

							
								

																	Latte intero
								
								
								
																	20
									ml
																

								

							
								

																	Sciroppo di zucchero
								
								
								
																	20
									ml
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la bavareisa, sciogliete il cioccolato fondente (in pastiglie o tritato) a bagnomaria 1 e mescolatelo insieme al latte e alla panna 2. Fate sciogliere bene per ottenere una cioccolata senza grumi e dalla consistenza cremosa 3. Una volta pronta tenetela da parte al caldo.
									

								

															

																		
																															
											
										
																														
																		Passate alla preparazione del topping, in una ciotola mettete la panna ben fredda, il latte freddo e lo sciroppo di zucchero 4 quindi con la frusta, miscelate gli ingredienti 5 per ottenere un composto areato e cremoso ma non montato 6 che conserverete in frigorifero.
									

								

															

																		
																															
											
										
																														
																		Intanto preparate il caffè con la caffettiera: per ottenere un ottimo caffè, riempite la caldaia della vostra caffettiera con l’acqua fredda e possibilmente povera di calcare, facendo ben attenzione a non superare la valvola di sicurezza 7 (altrimenti otterrete un caffè più lungo). Riempite il filtro con il caffè macinato, formando una montagnetta che livellerete battendo il filtro sul tavolo con movimenti decisi (8-9). Non pressate con il cucchiaino, nè operate fori sulla superficie.
									

								

															

																		
																															
											
										
																														
																		Chiudete la caffettiera molto stretta 10, così che il caffè non fuoriesca dai lati mentre sale, e ponetala su una fiamma bassa e costante per ottenere un caffè corposo. Man mano che il caffè sale si formerà una schiumetta densa 11: vi consigliamo di non lasciar gorgogliare troppo a lungo il caffè per mantenere intatta la sua dolcezza e il suo aroma. Il vostro caffè è pronto: prima di utilizzarlo mescolatelo direttamente nella moka con un cucchiaino per rendere il caffè più omogeneo 12.
									

								

															

																		
																															
											
										
																														
																		Quando il caffè sarà pronto, per ogni tazza, versate in una ciotola 80 gr di cioccolata ancora calda 13 e aggiungete 50 gr di caffè 14, all'incirca una tazzina, e mescolate per amalgamare bene gli ingredienti 15.
									

								

															

																		
																															
											
										
																														
																		Versate in un bicchiere medio il composto ben caldo 16 e completate con il topping di panna, che invece deve essere molto freddo, appena tolto dal frigo: versatene circa 20 ml sulla cioccolata aiutandovi con un cucchiaino in modo che il topping si adagi sul caffè, perchè dovrà formare uno strato e non mischiarsi al cioccolato 17. Non mescolate la bavareisa ma bevetela così 18: sentirete che buona!
									

								

							
					    