Difficoltà: Facile
I syrniki sono delle frittelle di formaggio dolci molto facili da preparare! Una delizia da gustare a colazione, tipica della cucina ucraina, russa, lituana e di altri Paesi dell’Europa dell’Est. Simili a piccoli pancake alla ricotta, si cuociono in padella e si servono accompagnati con panna acida, frutta o salse dolci. Noi vi proponiamo una golosa versione dei syrniki farcita con cioccolato fondente e guarnita con una salsa di frutti di bosco! L’ideale sarebbe utilizzare il tvorog, un formaggio fresco ricavato dal latte fermentato, ma in alternativa andrà bene anche la ricotta o il quark. Vi abbiamo incuriosito? Allora non vi resta che provare la ricetta dei syrniki e farci sapere se vi è piaciuta!


						
						

														INGREDIENTI
							
													


						
														
							
														Per 4 syrniki
							

							
								

																	Tvorog
								
								
								
																	275
									g
																

								

							
								

																	Zucchero
								
								
								
																	50
									g
																

								

							
								

																	Tuorli
								
								
								
																	1
									
																

								

							
								

																	Farina 00
								
								
								
																	35
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per farcire
							

							
								

																	Cioccolato fondente
								
								
								
																	
									q.b.
																

								

							
														
							
						
														
							
														Per la salsa di frutti di bosco
							

							
								

																	Lamponi
								
								
								
																	185
									g
																

								

							
								

																	Mirtilli
								
								
								
																	125
									g
																

								

							
								

																	More
								
								
								
																	125
									g
																

								

							
								

																	Zucchero
								
								
								
																	2
									cucchiai
																

								

							
								

																	Scorza di limone
								
								
								(da grattugiare)
																	½
									
																

								

							
								

																	Acqua
								
								
								
																	
									q.b.
																

								

							
														
							
						
														
							
														Per spolverizzare e cuocere
							

							
								

																	Farina 00
								
								
								
																	
									q.b.
																

								

							
								

																	Olio di semi di arachide
								
								
								
																	
									q.b.
																

								

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i syrniki mettete il formaggio in una ciotola e schiacciatelo con una marisa 1, poi unite il tuorlo 2 e lo zucchero 3.
									

								

															

																		
																																											
											
										
																						
											
										
																						
											
										
																																										
																		Mescolate per amalgamare il tutto 4. Quando il composto sarà diventato giallo aggiungete un pizzico di sale 5 e la farina poco per volta 6, mescolando per incorporarla in modo uniforme.
									

								

															

																		
																																											
											
										
																						
											
										
																						
											
										
																																										
																		Spolverizzate il piano di lavoro con poca farina, poi prelevate un quarto del composto e appiattitelo leggermente sul palmo di una mano 7. Inserite nel centro un cubetto di cioccolato fondente 8 e modellate il composto per formare una pallina 9.
									

								

															

																		
																																											
											
										
																						
											
										
																						
											
										
																																										
																		Posizionate la pallina sul piano di lavoro, infarinate leggermente anche la superficie e schiacciatela delicatamente 10, poi aiutatevi con un bicchiere per ottenere una forma rotonda 11. Adagiate i syrniki su un vassoio spolverizzato di farina 12 e riponeteli in freezer per un’ora.
									

								

															

																		
																																											
											
										
																						
											
										
																						
											
										
																																										
																		Intanto dedicatevi alla salsa di frutti rossi: versate in un pentolino i mirtilli, i lamponi e le more 13, poi aggiungete un pochino di acqua 14 e coprite con il coperchio 15.
									

								

															

																		
																																											
											
										
																						
											
										
																						
											
										
																																										
																		Accendete il fuoco medio-basso, poi unite la scorza di limone grattugiata 16 e lo zucchero 17. Cuocete per circa 15 minuti, mescolando di tanto in tanto 18.
									

								

															

																		
																																											
											
										
																						
											
										
																						
											
										
																																										
																		Trascorso questo tempo, setacciate la salsa di frutti di bosco 19 e lasciatela raffreddare 20. Potete passare alla cottura: ungete una teglia antiaderente con l’olio di semi 21 e scaldatela bene.
									

								

															

																		
																															
											
										
																														
																		Adagiate i syrniki 22, coprite con il coperchio 23 e cuocete per 3 minuti circa, girandoli da entrambi i lati 24.
									

								

															

																		
																																											
											
										
																						
											
										
																						
											
										
																																										
																		Servite i syrniki accompagnati con i mirtilli freschi 25 e la salsa di frutti di bosco 26, spolverizzando con zucchero a velo a piacere 27!
									

								

							
					    