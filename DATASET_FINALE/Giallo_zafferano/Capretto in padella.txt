Difficoltà: Facile
Il capretto in padella è un secondo di carne che vi farà leccare letteralmente le dita! Un’ottima ricetta senza forno per il pranzo di Pasqua o per una semplice cena in famiglia, da servire in alternativa al classico agnello con patate. Anche in questo caso il contorno è incluso nel piatto: i pezzi di capretto infatti vengono arrostiti prima da soli e poi con l’aggiunta di patate e cipolle così da ottimizzare tempi… e padelle! La marinatura al vino bianco ed erbe aromatiche, inoltre, ingentilisce il sapore selvatico della carne e la rende più tenera.


						
						

														INGREDIENTI
							
													


						
														
							
							

							
								

																	Capretto
								
								
								(in pezzi)
																	1
									kg
																

								

							
								

																	Patate
								
								
								
																	300
									g
																

								

							
								

																	Cipolle
								
								
								
																	250
									g
																

								

							
								

																	Brodo di carne
								
								
								
																	200
									g
																

								

							
								

																	Vino bianco
								
								
								
																	100
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la marinatura
							

							
								

																	Vino bianco
								
								
								
																	500
									g
																

								

							
								

																	Aglio
								
								
								
																	1
									spicchio
																

								

							
								

																	Alloro
								
								
								
																	2
									foglie
																

								

							
								

																	Timo
								
								
								
																	
									q.b.
																

								

							
								

																	Pepe nero in grani
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il capretto in padella per prima cosa mettete a marinare la carne: inserite i pezzi di capretto in una ciotola, poi aggiungete il vino bianco 1, le foglie di alloro 2 e lo spicchio di aglio schiacciato 3.
									

								

															

																		
																																											
											
										
																						
											
										
																						
											
										
																																										
																		Unite anche i rametti di timo 4 e il pepe in grani 5. Assicuratevi che la marinatura copra completamente la carne e lasciate marinare a temperatura ambiente per almeno 2 ore 6. Nel frattempo preparate il brodo di carne che vi servirà per cuocere il capretto.
									

								

															

																		
																																											
											
										
																						
											
										
																						
											
										
																																										
																		Trascorso questo tempo scolate la marinatura e tenete da parte la carne con gli aromi 7. Preparate il resto degli ingredienti: pelate le patate e tagliatele a cubetti 8, poi mondate le cipolle e affettatele sottilmente 9.
									

								

															

																		
																																											
											
										
																						
											
										
																						
											
										
																																										
																		Scaldate una padella capiente con un giro di olio, poi versate le patate 10 e fatele rosolare per una decina di minuti. Unite le cipolle 11 e saltate per 3 minuti a fuoco medio, dopodiché abbassate la fiamma, salate 12 e pepate.
									

								

															

																		
																																											
											
										
																						
											
										
																						
											
										
																																										
																		Sfumate con 50 g di vino bianco 13, coprite con il coperchio e proseguite la cottura per 5 minuti 14. Una volta cotte, prelevate patate e cipolle dalla padella e tenetele da parte 15.
									

								

															

																		
																																											
											
										
																						
											
										
																						
											
										
																																										
																		Nella stessa padella scaldate un altro filo d’olio, poi aggiungete i pezzi di capretto insieme agli aromi della marinatura 16 e rosolateli bene su tutti i lati a fiamma alta 17. Salate e pepate 18.
									

								

															

																		
																																											
											
										
																						
											
										
																						
											
										
																																										
																		Sfumate con i restanti 50 g di vino bianco 19, poi unite le patate e le cipolle 20 e versate il brodo di carne 21.
									

								

															

																		
																																											
											
										
																						
											
										
																						
											
										
																																										
																		Abbassate il fuoco, coprite con il coperchio 22 e cuocete per altri 15 minuti. Trascorso il tempo di cottura 23 servite subito il vostro capretto in padella 24!
									

								

							
					    