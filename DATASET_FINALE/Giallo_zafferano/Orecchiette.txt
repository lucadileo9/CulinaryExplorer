Difficoltà: Media
Le orecchiette sono un vanto della gastronomia italiana, un formato di pasta fresca a base di farina di grano duro rimacinata conosciuto e apprezzato in tutto il mondo: rappresentano il simbolo gastronomico della regione Puglia.
Lavorate rigorosamente a mano, le orecchiette hanno la tipica forma rotonda e concava, con la loro inconfondibile superficie rugosa e l'interno più sottile del bordo, sono perfette da condire alla maniera più tradizionale con le cime di rapa oppure da gustare con un semplice sugo di pomodoro, o con broccoli e salsiccia. In Puglia esistono svariati modi di chiamare questo particolare tipo di pasta fresca: “recchie o recchietelle”, per la loro forma che ricorda vagamente quella di un orecchio, “chianchiarelle” se di formato piccolo, “pociacche” di dimensione maggiore. Esistono anche delle orecchiette piatte dette “strascinate” che vengono solo trascinate con il coltello sulla spianatoia e non rigirate su se stesse. Quale versione avrà scelto lo Chef Fabio Abbattista per noi?
E dopo che avrete preso la mano orecchietta dopo orecchietta, provate tutte le nostre ricette con le orecchiette o cimentatevi nella preparazione delle tagliatelle!


												
						
						

														INGREDIENTI
							
							                            
                                
    								
    									
    										
    										238
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    238
    					
    					    					    					
    					    Carboidrati
    					    g
    					    51.2
    					
    					    					    					
    					      di cui zuccheri
    					    g
    					    1.3
    					
    					    					    					
    					    Proteine
    					    g
    					    7.6
    					
    					    					    					
    					    Grassi
    					    g
    					    0.3
    					
    					    					    					
    					      di cui saturi
    					    g
    					    0.08
    					
    					    					    					
    					    Fibre
    					    g
    					    2.4
    					
    					    					    					    					
    					    Sodio
    					    mg
    					    398
    					
    					    				
    			
                            
													


						
							
							

							
								

																	Acqua
								
								
								tiepida
																	200
									g
																

								

							
								

																	Semola di grano duro rimacinata
								
								
								
																	400
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le orecchiette, per prima cosa versate la farina di semola di grano duro rimacinata sulla spianatoia 1 formate una fontana 2 e aggiungete un pizzico di sale sulla farina 3.
									

								

															

																		
																															
											
										
																														
																		Al centro iniziate a versare l'acqua, che dovrà essere a temperatura ambiente 4 e iniziate a lavorare con le dita per incorporare la farina un pò alla volta 5 in modo che assorba l'acqua che continuerete a versare 6.
									

								

															

																		
																															
											
										
																														
																		Lavorate poi impastando con le mani 7 fino ad ottenere una consistenza omogenea ed elastica. Ci vorranno una decina di minuti di lavorazione. Date una forma rotonda all'impasto 8 e copritelo con un canovaccio 9: dovrà riposare a temperatura ambiente per circa 15 minuti.
									

								

															

																		
																															
											
										
																														
																		Passato il tempo di riposo, utilizzando un tagliapasta prelevate un pezzo di impasto, mentre il resto potete lasciarlo coperto dal canovaccio. Lavorate il pezzo e realizzate un filoncino dello spessore di circa 1 cm (10-11). Da questo ricavate dei pezzettini grandi circa 1 cm 12.
									

								

															

																		
																															
											
										
																														
																		Con l'aiuto di un coltello a lama liscia, formate delle conchigliette trascinando ciascun pezzetto verso di voi sulla spianatoia leggermente infarinata 13. Rigirate poi la conchiglia su se stessa 14 in modo da formare la vostra orecchietta. Proseguite in questo modo fino a terminare l'impasto e avrete realizzato le vostre orecchiette pugliesi 15!
									

								

							
					    