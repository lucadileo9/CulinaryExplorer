Difficoltà: Media
La torta sbriciolata è un dolce friabile a base di pasta frolla che non viene stesa ma distribuita nello stampo proprio in briciole. E' da questa lavorazione che prende il suo nome. Tra la base e la superficie bollosa si possono sigillare dei golosi ripieni, diversi a seconda dei gusti. Noi vi abbiamo già tentato con il ripieno di Nutella o quello dolce e cremoso alle mele, ma oggi vi stupiremo ancora di più. La sbriciolata al cappuccino e cioccolato è una variante ancora più irrresistibile: crema di ricotta e mascarpone, miscelata al caffè e pezzi di cioccolato fondente daranno vita ad un dolce ricco e goloso, perfetto per la merenda ma anche come dessert per un'occasione speciale!


						
						

														INGREDIENTI
							
													


						
														
							
														Ingredienti per la base da 24 cm
							

							
								

																	Farina 00
								
								
								
																	490
									g
																

								

							
								

																	Uova
								
								
								(3 uova medie)
																	170
									g
																

								

							
								

																	Zucchero
								
								
								
																	250
									g
																

								

							
								

																	Lievito in polvere per dolci
								
								
								
																	8
									g
																

								

							
								

																	Burro
								
								
								freddo
																	200
									g
																

								

							
														
							
						
														
							
														per farcire
							

							
								

																	Ricotta vaccina
								
								
								
																	200
									g
																

								

							
								

																	Mascarpone
								
								
								
																	200
									g
																

								

							
								

																	Latte intero
								
								
								
																	50
									g
																

								

							
								

																	Caffè
								
								
								
																	15
									g
																

								

							
								

																	Zucchero a velo
								
								
								
																	75
									g
																

								

							
								

																	Cioccolato fondente
								
								
								
																	50
									g
																

								

							
														
							
						
														
							
														per decorare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la sbriciolata al cappuccino e cioccolato, preparate il caffè con la moka e lasciate raffreddare. Poi versate il burro freddo a pezzetti in una ciotola. Aggiungete lo zucchero 1, le uova 2, la farina precedentemente setacciata 3
									

								

															

																		
																															
											
										
																														
																		e il lievito anch'esso setacciato 4. Impastate velocemente con i polpastrelli 5 per ottenere un composto sbricioloso 6.  
									

								

															

																		
																															
											
										
																														
																		Versate una parte dell'impasto, poco più della metà, all'interno di uno stampo a cerniera imburrato e infarinato da 24 cm 7. Il resto servirà dopo. Spargete bene l'impasto su tutta la superficie, distribuendolo anche sui bordi 8. A questo punto occupatevi della crema. In una ciotola versate la ricotta e il mascarpone 9,  
									

								

															

																		
																															
											
										
																														
																		unite lo zucchero a velo 10 e mescolate con una frusta fino ad ottenere un composto liscio 11. Versate il caffè raffreddato nel latte 12, mescolate.
									

								

															

																		
																															
											
										
																														
																		Unite il caffè latte al composto di ricotta e mascarpone 13, mescolando con una frusta 14. Dovrete ottenere un composto liscio ed omogeneo 15. 
									

								

															

																		
																															
											
										
																														
																		Unite infine il cioccolato tagliato grossolanamente 16 e mescolate con una spatola 17. La crema è pronta, versatela nello stampo e livellate con una spatola 18. 
									

								

															

																		
																															
											
										
																														
																		Ricoprite con il composto rimasto 20, disponendolo su tutta la superficie, in modo da ricoprire la crema e andare un po' sui bordi 21. Cuocete in forno statico preriscaldato a 175° per circa 50 minuti. Quando sarà ben dorata sfornatela 22 e lasciatela raffreddare completamente. 
									

								

															

																		
																															
											
										
																														
																		A questo punto estraete lo stampo 22, trasferite su un piatto da portata, ricoprite con lo zucchero a velo 23 e servite 24.  
									

								

							
					    