Difficoltà: Molto facile
La besciamella è una delle salse base più utilizzate in cucina, un po' in tutto il mondo e non solo in Italia. Protagonista di tantissime ricette per condire lasagne, tortini e contorni gratinati, riesce a trasformare questi piatti in qualcosa di veramente speciale. Per dare la possibilità proprio a tutti di gustarla vi proponiamo una versione della besciamella vegana che vi permetterà di ottenere la stessa consistenza, proprio come quella originale: la besciamella perfetta fatta in casa! Tra gli ingredienti non ci sarà nessun derivato animale, infatti burro e latte vaccino verranno sostituiti con margarina e latte di riso. Vi innamorerete della sua consistenza vellutata... preparate anche voi questa besciamella vegana e utilizzatela per arricchire le vostre verdure, o per un primo piatto ricco e sostanzioso come la lasagna vegana, perfetta per un pranzo vegan della domenica! 


												
						
						

														INGREDIENTI
							
							                            
                                
    								
    									
    										
    										121
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    121
    					
    					    					    					
    					    Carboidrati
    					    g
    					    7.3
    					
    					    					    					
    					      di cui zuccheri
    					    g
    					    0.9
    					
    					    					    					
    					    Proteine
    					    g
    					    3.4
    					
    					    					    					
    					    Grassi
    					    g
    					    8.7
    					
    					    					    					
    					      di cui saturi
    					    g
    					    3.19
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    4
    					
    					    					    					
    					    Sodio
    					    mg
    					    202
    					
    					    				
    			
                            
													


						
							
														Ingredienti per 1 lt di besciamella
							

							
								

																	Latte di riso
								
								
								
																	1
									l
																

								

							
								

																	Margarina vegetale
								
								
								
																	100
									g
																

								

							
								

																	Farina 00
								
								
								
																	100
									g
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la besciamella vegana iniziate a versare il latte in un tegame 1. Aggiungete la noce moscata 2 e portatelo a sfiorare il bollore. Nel frattempo trasferite la margarina in un'altra pentola piuttosto capiente 3 e lasciatela fondere a fiamma bassa.
									

								

															

																		
																															
											
										
																														
																		Quando si sarà sciolta aggiungete la farina a pioggia 4 e mescolate rapidamente con una frusta fino a che avrete ottenuto un roux color nocciola. Non appena il latte sarà caldo prelevatene un mestolo 5 e versatelo all'interno del roux continuando a mescolare di continuo 6.
									

								

															

																		
																															
											
										
																														
																		Aggiungete il latte caldo poco per volta 7 fino a terminarlo. Regolate poi di sale 8 e di pepe 9. 
									

								

															

																		
																															
											
										
																														
																		Continuate a cuocere per 5-6 minuti fino a che la besciamella non si sarà addensata 10. A questo punto trasferitela in una ciotolina per bloccare la cottura 11 e utilizzatela come preferite 12.
									

								

							
					    