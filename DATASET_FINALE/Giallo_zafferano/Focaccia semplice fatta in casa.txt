Difficoltà: Facile
La focaccia semplice fatta in casa è perfetta per realizzare una focaccia facile e genuina, con pochi ingredienti e un filo d'olio e rosmarino per condirla! Ci sono tanti modi per preparare questo lievitato così versatile: la focaccia morbida, la tradizionale focaccia alla genovese oppure una sofficissima focaccia di patate! In questa ricetta vi presentiamo uno dei procedimenti più semplici e basici, da fare con l'aiuto della planetaria ma anche a mano. L'aggiunta di un po' di latte nell'impasto aiuterà la naturale morbidezza e sarà perfetta da offrire come spuntino o merenda, da proporre come antipasto servita a quadrotti, come oppure in versione farcita per portarla in ufficio o ad un pic-nic! Accompagnatela anche con salumi, verdure o formaggi, oppure usatela per arricchire il cestino del pane!  E’ risaputo: si può tentare di resistere a tutto, ma con la focaccia davanti è davvero difficile!


						
						

														INGREDIENTI
							
													


						
														
							
							

							
								

																	Farina 0
								
								
								
																	470
									g
																

								

							
								

																	Lievito di birra secco
								
								
								
																	5
									g
																

								

							
								

																	Zucchero
								
								
								
																	16
									g
																

								

							
								

																	Acqua
								
								
								
																	230
									g
																

								

							
								

																	Latte intero
								
								
								
																	115
									g
																

								

							
								

																	Olio extravergine d'oliva
								
								
								
																	45
									g
																

								

							
								

																	Sale fino
								
								
								
																	12
									g
																

								

							
														
							
						
														
							
														per condire
							

							
								

																	Rosmarino
								
								
								
																	
									q.b.
																

								

							
								

																	Olio extravergine d'oliva
								
								
								
																	40
									g
																

								

							
								

																	Fiocchi di sale
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la focaccia semplice fatta in casa cominciate mescolando insieme in una ciotolina il lievito con lo zucchero 1 e andate a versarlo, insieme alla farina, nella tazza di una planetaria munita di foglia 2. Azionate la planetaria e versate a filo latte e acqua che avrete mescolato insieme 3.
									

								

															

																		
																																											
											
										
																						
											
										
																						
											
										
																																										
																		Poi unite l’olio, anche questo a filo 4. Continuate ad impastare fino a quando non notate che l’impasto avrà preso un po’ di consistenza, perciò sostituite la foglia 5 con il gancio 6.
									

								

															

																		
																																											
											
										
																						
											
										
																						
											
										
																																										
																		Versate il sale 7 e continuate ad impastare per circa 15 minuti 8 fin quando l’impasto non sarà ben incordato: l’impasto è molto idratato quindi aiutatevi con un tarocco per staccarlo dal gancio 9.
									

								

															

																		
																																											
											
										
																						
											
										
																						
											
										
																																										
																		Trasferite il composto sul piano da lavoro leggermente infarinato sempre aiutandovi con il tarocco 10 e sempre con quest'ultimo date un paio di pieghe, cioè sollevate un lembo 11 e portatelo al centro 12. Poi sollevate l’altra estremità e portate anche questa nel mezzo e ripetete una volta ancora.
									

								

															

																		
																																											
											
										
																						
											
										
																						
											
										
																																										
																		Trasferite il composto in una ciotola 13 e coprite con pellicola trasparente. Riponete la ciotola in forno spento con luce accesa e lasciate lievitare per 2 ore o comunque fine al raddoppio 14. Ungete una teglia (noi abbiamo usato una teglia rettangolare 35x28 cm) spennellando accuratamente tutta la superficie e lungo i bordi 15,
									

								

															

																		
																																											
											
										
																						
											
										
																						
											
										
																																										
																		versate l’impasto all’interno e ungetevi le mani per non far attaccare la pasta 16. Cominciate a distenderla con le punte delle dita 17 per distribuirla fino a ricoprire interamente la superficie e i lati 18. Essendo un impasto molto idratato, se non riuscite subito a riempire l'intero stampo, lasciate riposare ancora per qualche minuto prima di continuare a distendere l'impasto.
									

								

															

																		
																																											
											
										
																						
											
										
																						
											
										
																																										
																		Una volta terminato, coprite con pellicola trasparente 19 e lasciate lievitare per un’altra ora in forno spento ma con la luce accesa 20. Trascorso il tempo andate a creare delle fossette nell’impasto con le punte della dita unte d'olio 21.
									

								

															

																		
																																											
											
										
																						
											
										
																						
											
										
																																										
																		Cospargete con l’olio 22, qualche fogliolina di rosmarino e dei fiocchi di sale 23. La vostra focaccia è pronta per essere cotta in forno statico a 180° per circa 35–40 minuti, nella parte bassa (controllate di tanto in tanto la cottura senza aprire il forno). Una volta cotta 24 non vi resta che sfornarla e gustarla al naturale o farcita!
									

								

							
					    