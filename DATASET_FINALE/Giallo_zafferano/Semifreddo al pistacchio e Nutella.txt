Difficoltà: Media
Il semifreddo al pistacchio e Nutella è il modo ideale per concludere in bellezza le vostre cene estive o da gustare per una merenda originale! Le note salate del pistacchio si intrecciano con la dolcezza della Nutella in un vortice delizioso che conquista al primo assaggio, come la sua consistenza! Come si intende dal nome, il semifreddo è una massa meno fredda rispetto ad un gelato, grazie alla presenza degli zuccheri, infatti resta soffice e cremoso! Il nostro semifreddo deve la sua consistenza perfetta alla pata à bombe, sorella della meringa italiana, che permette al dessert di non solidificare completamente in freezer. Utilizzando stampi e forme diverse, poi, potrete personalizzare il vostro semifreddo e renderlo unico in ogni occasione… E se vi abbiamo conquistato con questa versione del semifreddo al pistacchio e Nutella perché non provarne altri? Come quello allo yogurt o al caffè... il semifreddo è sempre un dessert fresco e appetitoso che piacerà a tutti i vostri ospiti!


						
						

														INGREDIENTI
							
							                            
                                
    								
    									
    										
    										460
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    460
    					
    					    					    					
    					    Carboidrati
    					    g
    					    45.8
    					
    					    					    					
    					      di cui zuccheri
    					    g
    					    45.7
    					
    					    					    					
    					    Proteine
    					    g
    					    7.4
    					
    					    					    					
    					    Grassi
    					    g
    					    27.4
    					
    					    					    					
    					      di cui saturi
    					    g
    					    10.37
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    255
    					
    					    					    					
    					    Sodio
    					    mg
    					    38
    					
    					    				
    			
                            
													


						
														
							
														Ingredienti per 6 semifreddi da 100 g
							

							
								

																	Zucchero
								
								
								
																	135
									g
																

								

							
								

																	Tuorli
								
								
								
																	100
									g
																

								

							
								

																	Acqua
								
								
								
																	37
									g
																

								

							
								

																	Pasta di pistacchi
								
								
								
																	60
									g
																

								

							
								

																	Granella di pistacchi
								
								
								
																	25
									g
																

								

							
								

																	Panna fresca liquida
								
								
								
																	300
									g
																

								

							
														
							
						
														
							
														per il cuore
							

							
								

																	Nutella
								
								
								
																	150
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il semifreddo al pistacchio e Nutella iniziate a realizzare il cuore di Nutella. Prendete lo stampo di silicone a forma di mezza sfera e, aiutandovi con un cucchiaio, riempitelo con la Nutella 1. Livellate bene con una spatola 2, fino a ripulire l’intera superficie dello stampo 3. Coprite con la pellicola trasparente e riponete in freezer per almeno 2 ore. In questo modo otterrete 6 mezze sfere di Nutella da 25 grammi ciascuna.
									

								

															

																		
																															
											
										
																														
																		Trascorsa 1 ora e mezza procedete con la preparazione del semifreddo. Ponete lo zucchero in una pentola dal fondo spesso e aggiungete anche l’acqua 4, quindi trasferitela sul fuoco e portate lo sciroppo a 121°C 5 (utilizzate un termometro da cucina per misurare la giusta temperatura). Nel frattempo ponete i tuorli nella ciotola di una planetaria e iniziate a montarli 6 solo quando il vostro sciroppo avrà quasi raggiunto la temperatura indicata.
									

								

															

																		
																															
											
										
																														
																		Una volta che lo sciroppo sarà arrivato a 121° versatelo a filo nella planetaria in azione 7, e continuate a montare fino al completo raffreddamento del composto 8. Nel frattempo montate a neve anche la panna fresca 9.
									

								

															

																		
																															
											
										
																														
																		A questo punto incorporate la panna montata nel composto dei tuorli 10, mescolando delicatamente con una frusta, senza smontare il composto 11. Versate anche la pasta di pistacchi, dopo averla mescolata, e, sempre utilizzando una frusta, amalgamate il tutto 12.
									

								

															

																		
																															
											
										
																														
																		Aggiungete in ultimo anche la granella di pistacchi 13 e incorporatela al composto. Prendete uno stampo in silicone (potete scegliere la forma che preferite), e versate 1 cucchiaio abbondante di semifreddo in ciascuna porzione 14, in modo da creare una base, quindi prelevate dal freezer lo stampo con le mezze sfere di Nutella e sformatele 15.
									

								

															

																		
																															
											
										
																														
																		Inserite quindi le sfere di Nutella al centro di ogni stampo 16. Ricoprite con il semifreddo al pistacchio fino al completo riempimento della forma 17 e livellate bene la superficie 18 con una spatola. Ponete in freezer il vostro semifreddo pistacchio e Nutella per almeno una notte.
									

								

															

																		
																															
											
										
																														
																		Tirate lo stampo fuori dal freezer circa 10 minuti prima di servirlo, quindi sformatelo 19, trasferitelo su un piatto da portata 20, e decorate a piacimento con Nutella 21 e granella di pistacchi.
									

								

							
					    