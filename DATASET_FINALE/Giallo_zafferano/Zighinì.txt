Difficoltà: Media
Lo zighinì, tra i piatti più conosciuti della cucina eritrea, somala e dell'Etiopia, è composto da uno spezzatino di carne, che può essere sia di manzo che di pollo, verdure e legumi vari, come accompagnamento, il tutto servito su forme di pane injera, che viene usato come cucchiaio per mangiare il tutto.
La particolarità dello zighinì sta nel fatto che è un piatto unico, nel senso che è completo di carne e verdure, ma anche che viene servito come piatto comune da cui attingere, obbligatoriamente con le mani, usando il pane per raccogliere insieme gli ingredienti e portarli alla bocca. Nei ristoranti eritrei e le posate non fanno parte del servizio!
Lo spezzatino di carne, noi abbiamo usato polpa di manzo, viene cotto con pomodori e cipolle e speziato con una miscela di spezie detta berberè, a base di peperoncino, zenzero, chiodi di garofano, coriandolo, pimento, Ruta graveolens, ajowan. Per accompagnare lo spezzatino noi abbiamo usato spinaci cotti in padella, ma potrete usare anche coste o altra verdura, fagioli, lenticchie, pomodori freschi, insalatina e una delicata crema di ceci.
Ricordate che il pane injera richiede due giorni di fermentazione quindi se decidete di fare lo zighinì, dovrete iniziare la preparazione del pane con molto anticipo.
Lo zighinì è ideale per una serata originale e diversa dal solito: proporrete ai vostri ospiti un saporito piatto etnico e un curioso modo di mangiarlo!


						
						

														INGREDIENTI
							
							                            
                                
    								
    									
    										
    										548
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    548
    					
    					    					    					
    					    Carboidrati
    					    g
    					    57.9
    					
    					    					    					
    					      di cui zuccheri
    					    g
    					    11.3
    					
    					    					    					
    					    Proteine
    					    g
    					    42.9
    					
    					    					    					
    					    Grassi
    					    g
    					    16.1
    					
    					    					    					
    					      di cui saturi
    					    g
    					    5.3
    					
    					    					    					
    					    Fibre
    					    g
    					    11
    					
    					    					    					
    					    Colesterolo
    					    mg
    					    93
    					
    					    					    					
    					    Sodio
    					    mg
    					    768
    					
    					    				
    			
                            
													


						
														
							
														Ingredienti per il pane injera
							

							
								

																	Farina di mais
								
								
								
																	125
									g
																

								

							
								

																	Farina 00
								
								
								
																	125
									g
																

								

							
								

																	Farina integrale
								
								
								
																	70
									g
																

								

							
								

																	Lievito di birra secco
								
								
								
																	3
									g
																

								

							
								

																	Acqua
								
								
								tiepida
																	250
									ml
																

								

							
								

																	Acqua
								
								
								bollente
																	150
									ml
																

								

							
								

																	Bicarbonato
								
								
								
																	2
									g
																

								

							
														
							
						
														
							
														per lo zighinì
							

							
								

																	Manzo
								
								
								
																	1
									kg
																

								

							
								

																	Berberè
								
								
								
																	20
									g
																

								

							
								

																	Pomodori pelati
								
								
								
																	1
									kg
																

								

							
								

																	Cipolle ramate
								
								
								
																	3
									
																

								

							
								

																	Aglio
								
								
								
																	2
									spicchi
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Acqua
								
								
								tiepida (se occorre)
																	50
									ml
																

								

							
														
							
						
														
							
														per accompagnare
							

							
								

																	Ceci precotti
								
								
								
																	200
									g
																

								

							
								

																	Fagioli cannellini precotti
								
								
								
																	200
									g
																

								

							
								

																	Lenticchie precotte
								
								
								
																	100
									g
																

								

							
								

																	Insalata
								
								
								
																	100
									g
																

								

							
								

																	Spinaci
								
								
								
																	100
									g
																

								

							
								

																	Pomodori ramati
								
								
								
																	2
									
																

								

							
								

																	Prezzemolo
								
								
								da tritare
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare lo zighinì iniziate dal pane injera, che necessita di due giorni per fermentare: trovate la ricetta dettagliata cliccando qui (pane injera). Mescolate in una ciotola capiente le tre farine; sciogliete il lievito di birra secco in 250 ml di acqua tiepida (in alternativa, potete usare 6 g di lievito di birra fresco) e versate il liquido a filo sulle farine. Mescolate energicamente con una frusta, per ottenere una pastella corposa, morbida e omogenea che coprirete con la pellicola e lascerete per 2 giorni a temperatura ambiente. Trascorsi 2 giorni, aggiungete al composto 150 ml di acqua bollente e il bicarbonato; mescolate con la frusta e coprite nuovamente il tutto con la pellicola quindi lasciate riposare ancora per un’ora, dopo la quale il composto si presenterà gonfio e pieno di bolle 1. Per cuocere il pane dovrete usare un padellino rotondo e antiaderente: fatelo scaldare molto bene e versate su di esso circa 70 gr di composto. Non appena inizieranno a comparire delle bolle sulla superficie 2, coprite con un coperchio e terminate la cottura: ci vorranno circa 2 minuti, vi accorgerete che la cottura è terminata perché il pane cambia colore 3. Una volta cotto, coprite il pane molto bene con la pellicola, per evitare che si secchi.
									

								

															

																		
																															
											
										
																														
																		Preparate ora lo spezzatino: affettate e tritate finemente le cipolle 4 e ponetele in padella con un filo d'olio insieme agli spicchi d'aglio schiacciati 5. Fate rosolare il tutto, a fuoco moderato, quindi aggiungete il berberè 6 e lasciate insaporire per qualche minuto.
									

								

															

																		
																															
											
										
																														
																		Unite anche i pelati 7, salate se necessario e lasciate cuocere a fuoco basso per una decina di minuti 8. Intanto, tagliate la polpa di manzo 9 in pezzetti da circa 1 cm (cercate di tagliarli in modo più regolare possibile così da rendere la cottura uniforme).
									

								

															

																		
																															
											
										
																														
																		Unite la carne al sugo, direttamente in padella 10, mescolate e lasciate cuocere con un coperchio per 2 ore circa, mescolando di tanto in tanto e aggiungendo dell'acqua tiepida se il sugo dovesse seccarsi troppo 11. Trascorse due ore, la carne dovrà essere tenera e il sugo corposo ma non secco 12; se così non dovesse essere, aggiungete dell'acqua e fate cuocere ancora per 10-20 minuti. Verso fine cottura regolate di sale.
									

								

															

																		
																															
											
										
																														
																		Preparate l’accompagnamento per lo spezzatino: frullate, in un mixer, i ceci già cotti insieme ad un filo d’olio, sale e pepe a piacere (13-14). Saltate gli spinaci, già lavati, con un filo d’olio in padella per qualche minuto e salateli 15. Potete lasciare gli altri legumi al naturale o condirli con olio, prezzemolo, sale e pepe a piacere. Lavate l'insalata; lavate e tagliate in quarti i pomodori.
									

								

															

																		
																															
											
										
																														
																		Una volta pronta la carne, potete comporre lo zighinì: preparate un grande piatto (piano possibilmente) ogni 3-4 commensali, ponendo su di esso 3-4 injera disposti uno sull'altro 16, e posate al centro un paio di abbondanti cucchiaiate di spezzatino 17. Intorno alla carne, disponete le verdure e i legumi: un cucchiaio di crema di ceci 18,
									

								

															

																		
																															
											
										
																														
																		una manciata di insalatina e qualche pomodoro fresco 19, un cucchiaio di spinaci, uno di fagioli 20 e infine uno di lenticchie. Ecco pronto il vostro zighinì: servitelo ancora molto caldo e siate pronti a riempire di nuovo il piatto, se la carne dovesse finire subito!
									

								

							
					    