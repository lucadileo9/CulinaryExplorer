Difficoltà: Molto facile
Per molti una delle mete più ambite dell’estate, e diciamoci la verità non solo durante la bella stagione, è la calda e variopinta Spagna. In questa meravigliosa regione della penisola iberica è possibile gustare i migliori piatti della tradizione come la famosa paella, che si distingue in base alle zone, per terra, carne, mare e mista. I deliziosi churros da gustare mentre si passeggia sulla Rambla o in qualunque via affollata dai turisti e il famoso piatto andaluso a base di pomodoro, il gazpacho. Ispirati dalla vida loca diurna e nottura allora abbiamo dato un tocco di originalità a quest’ultimo piatto preparando uno sfizioso Bloody Mary gazpacho. Un cocktail che richiama non solo il piatto tipico spagnolo ma anche il famoso drink a base di succo di pomodoro. Se non sarà proprio comodo il trasporto di questo sfizioso cocktail per strada, sarà sicuramente ideale da sorseggiare sul terrazzino in compagnia dei vostri amici mentre sgranocchiate qualche antipasto estivo… preparato rigorosamente da voi, vero? Ecco la nostra ricetta del bloody mary gazpacho, cincin!


						
						

														INGREDIENTI
							
							                            
                                
    								
    									
    										
    										156
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    156
    					
    					    					    					
    					    Carboidrati
    					    g
    					    7.5
    					
    					    					    					
    					      di cui zuccheri
    					    g
    					    7.5
    					
    					    					    					
    					    Proteine
    					    g
    					    2.8
    					
    					    					    					
    					    Grassi
    					    g
    					    5.4
    					
    					    					    					
    					      di cui saturi
    					    g
    					    0.79
    					
    					    					    					
    					    Fibre
    					    g
    					    2.6
    					
    					    					    					    					
    					    Sodio
    					    mg
    					    521
    					
    					    				
    			
                            
													


						
														
							
														Ingredienti per 4 bicchieri
							

							
								

																	Pomodorini datterini
								
								
								
																	500
									g
																

								

							
								

																	Peperoni rossi
								
								
								(già pulito)
																	120
									g
																

								

							
								

																	Vodka
								
								
								
																	120
									g
																

								

							
								

																	Succo di limone
								
								
								
																	2
									
																

								

							
								

																	Olio extravergine d'oliva
								
								
								
																	70
									g
																

								

							
								

																	Tabasco®
								
								
								
																	1
									cucchiaino
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per decorare
							

							
								

																	Pomodorini datterini
								
								
								
																	2
									
																

								

							
								

																	Pomodorini gialli
								
								
								
																	2
									
																

								

							
								

																	Sedano
								
								
								ciuffi
																	4
									
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il Bloody Mary gazpacho cominciate lavando e asciugando pomodorini e peperoni. Poi dividete a metà i pomodori 1 e i peperoni puliti e tagliateli a cubetti 2. Uniteli in una ciotola 3
									

								

															

																		
																															
											
										
																														
																		e conditeli con il succo di limone 4, l’olio 5, sale, pepe e tabasco 6
									

								

															

																		
																															
											
										
																														
																		e mescolate bene 7. Coprite con un foglio di pellicola trasparente e lasciate macerare in frigorifero per un’oretta 8. Trascorso il tempo frullate il tutto con un mixer ad immersione 9.
									

								

															

																		
																															
											
										
																														
																		Ottenete una purea granulosa che potrete poi filtrare attraverso un colino messo in una ciotola 10. Trasferite la crema liscia nei bicchieri riempiti per 2/3 con il ghiaccio 11. Poi aggiungete 30 g di vodka per bicchiere, mescolate bene 12.
									

								

															

																		
																															
											
										
																														
																		Passate alla decorazione. Tagliate a metà i pomodorini rossi e gialli e unite la metà di uno e di un altro infilzandole con uno spiedino facendole combaciare come fosse un pomodorino bicolore 13. Decorate quindi il vostro Bloody Mary gazpacho prima con il ciuffo di sedano 14 e poi con lo spiedino di pomodorini, ancora una grattata di pepe e poi bevete subito 15!
									

								

							
					    