Difficoltà: Facile
Un gustoso condimento a base di capesante, sugo di pomodoro e un alcuni tipici profumi mediterranei. Si tratta di un ragù velocissimo con cui condire la pasta fresca di oggi. Ecco la ricetta dei bigoli con ragù di capesante, un facile e sfizioso piatto che conquisterà anche i palati più esigenti. Questo primo delizioso è perfetto anche per le festività natalizie grazie alla sua allure raffinata. Siete pronti? Preparate le forchette per avvolgere i bigoli con ragù di capesante, il pranzo è servito!


												
						
						

														INGREDIENTI
							
													


						
							
							

							
								

																	Bigoli
								
								
								freschi
																	400
									g
																

								

							
								

																	Capesante
								
								
								sgusciate
																	300
									g
																

								

							
								

																	Passata di pomodoro
								
								
								
																	250
									g
																

								

							
								

																	Pomodorini ciliegino
								
								
								
																	100
									g
																

								

							
								

																	Cipollotti rossi
								
								
								di Tropea
																	50
									g
																

								

							
								

																	Aglio
								
								
								spicchio
																	1
									
																

								

							
								

																	Vino bianco
								
								
								
																	70
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
								

																	Peperoncino in polvere
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i bigoli con ragù di capesante cominciate proprio da queste ultime. Dopo averle pulite, sciacquatele 1 e scolatele bene prima di tagliarle in 4 parti 2. Mettete un attimo da parte e poi tagliate i pomodorini, anche questi in 4 parti 3.
									

								

															

																		
																															
											
										
																														
																		Pulite e affettate sottilmente i cipollotti 4 e per finire sminuzzate grossolanamente il basilico 5. Spostatevi ai fornelli e scaldate un po' d'olio in una padella insieme a uno spicchio d'aglio. Poi aggiungete le capesante e lasciatele sfrigolare qualche istante 6.
									

								

															

																		
																															
											
										
																														
																		Sfumate con il vino bianco 7, fate evaporare l'alcol e aggiungete i pomodorini tagliati 8, lo scalogno affettato 9,
									

								

															

																		
																															
											
										
																														
																		e le foglie di basilico 10. Scottate rapidamente mescolando il tutto e poi togliete l'aglio 11 prima di aggiungere la passata di pomodoro 12,
									

								

															

																		
																															
											
										
																														
																		un po' d'acqua 13 e regolate di sale, pepe e peperoncino in polvere 14. Mescolate e lasciate cuocere a fuoco dolce per una decina di minuti; aggiungete al bisogno altra acqua 15.
									

								

															

																		
																															
											
										
																														
																		Intanto che il condimento cuoce 16, tuffate i bigoli in una pentola con abbondante acqua bollente e salata 17. Cuocete secondo i tempi riportati sulla confezione e scolate direttamente nel sugo quando pronti 18.
									

								

															

																		
																															
											
										
																														
																		Mantecate rapidamente la pasta con il condimento, spegnete e aggiungete il prezzemolo sminuzzato grossolanamente 19, mescolate e impiattate 20. Ecco pronti i vostri bigoli con ragù di capesante, buon appetito 21.
									

								

							
					    