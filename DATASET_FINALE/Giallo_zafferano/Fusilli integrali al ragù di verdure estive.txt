Difficoltà: Facile
Come ci piace la pasta integrale! Se poi è abbinata a un tripudio di verdure di stagione, siamo ancora più felici. Condividiamo con voi questa semplice bontà: fusilli integrali al ragù di verdure estive. Melanzane, zucchine, fagiolini e tanti altri ingredienti riuniti insieme per un veloce e sfizioso ragù di verdure che avvolgerà le eliche dei fusilli. Un primo piatto per i vostri pranzi all'aperto o per una cena estiva che piacerà a tutti, vegetariani e non. I fusilli integrali al ragù di verdure estive vi cattureranno con il loro gusto ricco ed equilibrato e con la loro carica di energia tutta naturale!


												
						
						

														INGREDIENTI
							
													


						
							
							

							
								

																	Fusilli Integrali
								
								
								
																	320
									g
																

								

							
								

																	Melanzane
								
								
								
																	200
									g
																

								

							
								

																	Zucchine
								
								
								
																	200
									g
																

								

							
								

																	Fagiolini piattoni
								
								
								
																	150
									g
																

								

							
								

																	Carote
								
								
								
																	100
									g
																

								

							
								

																	Sedano
								
								
								
																	1
									costa
																

								

							
								

																	Cipolle
								
								
								
																	1
									
																

								

							
								

																	Passata di pomodoro
								
								
								
																	200
									g
																

								

							
								

																	Acqua
								
								
								
																	150
									g
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i fusilli integrali con ragù di verdure estive, mondate e affettate sottilmente la cipolla 1. Poi pelate, spuntate e riducete a dadini di circa mezzo centimetro le carote 2. Quindi procedete allo stesso modo per il sedano, eliminando le foglie 3 e riducendo il gambo a dadini.
									

								

															

																		
																															
											
										
																														
																		Passate alle melanzane: lavatele e spuntatele 4, quindi tagliatele prima a fette, poi a listarelle e infine a dadini sempre di circa mezzo centimetro 5. Lavate e spuntate anche le zucchine e riducete anch'esse prima a listarelle e poi a dadini della stessa misura 6.
									

								

															

																		
																															
											
										
																														
																		Per ultimi lavate, spuntate 7 e tagliate a pezzetti anche i fagiolini piattoni. In una padella ampia scaldate un filo d'olio, quindi unite la cipolla, sedano e carota e fate cuocere a fuoco medio per circa 5 minuti, mescolando di tanto in tanto 8. Poi unite le melanzane 9,
									

								

															

																		
																															
											
										
																														
																		le zucchine 10, i fagiolini 11 e la passata di pomodoro 12. Per versare l'acqua necessaria alla ricetta potete riutilizzare la stessa brocca o contenitore utlizzato per versare la passata di pomodoro, in modo da ripulire anche i residui dello stesso. Cuocete il ragù di verdure per circa 20 minuti, mescolando di tanto in tanto.
									

								

															

																		
																															
											
										
																														
																		Cuocete la pasta scolandola circa 3 minuti prima della fine della cottura 13, poi versatela direttamente nella padella con il condimento, unite anche un mestolo di acqua di cottura se necessario 14 e cuocete mescolando per altri 3 minuti. I vostri fusilli integrali con ragù di verdure estive sono pronti per essere serviti, con un giro d'olio a crudo e qualche foglia fresca di basilico per aromatizzare 15!
									

								

							
					    