Difficoltà: Facile
Il gelato alla vaniglia con noci croccanti è un dessert raffinato ed elegante dal gusto delicato dato dall’aroma di vaniglia.
Per realizzarlo non è necessario l’utilizzo della gelatiera: basterà preparare un composto a base di panna montata e latte condensato che conferisce una speciale cremosità al gelato.
Per rendere ancora più goloso questo dolce abbiamo aggiunto delle noci caramellate che danno una nota croccante che contrasta perfettamente con il gelato.
Servite il gelato alla vaniglia con noci croccanti a fine pasto, sorprenderete i vostri ospiti con una delizia fatta in casa ma dall’aspetto scenografico e li conquisterete al primo assaggio!


												
						
						

														INGREDIENTI
							
							                            
                                
    								
    									
    										
    										272
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    272
    					
    					    					    					
    					    Carboidrati
    					    g
    					    23.7
    					
    					    					    					
    					      di cui zuccheri
    					    g
    					    23.5
    					
    					    					    					
    					    Proteine
    					    g
    					    5
    					
    					    					    					
    					    Grassi
    					    g
    					    17.5
    					
    					    					    					
    					      di cui saturi
    					    g
    					    7.27
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    39
    					
    					    					    					
    					    Sodio
    					    mg
    					    65
    					
    					    				
    			
                            
													


						
							
														Ingredienti per 1 kg di gelato
							

							
								

																	Panna fresca liquida
								
								
								
																	500
									ml
																

								

							
								

																	Latte condensato
								
								
								
																	297
									g
																

								

							
								

																	Zucchero
								
								
								
																	200
									g
																

								

							
								

																	Gherigli di noci
								
								
								
																	100
									g
																

								

							
								

																	Baccello di vaniglia
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il gelato alla vaniglia con noci croccanti iniziate ponendo in una ciotola capiente il latte condensato 1, poi prendete il baccello di vaniglia, incidetelo con un coltellino affilato nel senso della lunghezza 2, estraete i semi 3
									

								

															

																		
																															
											
										
																														
																		e uniteli al latte condensato 4, mescolate con una frusta 5 e tenete da parte. In un’altra ciotola versate la panna fresca liquida 6
									

								

															

																		
																															
											
										
																														
																		e montatela a neve ben ferma 7, incorporate alla panna il latte condensato aromatizzato alla vaniglia 8 e mescolate con una spatola delicatamente per non smontare la panna 9 fino ad ottenere un composto omogeneo.
									

								

															

																		
																															
											
										
																														
																		Imburrate uno stampo o teglia dal bordo alto, quello del plumcake è perfetto per questa preparazione, rivestite i bordi e il fondo con la carta da forno 10 e versate all’interno il gelato alla vaniglia 11. Ponete il composto in freezer a rassodare per 6-8 ore 12.
									

								

															

																		
																															
											
										
																														
																		Trascorso il tempo indicato, il vostro gelato sarà pronto, dedicatevi alla guarnizione con le noci. Ponete un pentolino sul fuoco, versate all’interno lo zucchero semolato 13 e sciogliete a fuoco basso lo zucchero finché non diventerà scuro 14 e liquido. A questo punto spegnete il fuoco e immergete le noci per qualche istante in modo da ricoprirle con il caramello 15,
									

								

															

																		
																															
											
										
																														
																		estraete le noci con l’aiuto di una pinza di cucina 16 e ponetele su un vassoio ricoperto di carta da forno 17. A questo punto potete comporre le vostre coppette di gelato: prendete una coppa di vetro da gelato e mettere un primo strato di noci caramellate 18,
									

								

															

																		
																															
											
										
																														
																		ponete poi una pallina di gelato 19 e proseguite a strati alternando il gelato alle noci e al caramello 20. Il vostro gelato alla vaniglia con noci croccanti è pronto per essere gustato! 21.
									

								

							
					    