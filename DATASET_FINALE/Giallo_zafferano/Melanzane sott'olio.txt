Difficoltà: Media
Le melanzane sott'olio sono un modo per gustare le melanzane tutto l'anno! Tra le tante ricette con le melanzane, come le melanzane ripiene o le melanzane gratinate, quelle sott'olio hanno un posto speciale nella nostra lista dei piatti preferiti! Una conserva che si può preparare in modi diversi a seconda delle località e delle tradizioni famigliari. Ottime da servire come antipasto, da accompagnare con crostini di pane tostato e un tagliere di sfiziosi salumi e formaggi, perfette anche per arricchire il condimento di una primo piatto estivo come la pasta con pesto di rucola, melanzane sott'olio e stracciatella. Vi mostriamo i passaggi per realizzare le melanzane sott'olio, alla nostra maniera, ma sempre rispettando le indicazioni per una corretta preparazione e conservazione. Scoprite anche altre ricette di sott'oli:


												
						
						

														INGREDIENTI
							
													


						
							
														Ingredienti per (2 barattoli da 500 ml)
							

							
								

																	Melanzane
								
								
								
																	1
									kg
																

								

							
								

																	Aceto di vino bianco
								
								
								
																	400
									g
																

								

							
								

																	Acqua
								
								
								
																	400
									g
																

								

							
								

																	Aglio
								
								
								
																	2
									spicchi
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Peperoncino fresco
								
								
								
																	2
									
																

								

							
								

																	Rosmarino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le melanzane sott'olio assicuratevi di eseguire la sanificazione dei barattoli come indicato in fondo alla ricetta e di utilizzare tappi nuovi. Lavate bene le melanzane sotto acqua corrente, asciugatele, spuntatele 1, pelatele per eliminare la buccia 2 e ricavate dei bastoncini di 1 cm 3.  
									

								

															

																		
																																											
											
										
																						
											
										
																						
											
										
																																										
																		Adagiate le melanzane in un colino e cospargetele con poco sale 4, mescolatele con le mani. Lasciate riposare le melanzane con il sale per circa 15 minuti. In una pentola versate l'acqua 5 e l’aceto 6 e portate a bollore.  
									

								

															

																		
																																											
											
										
																						
											
										
																						
											
										
																																										
																		Strizzate le melanzane per bene, aiutandovi con un canovaccio al bisogno. Poi versatele nell'acqua e aceto 7, scottatele per circa 30 secondi e poi aggiungete il peperoncino 8, l'aglio e il rosmarino 9.
									

								

															

																		
																																											
											
										
																						
											
										
																						
											
										
																																										
																		Cuocete il tutto altri 30 secondi 10. Scolate le melanzane 11 su un canovaccio pulito 12. 
									

								

															

																		
																																											
											
										
																						
											
										
																						
											
										
																																										
																		Lasciate intepidire 13. Trasferite le melanzane ormai tiepide in 2 barattoli di vetro da 500 ml 14 perfettamente puliti e asciutti. Coprite completamente le melanzane con olio extravergine d'oliva, avendo cura di lasciare uno spazio di un dito dal bordo 15. 
									

								

															

																		
																																											
											
										
																						
											
										
																						
											
										
																																										
																		Chiudete con il tappo, stringendo bene. Raccomandiamo di usare tappi nuovi con guarnizioni intatte 16. Trasferite i barattoli con le melanzane in una pentola con acqua fredda (dovranno essere coperti fino al tappo) 17 e portate a bollore. Lasciate bollire i barattoli con le melanzane per circa 20 minuti. Lasciate raffreddare in acqua a temperatura ambiente o direttamente in acqua. Verificate il sottovuoto dei barattoli 18. Verificare la formazione del sottovuoto: il tappo non deve fare click e in caso di guarnizioni tirandole devono rimanere ben salde. Conservate le melanzane sott’olio in luogo fresco e asciutto e lontano da fonti dirette di luce. Una volta pronto, monitorate il barattolo per mezza giornata per controllare se il livello dell’olio si abbassa (potrebbe essere assorbito in parte dalle melanzane): in questo caso è necessario aggiungere altro olio e procedere nuovamente con la bollitura del barattolo.
									

								

							
					    