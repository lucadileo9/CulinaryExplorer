Difficoltà: Media
Avete presente quando ascoltate una canzone che amate particolarmente e, in quello stesso momento, le vostre orecchie riescono ad isolare qualsiasi altro rumore intorno, per far spazio all’unico suono che volete sentire? Ci sono ricette in grado di suscitare la stessa emozione, magari riportandovi a momenti piacevoli trascorsi in compagnia dei vostri affetti. Per noi, la crostata alla Nutella è sicuramente la torta che sa di buono, di quelle casalinghe e delle tante merende da fare dividendo una fetta con gli amici. Come la torta Mars, questa torta alla Nutella è uno strappo alla regola da concedersi una volta ogni tanto... per il puro piacere di farlo! Pasta frolla e un’irresistibile farcitura, ecco la crostata alla Nutella: molto più che musica per le nostre orecchie!


												
						
						

														INGREDIENTI
							
							                            
                                
    								
    									
    										
    										863
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    863
    					
    					    					    					
    					    Carboidrati
    					    g
    					    81.7
    					
    					    					    					
    					      di cui zuccheri
    					    g
    					    54.4
    					
    					    					    					
    					    Proteine
    					    g
    					    10.3
    					
    					    					    					
    					    Grassi
    					    g
    					    55.1
    					
    					    					    					
    					      di cui saturi
    					    g
    					    25.55
    					
    					    					    					
    					    Fibre
    					    g
    					    1.7
    					
    					    					    					
    					    Colesterolo
    					    mg
    					    181
    					
    					    					    					
    					    Sodio
    					    mg
    					    40
    					
    					    				
    			
                            
													


						
							
														Ingredienti per una tortiera di 22 cm di diametro
							

							
								

																	Burro
								
								
								freddo
																	110
									g
																

								

							
								

																	Farina 00
								
								
								
																	215
									g
																

								

							
								

																	Tuorli
								
								
								
																	3
									
																

								

							
								

																	Zucchero a velo
								
								
								
																	85
									g
																

								

							
								

																	Nutella
								
								
								
																	400
									g
																

								

							
								

																	Burro di cacao
								
								
								
																	90
									g
																

								

							
								

																	Panna fresca liquida
								
								
								 per spennellare
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crostata alla nutella cominciate dalla frolla. Quindi in un mixer versate la farina ed il burro freddo 1 e frullate per qualche istante. Trasferite la sabbiatura sul piano da lavoro 2, formate una conca nel mezzo e versate i tuorli 3,
									

								

															

																		
																															
											
										
																														
																		setacciate lo zucchero a velo tutt'intorno alla conca 4. Cominciate ad impastate brevemente mescolando con le dita le uova al centro e raccogliendo man a mano la farina; cercate di impastare brevemente il tempo necessario per ottenere un impasto sufficientemente compatto 5 che potrete avvolgere nella pellicola trasparente 6. Lasciate riposare il panetto in frigorifero per almeno 30 minuti.
									

								

															

																		
																															
											
										
																														
																		Dopodiché riprendete la pasta e battetela su una spianatoia leggermente infarinata 7 in questo modo la ammorbidirete un po’ rendendo più semplice il momento della distensione. Tirate la frolla fino a mezzo centimetro di spessore 8. Poi avvolgete l’impasto intorno al matterello e sistematelo in una tortiera da 22 cm già imburrata e infarinata 9.
									

								

															

																		
																															
											
										
																														
																		Pareggiate i bordi 10 e raccogliete l’eccesso di pasta, con il quale preparerete le losanghe. Infine bucherellate la base 11 e tenete da parte la teglia. Occupatevi della crema: quindi sistemate il burro di cacao in una ciotola 12
									

								

															

																		
																															
											
										
																														
																		e fondetelo al microonde altrimenti anche a bagnomaria (se non avete il burro di cacao, potete sostituirlo nella stessa dose con del burro classico), unitelo alla Nutella poco alla volta 13 mescolando fin quando non sarà completamente assorbito. Infine versate la crema appena ottenuta nello stampo 14 e distribuitela su tutta la superficie 15.
									

								

															

																		
																															
											
										
																														
																		Riprendete la frolla e tiratela nuovamente, sul piano infarinato, e formate delle losanghe larghe circa 1 cm, con una rotella dentellata 16. Sistematele sulla tortiera prima in un verso 17 e poi nell’altro 18, in modo da farle incrociare e creare un motivo a rombi.
									

								

															

																		
																															
											
										
																														
																		Infine spennellate con della panna fresca liquida 19 e cuocete in forno preriscaldato, in modalità statica, a 160° per 40 minuti 20 (potete provare la cottura in forno ventilato a 150° per circa 30-35 minuti cuocendo nel ripiano basso del forno; potete coprire a metà cottura con un foglio di carta alluminio se vi sembra che si stia cuocendo troppo in superficie). Una volta cotta, lasciate raffreddare completamente la vostra crostata alla nutella e poi sformatela per servirla 21.
									

								

							
					    