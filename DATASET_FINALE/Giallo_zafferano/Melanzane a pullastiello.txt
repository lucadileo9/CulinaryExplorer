Difficoltà: Facile
Siete fan dei cordon bleu? La cucina partenopea si ispira proprio a quelle famose cotolette per una versione davvero rustica e interessante. Stiamo parlando delle melanzane a pullastiello! Si tratta di fettine di melanzane fritte e farcite e successivamente ripassate ancora nell'olio. Il risultato? Una golosità che sicuramente potrete iscrivere tra tutte quelle che la cucina campana mette a disposizione. A partire dalle frittatine di pasta fino alla mozzarella in carrozza, per non parlare delle irresistibili graffe che sono di Carnevale ma che poi si friggono tutto l'anno!
Le melanzane a pullastiello sono semplicissime da fare e ci vorrà davvero molto poco per prepararle, perciò allacciatevi subito il grembiule e preparate anche voi questa delizia!


						
						

														INGREDIENTI
							
							                            
                                
    								
    									
    										
    										608
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    608
    					
    					    					    					
    					    Carboidrati
    					    g
    					    12.5
    					
    					    					    					
    					      di cui zuccheri
    					    g
    					    3
    					
    					    					    					
    					    Proteine
    					    g
    					    19.6
    					
    					    					    					
    					    Grassi
    					    g
    					    53.3
    					
    					    					    					
    					      di cui saturi
    					    g
    					    12.63
    					
    					    					    					
    					    Fibre
    					    g
    					    2.5
    					
    					    					    					
    					    Colesterolo
    					    mg
    					    158
    					
    					    					    					
    					    Sodio
    					    mg
    					    910
    					
    					    				
    			
                            
													


						
														
							
														Ingredienti per 4 pezzi
							

							
								

																	Melanzane
								
								
								
																	300
									g
																

								

							
								

																	Provola affumicata
								
								
								
																	200
									g
																

								

							
								

																	Salame napoletano
								
								
								
																	50
									g
																

								

							
								

																	Uova
								
								
								(circa 2 medie)
																	110
									g
																

								

							
								

																	Farina 00
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per friggere
							

							
								

																	Olio di semi
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le melanzane a pullastiello cominciate lavando e asciugando le melanzane. Poi spostatevi sul tagliere e affettate la provola (o mozzarella) affumicata ottenendo delle fette dello spessore di circa 3–4 mm. Poi tagliate il salame napoletano, a cui avrete tolto il budello, a fettine di circa 1-2 mm 2. Passate alle melanzane: eliminate le due estremità e le prime due fette dei lati opposti 3.
									

								

															

																		
																															
											
										
																														
																		Dopodiché tagliatele a fette sempre dello spessore di 3-4 mm 4. Scaldate una padella con abbondante olio di semi per friggere portandolo ad una temperatura di 140°. Quindi immergete un paio di fette di melanzane alla volta 5 e cuocete su entrambi i lati per 1-2 minuti in totale 6.
									

								

															

																		
																															
											
										
																														
																		Scolate le fette di melanzana, asciugatele con della carta da cucina e sistematele sul tagliere, poi aggiungete le fettine di provola 7 e di salame 8. Dopodiché richiudete con un’altra fetta di melanzana e continuate così con tutte le altre 9.
									

								

															

																		
																															
											
										
																														
																		Rompete le uova in una ciotola bassa e larga, aggiustate di sale e pepe. Ripassate le melanzane ripiene prima nelle uova 10 e poi nella farina 11. Fate aderire per bene quest’ultima affinché il tutto risulti ben compatto e chiuso all’interno dell’involucro di uova e farina. Tuffate nell’olio bollente a 140° un paio di pezzi alla volta 12,
									

								

															

																		
																															
											
										
																														
																		lasciateli dorare per bene per circa 3-4 minuti 13, dopodiché scolate su carta assorbente 14 e continuate così con tutte le altre. Ecco pronte le vostre melanzane a pullastiello, non vi resta che gustarle ancora caldissime 15!
									

								

							
					    