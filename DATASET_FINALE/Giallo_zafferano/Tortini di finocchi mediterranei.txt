Difficoltà: Facile
Con la sua consistenza croccante e il suo gusto fresco, il finocchio è uno degli ortaggi invernali più versatili. Ottimo da gustare crudo nelle insalate, saltato in padella, gratinato o con la besciamella. Qui vogliamo proporvelo in una nuova veste insolita e stuzzicante: i tortini di finocchi alla mediterranea. Un mix consolidato di sapori nostrani riunito in un genuino tortino al forno con un’irresistibile gratinatura. I vostri menu invernali avranno da oggi un’idea in più, sfiziosa, ghiotta e veg!


												
						
						

														INGREDIENTI
							
							                            
                                
    								
    									
    										
    										180
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    180
    					
    					    					    					
    					    Carboidrati
    					    g
    					    6.4
    					
    					    					    					
    					      di cui zuccheri
    					    g
    					    2.6
    					
    					    					    					
    					    Proteine
    					    g
    					    7.6
    					
    					    					    					
    					    Grassi
    					    g
    					    13.8
    					
    					    					    					
    					      di cui saturi
    					    g
    					    5.79
    					
    					    					    					
    					    Fibre
    					    g
    					    2.6
    					
    					    					    					
    					    Colesterolo
    					    mg
    					    33
    					
    					    					    					
    					    Sodio
    					    mg
    					    445
    					
    					    				
    			
                            
													


						
							
														Ingredienti per 4 stampi da 10 cm
							

							
								

																	Finocchi
								
								
								
																	250
									g
																

								

							
								

																	Pomodorini datterini
								
								
								
																	200
									g
																

								

							
								

																	Edamer
								
								
								
																	80
									g
																

								

							
								

																	Capperi sotto sale
								
								
								
																	15
									g
																

								

							
								

																	Olive nere
								
								
								denocciolate
																	8
									
																

								

							
								

																	Pangrattato
								
								
								
																	20
									g
																

								

							
								

																	Burro
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i tortini di finocchi alla mediterranea per prima cosa affettate sottilmente i finocchi utilizzando una mandolina (1-2). Lavate i pomodorini e tagliateli a fette sottili 3.
									

								

															

																		
																															
											
										
																														
																		Tagliate il formaggio prima a strisce 4 e poi riducete quest’ultime a cubetti 5. Prendete ora dei pirottini di alluminio da 10 cm di diametro e con un bordo alto 3 cm. Fondete il burro e imburrate il fondo e il bordo 6 aiutandovi con un pennello da cucina.
									

								

															

																		
																															
											
										
																														
																		Ora spolverizzate tutta la superficie interna con il pangrattato 7. A questo punto potete riempire i vostri pirottini: adagiate sul fondo uno strato di finocchi 8, poi uno di pomodorini e insaporite con i capperi (precedentemente dissalati) 9,
									

								

															

																		
																															
											
										
																														
																		qualche cubetto di formaggio e le olive tagliate a rondelle 10. Ora ricoprite con un altro strato di finocchi 11. Distribuite sulla superficie del pangrattato 12
									

								

															

																		
																															
											
										
																														
																		e un pezzetto di burro 13. Ponete i vostri pirottini su una teglia da forno 14 e cuocete in forno statico preriscaldato a 180° per 30 minuti, di cui gli ultimi 5 minuti con la funzione grill. A cottura ultimata i tortini di finocchi alla mediterranea saranno ben gratinati, serviteli caldi 15!
									

								

							
					    