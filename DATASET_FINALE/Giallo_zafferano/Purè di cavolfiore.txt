Difficoltà: Molto facile
Una delicata crema per un contorno vellutato e avvolgente. Il purè di cavolfiore è l'ideale per accompagnare saporiti secondi di carne nel periodo autunnale e invernale. Si prepara in pochi minuti, utilizzando la pentola a pressione ed unendo al cavolfiore le patate per creare un mix morbido e gustoso. Per renderlo ancora più invitante potete gratinarlo al forno cospargendo la superficie di Grana grattugiato e una spolverata di noce moscata oppure per un sapore più spiccato con del pecorino! Comunque vogliate gustarlo, il purè di cavolfiore è un ottimo contorno anche per offrire questa verdura in modo diverso ai bambini!


												
						
						

														INGREDIENTI
							
							                            
                                
    								
    									
    										
    										345
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    345
    					
    					    					    					
    					    Carboidrati
    					    g
    					    44.3
    					
    					    					    					
    					      di cui zuccheri
    					    g
    					    7.1
    					
    					    					    					
    					    Proteine
    					    g
    					    15.2
    					
    					    					    					
    					    Grassi
    					    g
    					    11.8
    					
    					    					    					
    					      di cui saturi
    					    g
    					    3.29
    					
    					    					    					
    					    Fibre
    					    g
    					    9.1
    					
    					    					    					
    					    Colesterolo
    					    mg
    					    11
    					
    					    					    					
    					    Sodio
    					    mg
    					    888
    					
    					    				
    			
                            
													


						
							
							

							
								

																	Cavolfiore
								
								
								
																	1,4
									kg
																

								

							
								

																	Patate
								
								
								
																	1
									kg
																

								

							
								

																	Grana Padano DOP
								
								
								da grattugiare
																	40
									g
																

								

							
								

																	Aglio
								
								
								
																	½
									spicchio
																

								

							
								

																	Sale grosso
								
								
								
																	1
									cucchiaino
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Acqua
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il purè di cavolfiore, iniziate dalla pulizia delle verdure; potete anche consultare la Scuola di cucina: come pulire il cavolfiore. Con un coltellino, eliminate le foglie esterne del cavolfiore, tagliate via il torsolo 1, poi staccate le cime incidendo all'attaccatura con il tronco principale 2; alla fine, dovrete ottenere circa 1,2 kg di cavolfiore pulito. Lavate bene le cime sotto acqua corrente 3.
									

								

															

																		
																															
											
										
																														
																		Adagiateli su un canovaccio da cucina pulito 4 intanto proseguite la preparazione sbucciando le patate 5. Una volta pulite tagliatele a metà e poi in quarti 6.
									

								

															

																		
																															
											
										
																														
																		Prendete la pentola a pressione, versate un filo d'olio e il mezzo aglio sbucciato e tritato 7. Aggiungete le patate a pezzi 8 e le cime di cavolfiore 9.
									

								

															

																		
																															
											
										
																														
																		Ora versate l'acqua nella pentola a pressione 10, fino ad arrivare al livello delle verdure. Quindi aggiungete un cucchiaino scarso di sale grosso 11 o salate a vostro piacimento. Cuocete il cavolfiore e le patate per 5 minuti, contando questo tempo dal fischio della pentola a pressione (se non avete la pentola a pressione, fate bollire le verdure in due pentole separate in acqua bollente salata a piacere: occorreranno circa 40 minuti, le patate e le cime di cavolfiore dovranno essere morbide). Passato il tempo necessario, quando le verdure saranno cotte e dopo aver fatto uscire il vapore dalla pentola, prendete il mixer ad immersione e posizionatelo nella pentola 12.
									

								

															

																		
																															
											
										
																														
																		Azionatelo per ridurre il cavolfiore e le patate ad una crema omogenea 13. Salate e pepate a piacere, quindi mescolate 14 e mantecate per qualche minuto per far asciugare il purè 15.
									

								

															

																		
																															
											
										
																														
																		Ora grattugiate la noce moscata 16, poi decidete come servire il purè: potete trasferirlo semplicemente in una terrina creando dei decori con i rebbi di una forchetta 17; in alternativa potete gratinare il purè in questo modo: aggiungete del Grana grattugiato finemente 18,
									

								

															

																		
																															
											
										
																														
																		spolverate ancora con noce moscata a piacere 19, quindi mettete la terrina su una leccarda da forno e scegliete la funzione grill a circa 230° per poco più di 5 minuti o finché non si sarà leggermente dorata la superficie 20. Qualsiasi versione scegliate, servite il purè caldo o tiepido 21 per accompagnare i vostri secondi!
									

								

							
					    