Difficoltà: Facile
A quanti di voi sarà capitato di rientrare a casa e non avere più pane in dispensa? Niente paura! Oggi vi proponiamo un valido sostituto del pane che cuoce in pochi minuti e senza accendere il forno! Le focaccine in padella si realizzano in poco tempo, e non bisogna nemmeno attendere la loro lievitazione!  Per questa ricetta ci siamo ispirati alle semplici focaccine ma qui abbiamo scelto di mescolare della farina raffinata ad una farina integrale per ottenere un effetto non troppo rustico, in questo modo inoltre non rischierete di ottenere un prodotto non troppo duro! Leggermente dorate in padella queste focaccine risultano morbide e croccanti! E se siete in estate e anche voi non riuscite a resistere ai fichi oggi vi consigliamo di abbinarli con del prosciutto crudo dolce e del formaggio fresco! Farcite le vostre focaccine in padella in questo modo e servitele per un aperitivo strepitoso!


						
						

														INGREDIENTI
							
							                            
                                
    								
    									
    										
    										325
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    325
    					
    					    					    					
    					    Carboidrati
    					    g
    					    34.8
    					
    					    					    					
    					      di cui zuccheri
    					    g
    					    5.1
    					
    					    					    					
    					    Proteine
    					    g
    					    11.7
    					
    					    					    					
    					    Grassi
    					    g
    					    15.4
    					
    					    					    					
    					      di cui saturi
    					    g
    					    4.12
    					
    					    					    					
    					    Fibre
    					    g
    					    3.6
    					
    					    					    					
    					    Colesterolo
    					    mg
    					    21
    					
    					    					    					
    					    Sodio
    					    mg
    					    595
    					
    					    				
    			
                            
													


						
														
							
														Ingredienti per 6 focaccine da 11 cm
							

							
								

																	Farina integrale
								
								
								
																	125
									g
																

								

							
								

																	Farina 00
								
								
								
																	125
									g
																

								

							
								

																	Acqua
								
								
								
																	160
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Sale fino
								
								
								
																	5
									g
																

								

							
								

																	Lievito istantaneo per preparazioni salate
								
								
								
																	5
									g
																

								

							
								

																	Rosmarino
								
								
								da tritare
																	1
									g
																

								

							
														
							
						
														
							
														per stendere la pasta
							

							
								

																	Farina 00
								
								
								
																	25
									g
																

								

							
														
							
						
														
							
														per farcire
							

							
								

																	Stracchino
								
								
								
																	80
									g
																

								

							
								

																	Prosciutto crudo
								
								
								
																	80
									g
																

								

							
								

																	Fichi
								
								
								
																	2
									
																

								

							
								

																	Gherigli di noci
								
								
								
																	20
									g
																

								

							
								

																	Pepe nero
								
								
								
																	1
									pizzico
																

								

							
														
							
						
														
							
														per decorare
							

							
								

																	Timo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le focaccine integrali ponete entrambe le farine nella ciotola di una planetaria, aggiungete il sale, il rosmarino tritato e il lievito 2. Unite l'olio a filo 3 e azionate la planetaria.
									

								

															

																		
																															
											
										
																														
																		Versate, sempre con la planetaria in azione, anche l'acqua a filo 4 e lavorate l'impasto per circa 5 minuti. Trasferitelo su una spianatoia leggermente infarinata 5 e dategli una forma sferica 6 lavorandolo con le mani.
									

								

															

																		
																															
											
										
																														
																		Infarinate nuovamente il piano di lavoro e stendete l'impasto con un mattarello, fino ad ottenere uno spessore di circa 8 mm 7. Con un coppapasta dal diametro di 11 cm ritagliate la pasta 8 e ricavate le vostre 6 focaccine 9.
									

								

															

																		
																															
											
										
																														
																		Ungete leggermente una padella, distribuendo l'olio in maniera uniforme con un pennello  10 e adagiatevi le focaccine 11. Bucherellate la superficie con i rebbi di una forchetta 12 e cuocetele per circa 5 minuti.
									

								

															

																		
																															
											
										
																														
																		Girate le focaccine e cuocete nuovamente per 5 minuti fino a che risulteranno ben dorate e croccanti 13.  Tagliate i fichi in 4 parti 14 e spalmate le focaccine con lo stracchino 15.
									

								

															

																		
																															
											
										
																														
																		Adagiate una fettina di prosciutto crudo sullo stracchino 16 e affiancatelo con uno spicchio di fico e un gheriglio di noce 17. Decorate con qualche fogliolina di timo e servite le vostre focaccine in padella 18!
									

								

							
					    