Difficoltà: Media
Con la pasta biscotto, un impasto molto semplice da preparare e molto versatile, si possono preparare tra i dolci più golosi: dai dolci per i compleanni come il mitico rotolo alla Nutella, re indiscusso delle feste, fino al tronchetto di Natale (buche de Noel), così scenografico e allettante. E allora ci siamo detti: perché non preparare un dolce per la merenda? E così è nata la ricetta delle girelle alla Nutella! Non uno ma ben due rotoli di pasta biscotto: una chiara e una scura al cacao, farciti con tanta crema spalmabile alle nocciole. Le deliziose girelle alla Nutella sono irresistibili: deliziate i vostri ospiti, ma soprattutto i più piccoli di casa, con la semplicità di un impasto soffice, arrotolato e farcito.


						
						

														INGREDIENTI
							
							                            
                                
    								
    									
    										
    										239
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    239
    					
    					    					    					
    					    Carboidrati
    					    g
    					    30.7
    					
    					    					    					
    					      di cui zuccheri
    					    g
    					    25.5
    					
    					    					    					
    					    Proteine
    					    g
    					    5
    					
    					    					    					
    					    Grassi
    					    g
    					    10.7
    					
    					    					    					
    					      di cui saturi
    					    g
    					    4.25
    					
    					    					    					
    					    Fibre
    					    g
    					    0.7
    					
    					    					    					
    					    Colesterolo
    					    mg
    					    72
    					
    					    					    					
    					    Sodio
    					    mg
    					    45
    					
    					    				
    			
                            
													


						
														
							
														Ingredienti per 12 girelle
							

							
								

																	Farina 00
								
								
								
																	80
									g
																

								

							
								

																	Zucchero
								
								
								
																	115
									g
																

								

							
								

																	Uova
								
								
								(circa 4)
																	230
									g
																

								

							
								

																	Cacao amaro in polvere
								
								
								
																	10
									g
																

								

							
								

																	Estratto di vaniglia
								
								
								
																	1
									cucchiaino
																

								

							
														
							
						
														
							
														per farcire
							

							
								

																	Nutella
								
								
								
																	220
									g
																

								

							
														
							
						
														
							
														per guarnire
							

							
								

																	Cioccolato fondente
								
								
								
																	100
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le girelle alla Nutella per prima cosa occupatevi della pasta biscotto: rompete le uova a temperatura ambiente in una ciotola, aromatizzate con l‘estratto di vaniglia 1, versate lo zucchero 2 e sbattetele con una frusta elettrica a velocità media 3;
									

								

															

																		
																															
											
										
																														
																		ci vorranno alcuni minuti perchè risultino chiare e spumose 4. Incorporate la farina setacciata 5 mescolando delicatamente dall’alto verso il basso con una spatola 6.
									

								

															

																		
																															
											
										
																														
																		Ora dividete l’impasto a metà e versatelo in due ciotole separate 7. In uno dei due impasti aggiungete il cacao in polvere setacciandolo 8 e mescolando sempre con delicatezza dall'alto verso il basso per non smontare il composto 9.
									

								

															

																		
																															
											
										
																														
																		Imburrate una teglia da forno da 30x38 cm e poi fate aderire bene la carta da forno sul fondo e sui bordi, versate l’impasto chiaro 10, livellate la superficie con una spatola 11 e cuocete in forno preriscaldato statico a 180° (mettendo la teglia sul ripiano alto) per 10-12 minuti. A cottura ultimata, sfornate la pasta biscotto, versate immediatamente sopra l’impasto scuro 12.
									

								

															

																		
																															
											
										
																														
																		Distribuite l’impasto uniformemente con la spatola 13 quindi cuocete per altri 10 minuti sempre in forno statico caldo a 180°, ancora sul ripiano alto. Terminata la cottura sfornate la pasta biscotto 14, coprite la superficie con un foglio di carta da forno 15.
									

								

															

																		
																															
											
										
																														
																		Poi adagiate sopra di esso un canovaccio, in questo modo non si seccherà 16. Lasciate raffreddare la base di pasta biscotto e, una volta che si sarà a temperatura ambiente, sfilate il foglio di carta forno delicatamente 17, capovolgete con attenzione la pasta biscotto e sfilate anche la carta forno dal lato chiaro, sempre molto delicatamente 18.
									

								

															

																		
																															
											
										
																														
																		Pareggiate i bordi con un coltello, quindi riponete nuovamente la base su un foglio di carta da forno, versate sopra la nutella 19 e distribuitela con una spatola lasciando 1 cm di spazio solo sui lati più lunghi, iniziate quindi ad arrotolare la base aiutandovi con la carta da forno 20. Una volta creato un rotolo 21
									

								

															

																		
																															
											
										
																														
																		avvolgetelo nella carta da forno sigillando con cura le estremità 22 e lasciate rassodare in frigorifero per 1 ora. Trascorso questo tempo, riprendete il rotolo che deve risultare ben sodo 23, quindi affettatelo 24
									

								

															

																		
																															
											
										
																														
																		per ottenere 12 girelle 25. Occupatevi ora della ricopertura: tritate il cioccolato fondente 26, scioglietelo a bagnomaria 27 oppure nel microonde.
									

								

															

																		
																															
											
										
																														
																		Immergete le girelle nel cioccolato sciolto solo da un lato 28 e lasciatele asciugare su una gratella 29. Una volta che il cioccolato si sarà rassodato le vostre girelle alla Nutella saranno pronte per essere gustate 30!
									

								

							
					    