Difficoltà: Facile
Gli gnocchi con crema di Asiago sono un classico primo piatto a base di farina e patate, condito con un’originale crema di Asiago, un formaggio tipico Veneto, che dona al piatto un sapore particolare e lo rende molto gustoso. Preparare gli gnocchi con crema di Asiago è davvero molto semplice: una volta fatti gli gnocchi basterà preparare la crema facendo cuocere l’Asiago con un po’ di latte, farina e burro, finché non si otterrà un composto denso. Alla fine vi basterà incorporare gli gnocchi alla crema e spolverizzateli con un trito di erbe aromatiche, e sarete pronti per portare a tavola i vostri gnocchi con crema di Asiago!


						
						

														INGREDIENTI
							
							                            
                                
    								
    									
    										
    										755
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    755
    					
    					    					    					
    					    Carboidrati
    					    g
    					    107.2
    					
    					    					    					
    					      di cui zuccheri
    					    g
    					    9
    					
    					    					    					
    					    Proteine
    					    g
    					    29.4
    					
    					    					    					
    					    Grassi
    					    g
    					    23.1
    					
    					    					    					
    					      di cui saturi
    					    g
    					    12.54
    					
    					    					    					
    					    Fibre
    					    g
    					    5.5
    					
    					    					    					
    					    Colesterolo
    					    mg
    					    66
    					
    					    					    					
    					    Sodio
    					    mg
    					    853
    					
    					    				
    			
                            
													


						
														
							
														Ingredienti per gli gnocchi
							

							
								

																	Patate
								
								
								
																	1
									kg
																

								

							
								

																	Farina 00
								
								
								
																	300
									g
																

								

							
								

																	Sale fino
								
								
								
																	
									q.b.
																

								

							
								

																	Erba cipollina
								
								
								
																	5
									g
																

								

							
								

																	Salvia
								
								
								
																	5
									g
																

								

							
														
							
						
														
							
														per la crema di asiago
							

							
								

																	Latte intero
								
								
								
																	500
									g
																

								

							
								

																	Burro
								
								
								
																	30
									g
																

								

							
								

																	Farina 00
								
								
								
																	30
									g
																

								

							
								

																	Asiago
								
								
								
																	150
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli gnocchi con crema di Asiago iniziate preparando la crema: prendete l’Asiago e togliete la crosta 1, grattugiatelo 2 e mettetelo nel latte a macerare per 20 minuti 3.
									

								

															

																		
																															
											
										
																														
																		Nel frattempo preparate gli gnocchi. Lavate le patate e mettetele a cuocere con la buccia in una pentola di acqua salata 4, quando saranno cotte, scolatele e, ancora calde, togliete la buccia 5. Schiacciatele con l’aiuto di un passaverdure o uno schiacciapatate e mettetele in una bacinella capiente 6,
									

								

															

																		
																															
											
										
																														
																		poi unite la farina setacciata ed un pizzico di sale 7. Trasferite l'impasto su di una spianatoia per lavorarlo più facilmente e impastate fino ad ottenere un composto omogeneo (se dovesse servire aggiungete altra farina al composto per facilitare la lavorazione) 8. A questo punto lasciate riposare l’impasto a temperatura ambiente per 10 minuti. Trascorso il tempo necessario dividetelo in tanti filoni  e tagliate dei tocchetti dello spessore di 2-3 centimetri 9,
									

								

															

																		
																															
											
										
																														
																		poi iniziate a formare i vostri gnocchi con l’aiuto dell’apposito rigagnocchi 10, infine riponeteli su una superficie o un vassoio infarinato prima di cuocerli 11. A questo punto prendete l’Asiago con il latte e mettetelo in un pentolino, poi portatelo a bollore 12.
									

								

															

																		
																															
											
										
																														
																		Nel frattempo prendete un pentolino, sciogliete il burro 13 e incorporate la farina con l’aiuto di una frusta 14. Quando il composto di Asiago e latte avrà raggiunto il bollore, aggiungetelo al burro e continuate a mescolare, sempre utilizzando la frusta, per amalgamare tutti gli ingredienti 15. Appena la crema si addensa o arriva di nuovo a bollore toglietela dal fuoco. A questo punto assaggiatela e se necessario aggiustate di sale.
									

								

															

																		
																															
											
										
																														
																		Mettete a bollire una pentola di acqua salata, poi fate cuocere gli gnocchi 16 e scolateli appena riaffiorano in superficie 17. Infine unite gli gnocchi alla crema e fateli saltare per 2 minuti 18. Servite i vostri gnocchi con crema di Asiago caldi e spolverizzateli con un trito di salvia ed erba cipollina a piacere.
									

								

							
					    