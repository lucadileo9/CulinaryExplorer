Difficoltà: Molto facile
Lo sentite il venticello tiepido che annuncia l’arrivo della primavera? Le giornate si allungano, la natura assume tinte vivaci, mentre l’aria ancora frizzantina porta con sé la promessa di un clima più mite… oggi lasciamo entrare i colori primaverili in sala da pranzo con una ricetta dal sapore fresco e dall’aspetto allegro: tagliatelle fave e stracciatella! Facile e veloce da realizzare, questo delizioso primo piatto prevede pochi ingredienti da aggiungere in purezza o a cui dedicare solo pochi minuti di cottura, per preservarne il gusto e la consistenza originari. Le fave crude vanno a braccetto con il guanciale rosolato, mentre i fili di porro e carote appena saltati abbracciano le tagliatelle in un gioioso vortice di bontà, coronato sul finale da bianche pennellate di stracciatella. Se avete un animo da pittore, potreste osare con le tagliatelle alla barbabietola con asparagi, una variante di pasta fresca dai colori accattivanti; ma quando il bel tempo chiama e si ha poca voglia di stare ai fornelli, le tagliatelle fave e stracciatella rappresentano il giusto compromesso! Un piatto audace e armonioso allo stesso tempo, da assaggiare e ascoltare molto attentamente… un inno alla bella stagione e ai palati più spensierati!


												
						
						

														INGREDIENTI
							
							                            
                                
    								
    									
    										
    										513
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    513
    					
    					    					    					
    					    Carboidrati
    					    g
    					    62.2
    					
    					    					    					
    					      di cui zuccheri
    					    g
    					    3
    					
    					    					    					
    					    Proteine
    					    g
    					    16.2
    					
    					    					    					
    					    Grassi
    					    g
    					    22.1
    					
    					    					    					
    					      di cui saturi
    					    g
    					    8.99
    					
    					    					    					
    					    Fibre
    					    g
    					    4.5
    					
    					    					    					
    					    Colesterolo
    					    mg
    					    108
    					
    					    					    					
    					    Sodio
    					    mg
    					    83
    					
    					    				
    			
                            
													


						
							
							

							
								

																	Tagliatelle all'uovo
								
								
								
																	300
									g
																

								

							
								

																	Fave
								
								
								pulite
																	100
									g
																

								

							
								

																	Stracciatella
								
								
								
																	100
									g
																

								

							
								

																	Guanciale
								
								
								
																	80
									g
																

								

							
								

																	Porri
								
								
								
																	60
									g
																

								

							
								

																	Carote
								
								
								
																	40
									g
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																				
											
										
																			
																		Per realizzare le tagliatelle fave e stracciatella, innanzitutto mettete a bollire una pentola di acqua leggermente salata. Poi occupatevi della preparazione degli ingredienti: tagliate il guanciale a fettine dello spessore di circa 2 mm 1, poi sovrapponetele e tagliatele a listarelle 2. Pulite il porro eliminando le estremità e lo strato più esterno, poi dividetelo a metà per il lungo 3
									

								

															

																		
																				
											
										
																			
																		e tagliatelo longitudinalmente per ricavare delle striscioline molto fini 4. Spuntate e pelate le carote e ricavate delle fette molto sottili utilizzando un pelaverdure 5, poi sovrapponetele e tagliatele longitudinalmente a striscioline 6.
									

								

															

																		
																				
											
										
																			
																		Estraete le fave dal baccello 7 e rimuovete la pellicola esterna da ciascuna 8: in tutto dovrete ottenere 100 g di fave pulite. Tirate fuori la stracciatella dal frigorifero e lasciatela intiepidire 9.
									

								

															

																		
																				
											
										
																			
																		Scaldate una padella ampia antiaderente, aggiungete il guanciale 10 e fatelo rosolare per circa 5 minuti a fiamma media fino a che non diventerà bello dorato e croccante. Una volta pronto, rimuovetelo dalla padella, avendo cura di lasciare il grasso sciolto all’interno, e lasciatelo scolare su carta assorbente 11. A questo punto l’acqua sarà arrivata a bollore, quindi versate le tagliatelle e cuocetele per il tempo indicato sulla confezione 12.
									

								

															

																		
																				
											
										
																			
																		Nella stessa padella in cui avete fatto rosolare il guanciale, aggiungete il porro e la carota tagliati a striscioline 13 e cuoceteli per 2-3 minuti a fiamma media, mescolando spesso, in modo che si ammorbidiscano lievemente conservando una consistenza croccante. Trascorso il tempo di cottura delle tagliatelle, scolatele e aggiungetele direttamente alla padella con le carote e il porro 14. Unite anche il guanciale 15
									

								

															

																		
																				
											
										
																			
																		e le fave sgranate 16 e fate saltare brevemente il tutto. Trasferite la pasta così condita nei piatti da portata 17 e decorate con i fili di stracciatella a piacere e un’abbondante macinata di pepe 18. Le vostre tagliatelle fave e stracciatella sono pronte per essere servite!
									

								

							
					    