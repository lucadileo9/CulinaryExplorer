Difficoltà: Media
Le uova ripiene sono un classico fra gli antipasti di Pasqua, ma quelle che vi proponiamo oggi hanno una marcia in più: le uova sode infatti vengono prima farcite con un composto di besciamella e tuorli, per poi essere impanate e fritte! Questa preparazione così invitante prende il nome di uova alla monachina e appartiene alla tradizione partenopea. La presenza della besciamella tradisce un’origine più aristocratica che popolare, ma non si conoscono altri particolari su questa storica ricetta che ancora oggi viene preparata sia in occasione della Pasqua che durante il resto dell’anno come sostanzioso finger food o secondo piatto. Provate anche voi le uova alla monachina e raccontateci se vi sono piaciute!


						
						

														INGREDIENTI
							
							                            
                                
    								
    									
    										
    										633
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    633
    					
    					    					    					
    					    Carboidrati
    					    g
    					    28
    					
    					    					    					
    					      di cui zuccheri
    					    g
    					    2.8
    					
    					    					    					
    					    Proteine
    					    g
    					    17.1
    					
    					    					    					
    					    Grassi
    					    g
    					    50.3
    					
    					    					    					
    					      di cui saturi
    					    g
    					    14.97
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    303
    					
    					    					    					
    					    Sodio
    					    mg
    					    425
    					
    					    				
    			
                            
													


						
														
							
							

							
								

																	Uova
								
								
								
																	6
									
																

								

							
														
							
						
														
							
														Per la besciamella
							

							
								

																	Latte intero
								
								
								a temperatura ambiente
																	250
									g
																

								

							
								

																	Farina 00
								
								
								
																	50
									g
																

								

							
								

																	Parmigiano Reggiano DOP
								
								
								da grattugiare
																	50
									g
																

								

							
								

																	Burro
								
								
								
																	45
									g
																

								

							
								

																	Sale fino
								
								
								
																	1
									cucchiaino
																

								

							
								

																	Pepe nero
								
								
								
																	1
									cucchiaino
																

								

							
														
							
						
														
							
														Per impanare e friggere
							

							
								

																	Pangrattato
								
								
								
																	100
									g
																

								

							
								

																	Farina 00
								
								
								
																	50
									g
																

								

							
								

																	Uova
								
								
								
																	2
									
																

								

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le uova alla monachina, per prima cosa preparate le uova sode: mettete le uova integre in un pentolino, copritele con acqua fredda, accendete il fuoco e cuocete per 9 minuti a partire dal bollore 1. Trascorso questo tempo, passate il pentolino sotto l’acqua corrente per raffreddarle e fermare la cottura. Mentre le uova cuociono potete occuparvi della besciamella: fate sciogliere il burro a fuoco dolce in un pentolino 2, poi aggiungete la farina tutta in una volta 3 e mescolate bene con una frusta per evitare la formazione di grumi.
									

								

															

																		
																															
											
										
																														
																		Quando la farina avrà assunto un colore dorato, versate il latte in più riprese e continuate a mescolare fino ad ottenere un composto piuttosto denso. Una volta pronta, spegnete il fuoco e insaporite la besciamella con sale 5, pepe e Parmigiano 6, mescolando ancora per amalgamare il tutto.
									

								

															

																		
																															
											
										
																														
																		Sgusciate delicatamente le uova sode 7, dividetele a metà 8 e rimuovete i tuorli 9.
									

								

															

																		
																															
											
										
																														
																		Setacciate i tuorli schiacciandoli con una spatola attraverso le maglie di un colino che avrete posizionato sopra una ciotola 10, poi aggiungete la besciamella 11 e mescolate energicamente per ottenere un composto omogeneo 12.
									

								

															

																		
																															
											
										
																														
																		A questo punto farcite le uova svuotate con il composto ottenuto 13 e richiudetele facendo combaciare l’altra metà 14 in modo da formare nuovamente 6 uova intere 15.
									

								

															

																		
																															
											
										
																														
																		Passate le uova farcite prima nella farina 16, poi nell’uovo sbattuto 17 e infine nel pangrattato 18.
									

								

															

																		
																															
											
										
																														
																		Portate l’olio di semi a una temperatura di 160° e friggete un uovo per volta per circa un minuto 19 finché non sarà bello dorato, poi trasferitelo sulla carta assorbente per eliminare l’olio in eccesso 20. Le vostre uova alla monachina sono pronte per essere servite ancora calde 21!
									

								

							
					    