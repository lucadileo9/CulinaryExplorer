Difficoltà: Facile
Molti non sanno che le triglie, dei piccoli pesci tipici del mediterraneo, hanno delle carni pregiate e saporite. Ben si prestano alla frittura, noi infatti le abbiamo farcite e fritte, per non parlare dei piatti della tradizione, in guazzetto alla livornese. Stavolta però abbiamo pensato di renderle davvero preziose con un mix di profumi e sapori, così è nata la ricetta delle triglie al cartoccio. Questo secondo piatto conquisterà prima voi grazie alla sua incredibile semplicità di esecuzione, poi tutti i vostri ospiti con il buon e appetitoso profumo. Per questo vi consigliamo di portare in tavola le triglie al cartoccio e di lasciare il piacere di scartocciare i fagottini direttamente ai vostri ospiti.


												
						
						

														INGREDIENTI
							
							                            
                                
    								
    									
    										
    										228
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    228
    					
    					    					    					
    					    Carboidrati
    					    g
    					    4.3
    					
    					    					    					
    					      di cui zuccheri
    					    g
    					    4.3
    					
    					    					    					
    					    Proteine
    					    g
    					    18.4
    					
    					    					    					
    					    Grassi
    					    g
    					    15.2
    					
    					    					    					
    					      di cui saturi
    					    g
    					    2.98
    					
    					    					    					
    					    Fibre
    					    g
    					    2.2
    					
    					    					    					
    					    Colesterolo
    					    mg
    					    86
    					
    					    					    					
    					    Sodio
    					    mg
    					    424
    					
    					    				
    			
                            
													


						
							
							

							
								

																	Triglie
								
								
								(circa 8 pesci da pulire)
																	450
									g
																

								

							
								

																	Finocchi
								
								
								
																	100
									g
																

								

							
								

																	Pomodori ramati
								
								
								
																	140
									g
																

								

							
								

																	Olive di Gaeta
								
								
								
																	40
									g
																

								

							
								

																	Scorza d'arancia
								
								
								
																	1
									
																

								

							
								

																	Basilico
								
								
								
																	4
									foglie
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le triglie al cartoccio cominciate con il taglio e la pulizia di tutti gli ingredienti. Partite dal finocchio. Tagliate il ciuffo ma tenetelo da parte 1. Poi dividete a metà il finocchio 2, eliminate la prima parte più esterna e infine affettate sottilmente 3.
									

								

															

																		
																															
											
										
																														
																		Sciacquate le olive ed eliminate il nocciolo, man mano mettete in una ciotolina quelle snocciolate 4. Poi pulite i pomodori e divideteli in due: eliminate il picciolo praticando un taglio a V 5 e togliete la polpa con i semi 6.
									

								

															

																		
																															
											
										
																														
																		Infine tagliate a listarelle e poi a quadratini di circa 1 cm 7. A questo punto avete tutto quello che vi serve, passate alla pulizia delle triglie. Dopo averle sciacquate per bene sotto l’acqua 8, incidete con le forbici all’altezza del ventre e svuotate. Poi tornate a sciacquare dentro e fuori 9.
									

								

															

																		
																															
											
										
																														
																		A questo punto potete passare a formare i cartocci. Su un foglio di carta forno formate un letto di finocchi 10 e poi sopra adagiate 2 triglie pulite 11. Aggiungete i pomodori e le olive 12,
									

								

															

																		
																															
											
										
																														
																		poi un po’ di barbetta di finocchio e della scorza d’arancia grattugiata 13. Profumate con una foglia di basilico, un po’ di sale e pepe e infine un goccio d’olio 14 e per finire chiudete il cartoccio come fosse una caramella 15.
									

								

															

																		
																															
											
										
																														
																		Disponete i quattro cartocci su una leccarda e cospargete con un po’ d’olio 16, cuocete in forno preriscaldato a 180° per circa 25 minuti 17. Non appena saranno pronte servite immediatamente le vostre profumatissime triglie al cartoccio 18.
									

								

							
					    