Difficoltà: Media
Dopo un pranzo ricco e soddisfacente, un sorbetto fresco e dissetante fa sempre piacere. Oltre al classico al limone, si possono realizzare tante combinazioni sfiziose, per portare in tavola questo dessert digestivo in maniera originale e gustosa. In questa ricetta vi proponiamo una variante bigusto: il sorbetto di mango al lime e di menta allo zenzero; un accostamento cromatico sfizioso per un dolce al cucchiaio deliziosamente piacevole. La dolcezza del mango incontra le note aromatiche e acidule del lime, mentre la menta si sposa perfettamente con il pizzico speziato e agrumato dello zenzero fresco!


						
						

														INGREDIENTI
							
							                            
                                
    								
    									
    										
    										80
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    80
    					
    					    					    					
    					    Carboidrati
    					    g
    					    19.6
    					
    					    					    					
    					      di cui zuccheri
    					    g
    					    18.5
    					
    					    					    					
    					    Proteine
    					    g
    					    0.3
    					
    					    					    					
    					    Grassi
    					    g
    					    0.1
    					
    					    					    					
    					      di cui saturi
    					    g
    					    0.01
    					
    					    					    					
    					    Fibre
    					    g
    					    0.7
    					
    					    					    					    					
    					    Sodio
    					    mg
    					    3
    					
    					    				
    			
                            
													


						
														
							
														Ingredienti per il 500 gr di sorbetto al lime e mango
							

							
								

																	Mango
								
								
								(polpa)
																	200
									g
																

								

							
								

																	Succo di lime
								
								
								
																	60
									ml
																

								

							
								

																	Acqua
								
								
								
																	250
									g
																

								

							
								

																	Zucchero
								
								
								
																	50
									g
																

								

							
														
							
						
														
							
														Per 500 gr di sorbetto menta e zenzero
							

							
								

																	Zenzero fresco
								
								
								
																	80
									g
																

								

							
								

																	Menta
								
								
								
																	4
									rametti
																

								

							
								

																	Acqua
								
								
								
																	500
									ml
																

								

							
								

																	Zucchero
								
								
								
																	150
									g
																

								

							
														
							
						
														
							
														Per decorare
							

							
								

																	Mango
								
								
								
																	½
									
																

								

							
								

																	Menta
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il sorbetto di mango al lime e menta allo zenzero, iniziate da quello al mango: in un pentolino versate l'acqua e lo zucchero 1, unite il succo di lime 2 e portate tutto a bollore per circa 2 minuti 3. Fatelo raffreddare velocemente, magari immergendo il tegame in una ciotola con ghiaccio.
									

								

															

																		
																															
											
										
																														
																		In una ciotolina raccogliete la polpa del mango scavata con l'aiuto di un cucchiaio 4, frullatela ed unite alla polpa lo sciroppo di lime 5 mescolate  e versate il composto in una gelatiera (dovrete aver avuto cura di riporre il cestello in frigorifero tutta la notte) 6.
									

								

															

																		
																															
											
										
																														
																		Azionate la gelatiera, il sorbetto inizierà ad addensarsi 7 ci vorranno circa 40 minuti perchè raggiunga una consistenza cremosa ma ben compatta 8. Trasferite quindi il sorbetto in una ciotola, coprite con pellicola a contatto 9 e conservate nel congelatore mentre proseguite nella preparazione.
									

								

															

																		
																															
											
										
																														
																		Passate al sorbetto di menta allo zenzero: in un pentolino versate l'acqua con lo zucchero, lo zenzero sbucciato e tagliato in pezzi, con le foglioline di menta 10. Portate a bollore per circa 2 minuti 11, poi spegnete il fuoco e fate raffreddare velocemente magari ponendo il pentolino in una ciotola colma di ghiaccio. Frullate il tutto 12
									

								

															

																		
																															
											
										
																														
																		e passatelo al colino 13, poi versatelo nella gelatiera 14: azionatela la gelatiera, ci vorranno almeno 40 minuti perché il sorbetto raggiunga la consistenza desiderata. Una volta pronto, potete versarlo in una ciotola e coprirlo con pellicola trasparente per riporlo nel congelatore fino al momento di utilizzarlo. (Se non possedete una gelatiera, potete versare i composti in una terrina larga e riporli in congelatore per almeno 1 ora. Poi tirarli fuori, smuoverli con una forchetta e ripetere l'operazione fino ad ottenere la consistenza desiderata). Servite il sorbetto di mango al lime e di menta allo zenzero in graziose coppette, decorato con cubetti di polpa di mango e foglioline di menta 15!
									

								

							
					    