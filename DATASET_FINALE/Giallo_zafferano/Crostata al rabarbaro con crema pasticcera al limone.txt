Difficoltà: Facile
La crostata al rabarbaro con crema pasticcera al limone è un dolce dal gusto particolare, preparato con una base fragrante di pasta frolla farcita con una morbida crema pasticcera aromatizzata al limone e arricchita con il gambo di rabarbaro cotto in uno sciroppo di acqua e zucchero. Questa pianta, diffusa in tutta l'Asia e reperibile anche in Europa, anticamente veniva già utilizzata dalle popolazioni locali in diverse preparazioni: del rabarbaro, infatti, si utilizzano i gambi e la radice. Il rabarbaro, la cui raccolta avviene in primavera, presenta un colore tenue rosso-rosato con striature verdastre, perché costituito per la maggior parte da acqua, e può essere utilizzato per la preparazione di dolci e confetture. Il suo sapore acidulo si sposa perfettamente con la crema pasticcera, caratterizzata da un piacevole sentore agrumato, creando un dessert che vale assolutamente la pena provare. Siete curiosi? Non vi resta che allacciare i grembiuli e provare la crostata al rabarbaro!


						
						

														INGREDIENTI
							
							                            
                                
    								
    									
    										
    										486
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    486
    					
    					    					    					
    					    Carboidrati
    					    g
    					    71.9
    					
    					    					    					
    					      di cui zuccheri
    					    g
    					    45.5
    					
    					    					    					
    					    Proteine
    					    g
    					    6.8
    					
    					    					    					
    					    Grassi
    					    g
    					    19.1
    					
    					    					    					
    					      di cui saturi
    					    g
    					    10.16
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    213
    					
    					    					    					
    					    Sodio
    					    mg
    					    38
    					
    					    				
    			
                            
													


						
														
							
														Ingredienti per la pasta frolla (per uno stampo da 35x11 cm)
							

							
								

																	Burro
								
								
								(freddo di frigo)
																	125
									g
																

								

							
								

																	Farina 00
								
								
								
																	250
									g
																

								

							
								

																	Zucchero a velo
								
								
								
																	100
									g
																

								

							
								

																	Scorza di limone
								
								
								
																	1
									
																

								

							
								

																	Tuorli
								
								
								
																	2
									
																

								

							
														
							
						
														
							
														per la crema pasticcera al limone
							

							
								

																	Tuorli
								
								
								
																	3
									
																

								

							
								

																	Latte intero
								
								
								
																	200
									g
																

								

							
								

																	Zucchero
								
								
								
																	70
									g
																

								

							
								

																	Panna fresca liquida
								
								
								
																	50
									g
																

								

							
								

																	Amido di mais (maizena)
								
								
								
																	20
									g
																

								

							
								

																	Scorza di limone
								
								
								
																	1
									
																

								

							
														
							
						
														
							
														per la decorazione
							

							
								

																	Rabarbaro
								
								
								(gambi)
																	250
									g
																

								

							
								

																	Zucchero
								
								
								
																	150
									g
																

								

							
								

																	Acqua
								
								
								
																	75
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crostata al rabarbaro con crema pasticcera al limone, cominciate con la preparazione della crema pasticcera al limone. Versate il latte e la panna in una casseruola 1 e aromatizzatelo con della scorza di limone, stando attenti a non utilizzare la parte bianca amara 2. In una ciotola a parte, sbattete i tuorli e lo zucchero con le fruste 3.
									

								

															

																		
																															
											
										
																														
																		Aggiungete l’amido di mais setacciato 4, quindi il latte caldo a filo 5 e mescolate energicamente per ottenere un composto omogeneo e fluido. Versate di nuovo il composto nella casseruola, filtrandolo con un colino 6.
									

								

															

																		
																															
											
										
																														
																		Rimettete il composto sul fuoco 7, mescolate fino a quando sarà denso 8, poi trasferitelo in una ciotola e copritelo con della pellicola a contatto per evitare che si formi la fastidiosa pellicina in superficie 9. Lasciate raffreddare la crema prima a temperatura ambiente e poi in frigorifero.
									

								

															

																		
																															
											
										
																														
																		Nel frattempo preparate la pasta frolla iniziando dalla sabbiatura: ponete il burro freddo da frigorifero tagliato a cubetti in un mixer dotato di lame insieme alla farina 10. Azionate il mixer fino ad ottenere un composto sabbioso, quindi trasferitelo su una spianatoia; create la classica forma a fontana e aggiungete lo zucchero a velo, la scorza di limone grattugiata 11 e i tuorli 12.
									

								

															

																		
																															
											
										
																														
																		Lavorate l’impasto dapprima con la forchetta, poi con le mani 13; impastate brevemente, giusto il tempo di compattare l'impasto perchè la frolla non si scaldi troppo con il calore delle mani e rimanga friabile. Formate un panetto e appiattitelo prima di avvolgerlo nella pellicola 14; riponetelo in frigorifero per farlo rassodare almeno 30 minuti. Intanto dedicatevi alla pulizia del rabarbaro lavandolo, asciugandolo e privandolo delle estremità 15.
									

								

															

																		
																															
											
										
																														
																		Tagliate il rabarbaro a strisce di 10,5 cm 16. In una padella, versate lo zucchero e l’acqua e accendete il fuoco 17. Sciogliete lo zucchero e adagiate i pezzetti di rabarbaro, cuocendoli circa 2 minuti per lato 18.
									

								

															

																		
																															
											
										
																														
																		Girate il rabarbaro con l’aiuto di una pinza da cucina e continuate la cottura 19. Posizionatelo quindi su una gratella per far sgocciolare lo sciroppo in eccesso e per farlo raffreddare 20. Trascorso i tempo necessario, riprendete l’impasto della frolla e con l’aiuto di un mattarello stendetelo su di una spianatoia leggermente infarinata 21.
									

								

															

																		
																															
											
										
																														
																		Imburrate e spolverizzate un stampo per crostata della misura di 35x11 cm con della farina, quindi adagiate la pasta frolla con l'aiuto del mattarello 22. Eliminate i bordi in eccesso, tagliandoli con un coltellino, e fate aderire bene la frolla alla teglia tamponandola con una pallina di impasto racchiusa in un pezzetto di pellicola (23-24).
									

								

															

																		
																															
											
										
																														
																		Bucherellate la base della crostata con i rebbi di una forchetta 25, poi trasferite la crema pasticcera ormai fredda in un sac-à-poche senza bocchetta a cui potete praticare un foro e distribuitela sulla base 26, livellandola bene con una spatola 27.
									

								

															

																		
																															
											
										
																														
																		Una volta terminato, decorate la crostata con il rabarbaro tagliato a strisce, posizionandole con cura sulla crema una accanto all'altra (28-29); fate cuocere in forno statico a 180° per 30 minuti (o a 160° per 20 minuti se in forno ventilato). Una volta pronta, lasciate raffreddare, infine potrete gustare la vostra crostata al rabarbaro con crema pasticcera al limone 30!
									

								

							
					    