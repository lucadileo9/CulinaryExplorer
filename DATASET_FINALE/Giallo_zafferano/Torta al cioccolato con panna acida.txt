Difficoltà: Molto facile
Volete iniziare al meglio la giornata con una buona colazione o state cercando il dolce giusto per una merenda golosa? Cosa c'è di meglio di una torta al cioccolato?  Un dolce classico che non stanca mai. È un dolce versatile, che si presta a moltissime varianti a seconda dei vostri gusti: la torta al cioccolato senza farina, con le noci, oppure con le albicocche e gli amaretti. Oggi vi proponiamo una nuova versione, con la panna acida. La torta al cioccolato e panna acida è resa particolare proprio dall’utilizzo di questo ingrediente, chiamato anche crème fraiche o sour cream. Si tratta di un’idea originale e gustosa per utilizzare questa crema dal sapore delicato e leggermente acidulo, che si presta molto bene sia per i piatti salati sia, come in questo caso, per i dolci. Una torta soffice e golosa che sarà all’altezza delle vostre aspettative! Se volete, potete renderla ancora più irresistibile spolverizzando con dello zucchero a velo prima di gustarla!


						
						

														INGREDIENTI
							
													


						
														
							
														Ingredienti per uno stampo da 22 cm
							

							
								

																	Zucchero
								
								
								
																	180
									g
																

								

							
								

																	Uova
								
								
								(medie)
																	3
									
																

								

							
								

																	Farina 00
								
								
								
																	270
									g
																

								

							
								

																	Cioccolato fondente
								
								
								
																	150
									g
																

								

							
								

																	Lievito in polvere per dolci
								
								
								
																	10
									g
																

								

							
														
							
						
														
							
														Per la panna acida (300 g)
							

							
								

																	Panna fresca liquida
								
								
								
																	240
									g
																

								

							
								

																	Yogurt bianco naturale
								
								
								intero
																	60
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta al cioccolato e panna acida, per prima cosa se preferite potete preparate la panna acida in casa il giorno prima di realizzare il dolce (in alternativa vi serviranno per preparare la torta 300 g di panna acida): versate la panna liquida in una ciotola 1. Aggiungete quindi lo yogurt 2 e mescolate delicatamente con una frusta fino ad amalgamare tutti gli ingredienti 3.
									

								

															

																		
																															
											
										
																														
																		Coprite la ciotola con un canovaccio pulito o una garza 4 e lasciate riposare a temperatura ambiente per 24 ore. A questo punto potete procedere con la realizzazione della torta: tritate grossolanamente il cioccolato 5 e mettetelo a sciogliere in un pentolino a bagnomaria 6.
									

								

															

																		
																															
											
										
																														
																		Mescolate il cioccolato con una spatola e continuate fino a quando non si sarà sciolto 7. Dopodiché versate le uova in una ciotola 8 aggiungete  anche lo zucchero e lavorate tutto con una frusta 9 finché il composto risulterà chiaro e spumoso.
									

								

															

																		
																															
											
										
																														
																		Quindi aggiungete la panna acida preparata in precedenza, che avrete mescolato con un cucchiaio prima di impiegarla nella ricetta 10; quando sarà incorporata versate anche il cioccolato fuso oramai intiepidito 11; amalgamate accuratamente il tutto. In una ciotola a parte setacciate la farina 12
									

								

															

																		
																															
											
										
																														
																		e il lievito 13; quindi unite le due polveri man a mano al resto del composto, amalgamando bene con una frusta finché non risulterà un composto omogeneo e privo di grumi 14. Andate poi a imburrare e rivestire di carta forno una tortiera di 22 cm di diametro, quindi versate al suo interno l’impasto ottenuto 15.
									

								

															

																		
																															
											
										
																														
																		Con una spatola livellate la superficie per renderla uniforme 16. Quindi cuocete la torta al cioccolato con panna acida in forno preriscaldato statico a 180° per 55-60 minuti (se ventilato a 160° per 45-50 minuti) verificando la cottura con uno stecchino. Sfornate, lasciate intiepidire e sformate la torta facendola raffreddare completamente su una gratella 17. Prima di servirla, se lo desiderate, spolverate lo zucchero a velo 18!
									

								

							
					    