Difficoltà: Facile
Marmellata, panna montata, un guscio morbido e leggermente croccante: chi può resistere a questi bacetti golosi? Il nome stesso di questi biscottini è un preludio di una preparazione colma di infinta dolcezza: due morbidi gusci racchiudono una farcitura golosa di confettura di lamponi e panna montata, guarniti poi con l’irresistibile cioccolato fondente fuso! Ma in questa delizia entrate in gioco anche voi: potrete decidere di sostituire la confettura ai lamponi con quella che preferite per ingolosire i vostri ospiti oppure gli incorreggibili "choco lovers" potrebbero optare per una golosa crema ganache al cioccolato! Questi bacetti sono una prelibatezza a cui nessuno saprà resistere, perfetti da gustare con il tè oppure come idea da regalare a San Valentino!


						
						

														INGREDIENTI
							
													


						
														
							
														Ingredienti per l'impasto (per 10 bacetti golosi)
							

							
								

																	Uova
								
								
								(circa 2 medie)
																	110
									g
																

								

							
								

																	Farina 00
								
								
								
																	100
									g
																

								

							
								

																	Zucchero
								
								
								
																	70
									g
																

								

							
								

																	Lievito in polvere per dolci
								
								
								
																	4
									g
																

								

							
														
							
						
														
							
														per il ripieno
							

							
								

																	Panna fresca liquida
								
								
								
																	200
									g
																

								

							
								

																	Zucchero a velo
								
								
								
																	20
									g
																

								

							
								

																	Confettura di lamponi
								
								
								
																	100
									g
																

								

							
														
							
						
														
							
														per decorare
							

							
								

																	Cioccolato fondente
								
								
								
																	30
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i bacetti golosi iniziate con l’impasto per i gusci. Prendete una ciotola capiente (se preferite potete usare una planetaria) in cui verserete le uova a temperatura ambiente e lo zucchero poco per volta 1. Azionate le fruste elettriche a velocità media fino ad ottenere un composto chiaro e spumoso: ci vorranno circa 10 minuti 2. Quando sarà pronto, setacciate al suo interno la farina 3.
									

								

															

																		
																															
											
										
																														
																		Setacciate anche il lievito nella ciotola 4 e mescolate delicatamente agli altri ingredienti aiutandovi con una spatola 5: dovrete effettuare dei movimenti delicati dal basso verso l’alto per incorporare gli ingredienti setacciati senza smontare il composto. Quando gli ingredienti saranno ben amalgamati, trasferite il composto in una sac-à-poche 6.
									

								

															

																		
																															
											
										
																														
																		A questo punto foderate una leccarda con carta forno e create dei piccoli dischi di impasto di circa 3 cm di diametro 7, avendo cura di distanziarli bene gli uni dagli altri. Dovrete ottenere 20 dischi 8 che infornerete in forno statico preriscaldato a 190°C per 12 minuti (sconsigliamo l’utilizzo del forno ventilato): i biscotti dovranno gonfiarsi leggermente e assumere una colorazione lievemente dorata 9.
									

								

															

																		
																															
											
										
																														
																		Trascorso il tempo di cottura, potete estrarli dal forno e disporli su una gratella a raffreddare 10. Mentre i gusci si raffreddano, dedicatevi al ripieno, iniziando dalla panna montata: prendete una ciotola pulita, versateci la panna fresca liquida fredda di frigo e azionate le fruste elettriche ben pulite, aggiungendo poco per volta lo zucchero a velo 11, quindi continuate a montare fino a quando la panna non risulterà ben spumosa 12 (per un dettaglio su questa operazione seguite la nostra scuola di cucina: come montare la panna). Trasferite la panna montata in una sac-à-poche con bocchetta stellata e la confettura in un'altra sac-à-poche a con bocchetta liscia (se non possedete le bocchette, potete comunque usare due sac-à-poche usa e getta e tagliare semplicemente la punta). 
									

								

															

																		
																															
											
										
																														
																		Cominciate a farcire la superficie di 10 gusci con la confettura 13. Decorate anche con la panna montata 14, quindi adagiate gli altri gusci a chiusura 15: otterrete 10 bacetti golosi.
									

								

															

																		
																															
											
										
																														
																		Infine, prendete il cioccolato, tritatelo e scioglietelo a bagno maria in questo modo: ponete un pentolino con poca acqua sul fuoco e adagiate sopra una bastardella in cui verserete il cioccolato da fondere 16; fatelo sciogliere a bagnomaria, mescolando con un cucchiaio di legno 17. Quando sarà ben sciolto, trasferitelo in un cornetto di carta forno a cui avrete dato la forma di una sac-à-poche (per un maggiore dettaglio potete consultare la nostra scuola di cucina su come fare un cornetto con la carta forno): decorate i vostri bacetti golosi disegnando delle righe parallele sul guscio superiore dei biscotti 18 e… gustate!
									

								

							
					    