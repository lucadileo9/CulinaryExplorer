Difficoltà: Facile
Quanti modi ci sono per cucinare il petto di pollo? Questo taglio di carne, facile da preparare e soprattutto economico, si presta a molte ricette diverse. Dopo i petti di pollo al latte, dal gusto semplice e delicato, oggi vi proponiamo i petti di pollo alla senape, per gli amanti dei sapori più decisi! Un appetitoso secondo piatto caratterizzato da una salsa liscia e vellutata che avvolge le fette di carne mantenendole morbide e succulente: un ottimo stratagemma per ottenere un petto di pollo cremoso e per niente asciutto!


						
						

														INGREDIENTI
							
													


						
														
							
							

							
								

																	Petto di pollo
								
								
								(2 interi)
																	850
									g
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la salsa alla senape
							

							
								

																	Senape di Digione
								
								
								
																	1
									cucchiaio
																

								

							
								

																	Senape all'antica
								
								
								
																	1
									cucchiaio
																

								

							
								

																	Miele millefiori
								
								
								
																	1
									cucchiaio
																

								

							
								

																	Latte intero
								
								
								
																	200
									g
																

								

							
								

																	Burro
								
								
								
																	100
									g
																

								

							
								

																	Farina 00
								
								
								
																	20
									g
																

								

							
														
							
						
														
							
														Per guarnire
							

							
								

																	Prezzemolo
								
								
								(da tritare)
																	
									q.b.
																

								

							
								

																	Scorza di limone
								
								
								(da grattugiare)
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i petti di pollo alla senape per prima cosa dividete i petti di pollo interi a metà per ricavare 4 porzioni 1, poi eliminate eventuali cartilagini e ossicini 2. Condite i 4 petti di pollo così ottenuti con l’olio 3.
									

								

															

																		
																																											
											
										
																						
											
										
																						
											
										
																																										
																		Aggiungete sale 4 e pepe, poi massaggiate la carne con le mani per insaporirla in modo uniforme 5. Scaldate bene una padella antiaderente e adagiate i petti di pollo all’interno 6.
									

								

															

																		
																																											
											
										
																						
											
										
																						
											
										
																																										
																		Cuocete a fiamma media per circa 5 minuti per lato, girando i petti di pollo con delle pinze da cucina 7. Quando saranno belli dorati in maniera uniforme 8, trasferite i petti di pollo in un piatto 9 e teneteli da parte coperti.
									

								

															

																		
																																											
											
										
																						
											
										
																						
											
										
																																										
																		Nel frattempo versate in una ciotolina la senape di Digione, la senape all'antica 10 e il miele 11, poi amalgamate il tutto 12.
									

								

															

																		
																																											
											
										
																						
											
										
																						
											
										
																																										
																		Fate sciogliere il burro a fuoco dolce nella stessa padella in cui avete cotto il pollo 13, poi aggiungete la farina 14 e mescolate velocemente con una frusta 15.
									

								

															

																		
																																											
											
										
																						
											
										
																						
											
										
																																										
																		Versate il latte tutto in una volta 16, poi unite anche il composto di senape 17 e mescolate ancora 18.
									

								

															

																		
																																											
											
										
																						
											
										
																						
											
										
																																										
																		A questo punto adagiate i petti di pollo nella padella con la salsa 19, coprite con il coperchio 20 e lasciate cuocere per altri 3-4 minuti senza toccarli, sempre a fiamma dolce. Il tempo di cottura può cambiare a seconda dello spessore della carne, assicuratevi che siano ovviamente ben cotti prima di interrompere la cottura. Trascorso questo tempo spegnete il fuoco e aromatizzate con il prezzemolo tritato 21.
									

								

															

																		
																																											
											
										
																						
											
										
																						
											
										
																																										
																		Aggiungete anche la scorza di limone grattugiata 22 e una macinata di pepe 23, dopodiché i vostri petti di pollo alla senape sono pronti per essere serviti 24!
									

								

							
					    