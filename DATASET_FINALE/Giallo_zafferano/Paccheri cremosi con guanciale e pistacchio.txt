Difficoltà: Facile
I paccheri cremosi con guanciale e pistacchio sono un primo piatto appetitoso che esalta al meglio questo stuzzicante formato di pasta. Se, come noi, amate la cucina espressa e sfiziosa, questa ricetta fa al caso vostro! Il condimento, infatti, si realizza con soli tre ingredienti: guanciale saltato in padella, granella di pistacchi per una nota croccante e, infine, il tocco cremoso e avvolgente del formaggio fresco. Facile, veloce e saporito, questo primo piatto sarà perfetto per una cena informale in compagnia o per variare i soliti menu di tutti i giorni.


												
						
						

														INGREDIENTI
							
							                            
                                
    								
    									
    										
    										678.2
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    678.2
    					
    					    					    					
    					    Carboidrati
    					    g
    					    66.2
    					
    					    					    					
    					      di cui zuccheri
    					    g
    					    4.8
    					
    					    					    					
    					    Proteine
    					    g
    					    28.3
    					
    					    					    					
    					    Grassi
    					    g
    					    33.3
    					
    					    					    					
    					      di cui saturi
    					    g
    					    8
    					
    					    					    					
    					    Fibre
    					    g
    					    55.1
    					
    					    					    					
    					    Colesterolo
    					    mg
    					    2.3
    					
    					    					    					
    					    Sodio
    					    mg
    					    566.5
    					
    					    				
    			
                            
													


						
							
							

							
								

																	Paccheri
								
								
								
																	320
									g
																

								

							
								

																	Guanciale
								
								
								pulito
																	230
									g
																

								

							
								

																	Formaggio fresco spalmabile
								
								
								
																	175
									g
																

								

							
								

																	Granella di pistacchi
								
								
								
																	50
									g
																

								

							
								

																	Parmigiano Reggiano DOP
								
								
								da grattugiare
																	40
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i paccheri cremosi con guanciale e pistacchio togliete la cotenna dal guanciale 1, quindi tagliatelo prima a fette 2 e poi a listarelle 3.
									

								

															

																		
																																											
											
										
																						
											
										
																						
											
										
																																										
																		Mettetelo in una padella (senza aggiungere olio) e fatelo dorare per circa 10 minuti a calore medio 4, rigirandolo spesso con un cucchiaio di legno. Una volta ben dorato 5, unite al guanciale la granella di pistacchi 6 e fateli tostare per 2 minuti circa.
									

								

															

																		
																																											
											
										
																						
											
										
																						
											
										
																																										
																		Tenete da parte il guanciale rosolato con la granella di pistacchi 7. Mettete sul fuoco una pentola piena d’acqua per la cottura dei paccheri, da salare a bollore. Cuocete i paccheri al dente, circa 7-8 minuti 8. Prelevate un mestolo di acqua di cottura o quanto basta 9 per stemperare il formaggio cremoso.
									

								

															

																		
																																											
											
										
																						
											
										
																						
											
										
																																										
																		Mescolate per ammorbidirlo 10. Scolate i paccheri nella padella con guanciale e pistacchi 11. Aggiungete il formaggio cremoso 12 e mantecate a calore medio.
									

								

															

																		
																																											
											
										
																						
											
										
																						
											
										
																																										
																		Aggiungete il Parmigiano grattugiato 13 e mescolate 14. Servite subito i paccheri cremosi con guanciale e pistacchi 15.
									

								

							
					    