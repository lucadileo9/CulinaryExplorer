Difficoltà: Molto facile
Quanti modi ci sono per creare un primo piatto estivo con un condimento di stagione? Ad esempio preparando un delizioso pesto! Oltre alla classica variante Genovese amata in tutta Italia, questa salsa cremosa si può ottenere con altri ingredienti. Oggi vi proponiamo i fusilli al pesto di peperoni, una variante della semplice pasta con peperoni, saporita e profumata con aggiunta di basilico, mandorle pelate e pinoli. Per dare un gusto intenso alla preparazione, i peperoni vengono arrostiti in forno. Un trucco per eliminare più facilmente la pelle è quello di chiuderli in un sacchetto per alimenti ancora caldi ed attendere alcuni minuti: sarà molto più semplice spellarli. I fusilli al pesto di peperoni sono un ottimo primo piatto da preparare nella stagione estiva e da gustare anche freddo!


												
						
						

														INGREDIENTI
							
							                            
                                
    								
    									
    										
    										704
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    704
    					
    					    					    					
    					    Carboidrati
    					    g
    					    73.2
    					
    					    					    					
    					      di cui zuccheri
    					    g
    					    9.4
    					
    					    					    					
    					    Proteine
    					    g
    					    24
    					
    					    					    					
    					    Grassi
    					    g
    					    35
    					
    					    					    					
    					      di cui saturi
    					    g
    					    8.35
    					
    					    					    					
    					    Fibre
    					    g
    					    7
    					
    					    					    					
    					    Colesterolo
    					    mg
    					    23
    					
    					    					    					
    					    Sodio
    					    mg
    					    440
    					
    					    				
    			
                            
													


						
							
							

							
								

																	Fusilli
								
								
								
																	320
									g
																

								

							
								

																	Peperoni rossi
								
								
								
																	600
									g
																

								

							
								

																	Pinoli
								
								
								
																	50
									g
																

								

							
								

																	Mandorle pelate
								
								
								
																	50
									g
																

								

							
								

																	Aglio
								
								
								
																	½
									spicchio
																

								

							
								

																	Olio extravergine d'oliva
								
								
								 
																	60
									g
																

								

							
								

																	Basilico
								
								
								
																	20
									g
																

								

							
								

																	Parmigiano Reggiano DOP
								
								
								(da grattugiare)
																	100
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i fusilli al pesto di peperoni, iniziate dalla cottura dei peperoni al forno per rendere più facile l'eliminazione della pelle: ponete i peperoni rossi interi precedentemente lavati su una leccarda foderata con carta da forno; cuoceteli a 220° per 20-25 minuti. Una volta cotti 1, chiudeteli in un sachetto per alimenti 2 per almeno 15 minuti, poi spellateli 3
									

								

															

																		
																															
											
										
																														
																		tagliateli a metà, privateli dei semini interni ed affettateli grossolanamente 4. Versate i peperoni a pezzi nel mixer 5, poi unite i pinoli 6
									

								

															

																		
																															
											
										
																														
																		e le foglie di basilico 7; aggiungete mezzo spicchio di aglio sbucciato 8, le mandorle pelate 9
									

								

															

																		
																															
											
										
																														
																		e il parmigiano grattugiato 10. Versate anche l'olio 11 e frullate tutto fino ad ottenere un composto omogeneo 12; tenete il pesto ottenuto da parte.
									

								

															

																		
																															
											
										
																														
																		Portate a bollore abbondante acqua, salate, lessate i fusilli per il tempo indicato sulla confezione 13, quindi scolate la pasta 14 e conditela con il pesto di peperoni: i fusilli al pesto di peperoni sono pronti per essere gustati 15. Se preferite potete insaporire con scaglie di Grana.
									

								

							
					    