Difficoltà: Facile
Gli involtini di peperoni al forno, sono dei leggeri stuzzichini che potrete preparare con semplicita e servire come antipasto! Per prima cosa scegliete dei peperoni di media misura, ma piuttosto carnosi, meglio se di colore diverso, così il vostro piatto risulterà ancora più colorato.
Una volta cotti in forno, spellateli e divideteli in falde, che avvolgerano un ripieno succulento e dai sapori mediterranei.   Pangrattato, acciughe, capperi, aglio, basilico, prezzemolo, pepe e cubetti di mozzarella andranno ad insaporire il gusto affumicato e deciso dei peperoni. 
Concludete la preparazione infornando per qualche minuto gli involtini, giusto il tempo necessario affinché la mozzarella si sciolga e diventi filante e serviteli tiepidi.
In poche semplici mosse porterete in tavola un antipasto gustoso e colorato, ideale da servire tutto l'anno!

Provate anche i nostri involtini di peperoni ripieni di pesce!


						
						

														INGREDIENTI
							
							                            
                                
    								
    									
    										
    										181
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    181
    					
    					    					    					
    					    Carboidrati
    					    g
    					    22.3
    					
    					    					    					
    					      di cui zuccheri
    					    g
    					    11
    					
    					    					    					
    					    Proteine
    					    g
    					    7.2
    					
    					    					    					
    					    Grassi
    					    g
    					    7
    					
    					    					    					
    					      di cui saturi
    					    g
    					    1.94
    					
    					    					    					
    					    Fibre
    					    g
    					    3.6
    					
    					    					    					
    					    Colesterolo
    					    mg
    					    9
    					
    					    					    					
    					    Sodio
    					    mg
    					    764
    					
    					    				
    			
                            
													


						
														
							
														Ingredienti per 8 involtini
							

							
								

																	Peperoni gialli
								
								
								 
																	1
									
																

								

							
								

																	Peperoni rossi
								
								
								
																	1
									
																

								

							
								

																	Pangrattato
								
								
								 
																	2
									cucchiai
																

								

							
								

																	Acciughe sotto sale
								
								
								 
																	1
									
																

								

							
								

																	Prezzemolo
								
								
								tritato  
																	1
									ciuffo
																

								

							
								

																	Capperi sott'aceto
								
								
								 
																	1
									cucchiaino
																

								

							
								

																	Basilico
								
								
								
																	3
									foglie
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								 
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Mozzarella
								
								
								a cubetti 
																	20
									g
																

								

							
														
							
						
														
							
														Ingredienti per cospargere
							

							
								

																	Olio extravergine d'oliva
								
								
								 
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli involtini di peperoni al forno, iniziate pulendo i peperoni con un panno umido e ponendoli interi e non mondati in una teglia 1. Cuoceteli in forno a 250° per circa 20-25 minuti, rigirandoli sui lati fino a che la pelle non risulterà raggrinzita e bruna 2. Nel frattempo dedicatevi al ripieno: tritate il prezzemolo e l'acciuga dissalata e diliscata 3.
									

								

															

																		
																															
											
										
																														
																		Ponete la mozzarella su un tagliere e affettatela a dadini 4. Dopodichè ponete il pan grattato in una ciotola capiente e aggiungete l'acciuga tritata e i capperi (5-6).
									

								

															

																		
																															
											
										
																														
																		Con l'apposito strumento, tritate l'aglio direttamente nel composto 7, salate e pepate a piacere 8 e unite anche il prezzemolo tritato 9.
									

								

															

																		
																															
											
										
																														
																		Infine spezzettate le foglie di basilico con le mani e aggiungetele al ripieno. Quando i peperoni si saranno raffreddati, eliminate il peduncolo verde 11 e spellateli 12: la pelle verrà via agevolmente, ma durante questa operazione fate attenzione a non romperli.
									

								

															

																		
																															
											
										
																														
																		Aprite i peperoni, togliete i semi interni e ricavate 8 falde abbastanza larghe 13. Adagiate le falde ben aperte su un tagliere cospargetele con il composto di pangrattato precedentemente preparato 14. Nel centro di ogni falda sistemate poi un paio di piccoli cubetti di mozzarella 15.
									

								

															

																		
																															
											
										
																														
																		Arrotolate delicatamente i peperoni ripieni formando degli involtini 16 e sistemateli in una pirofila, che avrete oliato leggermente in precedenza 17. Infornate per circa 10 minuti a  200° e poi sfornate: i vostri involtini di peperoni al forno sono pronti per essere serviti tiepidi 18!
									

								

							
					    