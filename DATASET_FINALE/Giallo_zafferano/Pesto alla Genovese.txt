Difficoltà: Facile
Pasta e pesto, ovvero uno dei primi piatti simbolo italiani e una delle ricette estive più buone che esistano. Diciamo la verità, quando si porta in tavola il pesto genovese è sempre una festa e quando è genuino, realizzato con ingredienti giusti e con la tecnica perfetta, è tutta un’altra storia. Il pesto genovese tradizionale si lavora al mortaio di marmo, dove le piccole e tenere foglie di basilico genovese vengono macinate insieme all’aglio, pinoli, sale grosso e olio extravergine d’oliva. Musica per il palato, mentre davanti agli occhi si compie questa straordinaria magia. Non temete, come suggerisce anche uno dei massimi esperti e produttori di pesto genovese in Italia, Roberto Panizza del ristorante “Il Genovese” di Genova, si può preparare anche con il mixer… l’importante è rispettare alcuni accorgimenti e scegliere gli ingredienti migliori. Poi potrete anche fare il pesto senza aglio, se preferite! Scoprite come realizzare il pesto genovese alla perfezione per condire la vostra pasta preferita o per realizzare le classiche trenette al pesto, patate e fagiolini. Inoltre, il pesto è anche l'elemento caratterizzante del tipico minestrone alla genovese!


												
						
						

														INGREDIENTI
							
							                            
                                
    								
    									
    										
    										288.08
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    288.08
    					
    					    					    					
    					    Carboidrati
    					    g
    					    1.53
    					
    					    					    					
    					      di cui zuccheri
    					    g
    					    1.5
    					
    					    					    					
    					    Proteine
    					    g
    					    9.06
    					
    					    					    					
    					    Grassi
    					    g
    					    27.3
    					
    					    					    					
    					      di cui saturi
    					    g
    					    6.79
    					
    					    					    					
    					    Fibre
    					    g
    					    18.06
    					
    					    					    					
    					    Colesterolo
    					    mg
    					    1.32
    					
    					    					    					
    					    Sodio
    					    mg
    					    350.16
    					
    					    				
    			
                            
													


						
							
														Ingredienti per 260 g di pesto
							

							
								

																	Basilico
								
								
								Genovese DOP
																	70
									g
																

								

							
								

																	Olio extravergine d'oliva
								
								
								Ligure DOP
																	70
									g
																

								

							
								

																	Parmigiano Reggiano DOP
								
								
								(Stravecchio)
																	50
									g
																

								

							
								

																	Pecorino sardo
								
								
								(Fiore Sardo)
																	30
									g
																

								

							
								

																	Pinoli
								
								
								
																	30
									g
																

								

							
								

																	Aglio
								
								
								(di Vessalico)
																	2
									spicchi
																

								

							
								

																	Sale grosso
								
								
								(marino)
																	3
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il pesto alla genovese, per prima cosa staccate le foglioline dai rametti di basilico e mettetele in un colino 1. Sciacquatele brevemente sotto l’acqua fredda corrente 2, poi trasferitele su un canovaccio e asciugatele tamponando e sfregando delicatamente 3. Prestate attenzione all’incavo della foglia in cui si raccoglie l’acqua, dovranno risultare ben asciutte.
									

								

															

																		
																																											
											
										
																						
											
										
																						
											
										
																																										
																		Prendete un mortaio di marmo e inserite all’interno gli spicchi di aglio privati dell’anima e divisi a metà 4. Lavorate l’aglio con un pestello di legno fino ad ottenere una crema 5. A questo punto aggiungete i pinoli 6 e procedete nello stesso modo.
									

								

															

																		
																																											
											
										
																						
											
										
																						
											
										
																																										
																		Quando li avrete ridotti in pasta 7, unite le foglie di basilico 8 e il sale grosso 9.
									

								

															

																		
																																											
											
										
																						
											
										
																						
											
										
																																										
																		Iniziate sempre prima con dei movimenti di percussione per poi proseguire con movimenti rotatori 10. Abbiate cura di raccogliere con un cucchiaio gli ingredienti dai bordi interni del mortaio così da ottenere un pesto uniforme. Quando la consistenza risulterà cremosa e omogenea, aggiungete il Pecorino a tocchetti 11 e pestate nello stesso modo per incorporarlo, poi unite anche il Parmigiano Reggiano DOP Stravecchio 12 e fate la stessa cosa.
									

								

															

																		
																																											
											
										
																						
											
										
																						
											
										
																																										
																		Quando tutti gli ingredienti saranno ridotti in crema versate l’olio 13 e roteate il pestello ancora per pochi istanti 14. Il vostro pesto alla genovese è pronto per essere utilizzato 15!
									

								

							
					    