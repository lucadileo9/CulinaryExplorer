Difficoltà: Facile
Siete alla ricerca di un primo piatto di pesce ricco e godurioso? Gli scialatielli ai frutti di mare sono la ricetta perfetta! Il generoso mix di cozze, vongole, gamberi e il sughetto aromatico, irresistibilemente cremoso, rendono questa ricetta tra le preferite per gustare tutto il sapore del mare, un po' come sperimentato nella pasta estiva ai frutti di mare! Gli scialatielli sono un formato di pasta fresca tipico della costiera amalfitana: si sposano benissimo con tantissimi sughi e condimenti, soprattutto quelli di pesce! Come si preparano gli scialatielli? Niente di più facile farli in casa con la nostra ricetta!


												
						
						

														INGREDIENTI
							
													


						
							
							

							
								

																	Scialatielli
								
								
								
																	400
									g
																

								

							
								

																	Vongole
								
								
								
																	340
									g
																

								

							
								

																	Cozze
								
								
								
																	400
									g
																

								

							
								

																	Gamberoni
								
								
								
																	4
									
																

								

							
								

																	Pomodori datterini pelati
								
								
								
																	440
									g
																

								

							
								

																	Prezzemolo
								
								
								
																	1
									ciuffo
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Aglio
								
								
								
																	2
									spicchi
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare gli scialatielli ai frutti di mare come prima cosa lavate le vogole, poi ponetele in una ciotola e aggiungete circa 1 cucchiaio di sale 1. Copritele con acqua 2 e lasciate spurgare per un'ora. Pulite poi anche le cozze 3.
									

								

															

																		
																																											
											
										
																						
											
										
																						
											
										
																																										
																		pulite anche i gamberi 4, avendo cura di lasciare la testa e di eliminare il filamento interno, facendo una incisione sul dorso 5. Prendetete un ciuffetto di prezzemolo e sfogliatelo 6, tenete da parte i gambi.
									

								

															

																		
																																											
											
										
																						
											
										
																						
											
										
																																										
																		Tritate finemente le foglie 7. In una padella versate un filo d'olio, i gambi del prezzemolo e uno spicchio d'aglio 8. Lasciate insaporire un paio di minuti, alzate la fiamma e unite cozze e vongole 9. 
									

								

															

																		
																																											
											
										
																						
											
										
																						
											
										
																																										
																		Se ritenete opportuno, aggiungete poca acqua per facilitarne l'apertura 10 e coprite con un coperchio 11. Sistemate un colino su una ciotola e man mano che cozze e vongole si apriranno prelevatele con una pinza 12
									

								

															

																		
																																											
											
										
																						
											
										
																						
											
										
																																										
																		e trasferitele all'interno del colino. Quando saranno tutte aperte versate anche il liquido di cottura in modo da filtrarlo e raccoglierlo nella ciotola 13, vi servirà successivamente. Ponete sul fuoco una pentola, colma d'acqua, salata a piacere che servirà per la cottura della pasta. Nella stessa padella aggiungete un filo d'olio e un altro spicchio d'aglio 14. Quando sarà ben calda posizionate i gamberi all'interno 15 e cuoceteli solo su un lato per un paio di minuti a fiamma medio-alta.
									

								

															

																		
																																											
											
										
																						
											
										
																						
											
										
																																										
																		Aggiungete poi i pomodorini pelati 16 e abbassate la fiamma in modo che non schizzi troppo. Aggiungete un po' del liquido di cottura dei bivalvi tenuto da parte 17, per allungarlo. Cuocete per circa 5 minuti. Nel frattempo eliminate i mezzi gusci vuoti delle cozze e delle vongole 18, poi togliete anche l'aglio e i gambi del prezzemolo. 
									

								

															

																		
																																											
											
										
																						
											
										
																						
											
										
																																										
																		Trascorsi i 7 minuti togliete l'aglio dal sughetto 19 e aggiungete le cozze e le vongole 20. Lasciate insaporire e spegnete il fuoco. Cuocete quindi gli scialatielli 21
									

								

															

																		
																																											
											
										
																						
											
										
																						
											
										
																																										
																		e 2-3 minuti prima del termine della cottura scolateli e trasferiteli nel condimento 22. Accendete di nuovo la fiamma, aggiungete altro liquido di cottura dei bivalvi 23 e terminate la cottura. Regolate di sale, di pepe, poi unite un filo d'olio e aggiungete il prezzemolo tritato. Mantecate bene la pasta e servitela!
									

								

							
					    