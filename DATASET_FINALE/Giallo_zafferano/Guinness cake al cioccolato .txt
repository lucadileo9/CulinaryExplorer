Difficoltà: Facile
La Guinness cake al cioccolato è una morbida e golosa torta, aromatizzata con birra Guinness, che ricorda un boccale della famosa birra irlandese grazie al contrasto di colore tra la base di colore scuro e la copertura di crema bianca.
La Guinness cake al cioccolato è realizzata da una tenera torta al cacao preparata con burro, zucchero di canna, uova e birra Guinness, che le dona un sapore e un retrogusto caratteristico e speciale, ricoperta da una crema fatta con mascarpone, philadelphia e zucchero a velo, dalla consistenza densa e cremosa, spatolata sulla superficie della base in modo da creare dei ciuffi. La Guinness cake al cioccolato è una torta davvero deliziosa e molto bella da presentare in tavola, magari accompagnata da un tradizionale Irish coffee: riuscirete a stupire e soddisfare i vostri commensali!


						
						

														INGREDIENTI
							
							                            
                                
    								
    									
    										
    										612
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    612
    					
    					    					    					
    					    Carboidrati
    					    g
    					    68.3
    					
    					    					    					
    					      di cui zuccheri
    					    g
    					    53
    					
    					    					    					
    					    Proteine
    					    g
    					    9.1
    					
    					    					    					
    					    Grassi
    					    g
    					    32.5
    					
    					    					    					
    					      di cui saturi
    					    g
    					    18.62
    					
    					    					    					
    					    Fibre
    					    g
    					    3
    					
    					    					    					
    					    Colesterolo
    					    mg
    					    146
    					
    					    					    					
    					    Sodio
    					    mg
    					    188
    					
    					    				
    			
                            
													


						
														
							
							

							
								

																	Burro
								
								
								a temperatura ambiente 
																	225
									g
																

								

							
								

																	Zucchero di canna
								
								
								
																	350
									g
																

								

							
								

																	Uova
								
								
								
																	4
									
																

								

							
								

																	Farina 00
								
								
								
																	225
									g
																

								

							
								

																	Cacao amaro in polvere
								
								
								
																	100
									g
																

								

							
								

																	Birra Guinness
								
								
								
																	400
									ml
																

								

							
								

																	Lievito in polvere per dolci
								
								
								
																	16
									g
																

								

							
														
							
						
														
							
														per la ricopertura
							

							
								

																	Mascarpone
								
								
								
																	200
									g
																

								

							
								

																	Formaggio fresco spalmabile
								
								
								
																	200
									g
																

								

							
								

																	Zucchero a velo
								
								
								
																	250
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la Guinness cake al cioccolato, setacciate in una ciotola la farina insieme con il lievito e il cacao amaro (1-2). Poi mettete in una ciotola il burro morbido e lo zucchero di canna scuro 3 e lavorate gli ingredienti insieme con una planetaria oppure con lo sbattitore elettrico per ridurre tutti in crema.
									

								

															

																		
																															
											
										
																														
																		Unite le uova ad una ad una 4 e continuate ad amalgamare fino a che non saranno ben incorporate nel composto. Aggiungete un cucchiaio alla volta le polveri 5, fino ad ottenere un impasto omogeneo e cremoso. Infine aggiungete a filo la birra Guinness 6 e mescolate
									

								

															

																		
																															
											
										
																														
																		Imburrate e foderate una tortiera con cerchio apribile 7 del diametro di 22-24 cm con carta da forno (clicca qui per maggiori indicazioni), e versateci dentro l’impasto della torta in modo omogeneo 8. Infornate in forno caldo a 180° per 1 ora e 10 minuti, quindi sfornate la Guinness cake 9 e lasciatela raffreddare.
									

								

															

																		
																															
											
										
																														
																		Preparate intanto la crema per la ricopertura: mescolate il mascarpone con il philadelphia e lo zucchero a velo 10, lavorando gli ingredienti con una frusta per ottenere una crema morbida e densa 11. Versate la crema sulla torta e spatolatela formando dei ciuffi mossi che ricordino la schiuma della birra Guinness. La vostra Guinness cake al cioccolato è pronta per essere servita!
									

								

							
					    