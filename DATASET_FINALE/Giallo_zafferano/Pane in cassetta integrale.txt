Difficoltà: Media
Preferite la classica colazione continentale o una sostanziosa colazione all’americana? In entrambi i casi, il pane in cassetta integrale, insieme a quello bianco, sarà il protagonista della vostra tavola mattutina, che sia accompagnato da burro e marmellata oppure da un’abbondante porzione di uova alla Benedict e bacon! Per renderlo così soffice e gustoso abbiamo preparato il water roux, uno starter composto solo da farina e acqua che abbiamo utilizzato anche per la ricetta del pan brioche con semi di lino. Il risultato è stato altrettanto morbido e soddisfacente, con in più quel sapore rustico e intenso tipico della farina integrale che a noi piace tanto… Con il pane in cassetta integrale renderete la vostra colazione davvero speciale e anche un semplice sandwich non sarà più lo stesso!


						
						

														INGREDIENTI
							
							                            
                                
    								
    									
    										
    										310
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    310
    					
    					    					    					
    					    Carboidrati
    					    g
    					    49.1
    					
    					    					    					
    					      di cui zuccheri
    					    g
    					    2.7
    					
    					    					    					
    					    Proteine
    					    g
    					    9.4
    					
    					    					    					
    					    Grassi
    					    g
    					    8.4
    					
    					    					    					
    					      di cui saturi
    					    g
    					    4.35
    					
    					    					    					
    					    Fibre
    					    g
    					    4.4
    					
    					    					    					
    					    Colesterolo
    					    mg
    					    21
    					
    					    					    					
    					    Sodio
    					    mg
    					    503
    					
    					    				
    			
                            
													


						
														
							
														Ingredienti per uno stampo da 25x10x10 cm
							

							
								

																	Farina integrale
								
								
								
																	250
									g
																

								

							
								

																	Farina Manitoba
								
								
								
																	250
									g
																

								

							
								

																	Latte intero
								
								
								tiepido
																	150
									g
																

								

							
								

																	Acqua
								
								
								a temperatura ambiente
																	100
									g
																

								

							
								

																	Burro
								
								
								ammorbidito
																	60
									g
																

								

							
								

																	Malto
								
								
								
																	15
									g
																

								

							
								

																	Lievito di birra fresco
								
								
								
																	7
									g
																

								

							
								

																	Sale fino
								
								
								
																	10
									g
																

								

							
														
							
						
														
							
														Per il water roux
							

							
								

																	Acqua
								
								
								
																	250
									g
																

								

							
								

																	Farina integrale
								
								
								
																	50
									g
																

								

							
														
							
						
														
							
														Per ungere lo stampo
							

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il pane in cassetta integrale, per prima cosa preparate il water roux integrale: versate la farina integrale in un pentolino 1, aggiungete l’acqua a temperatura ambiente 2 e mescolate a fuoco dolce con una frusta o una spatola stando molto attenti alla formazione di grumi 3.
									

								

															

																		
																															
											
										
																														
																		Dopo circa 5 minuti, il composto avrà raggiunto una consistenza gelatinosa dall’aspetto opalescente 4, quindi rimuovete il pentolino dal fuoco e trasferite il composto in un barattolo a chiusura ermetica 5. Lasciate raffreddare il water roux chiuso con il coperchio o coperto con pellicola a contatto 6, dopodiché prelevatene una porzione del peso di 120 g che vi servirà per realizzare il resto della ricetta.
									

								

															

																		
																															
											
										
																														
																		Versate il lievito di birra fresco nell’acqua a temperatura ambiente 7 e mescolate per scioglierlo completamente. In una planetaria munita di frusta a gancio versate la farina integrale e la farina manitoba 8, i 120 g di water roux preparato in precedenza 9,
									

								

															

																		
																															
											
										
																														
																		il malto (potete in alternativa utilizzare il miele) 10, il latte tiepido 11 e il lievito disciolto precedentemente nell’acqua 12.
									

								

															

																		
																															
											
										
																														
																		Azionate la planetaria a bassa velocità per amalgamare bene tutti gli ingredienti, fino a quando avrete ottenuto un composto liscio e omogeneo 13. A questo punto unite un pezzettino di burro alla volta, mantenendo la planetaria in funzione e avendo cura che venga assorbito completamente prima di aggiungere il successivo 14. In ultimo unite il sale 15
									

								

															

																		
																															
											
										
																														
																		e continuate a lavorare fino a che il composto non si staccherà quasi completamente dai bordi della ciotola 16. Versate l’impasto ottenuto sul piano di lavoro leggermente infarinato e lavoratelo velocemente per dargli la forma di una palla 17, poi trasferitela in una ciotola, coprite con pellicola 18 e lasciate lievitare a temperatura ambiente per circa 1 ora e mezza.
									

								

															

																		
																															
											
										
																														
																		Trascorso il tempo di lievitazione, oliate bene uno stampo per pane in cassetta da 25x10x10 cm 19 e il suo coperchio 20. Versate l’impasto lievitato sul piano di lavoro leggermente infarinato 21
									

								

															

																		
																															
											
										
																														
																		e lavoratelo brevemente con le mani per arrotolarlo su se stesso ma senza appiattirlo 22, in modo da formare un filoncino della stessa lunghezza dello stampo 23. Adagiate il filoncino nello stampo 24, chiudete con il coperchio e lasciate lievitare nel forno spento con la luce accesa per circa 2 ore.
									

								

															

																		
																															
											
										
																														
																		Quando l’impasto avrà raggiunto il bordo dello stampo 25, cuocete in forno statico preriscaldato a 190° per circa 40 minuti col coperchio chiuso. Il pane sarà pronto quando al cuore avrà raggiunto una temperatura di 96° da misurare con una sonda. Una volta cotto, sfornate lo stampo e lasciate raffreddare senza il coperchio 26, dopodiché il vostro pane in cassetta integrale sarà pronto per essere affettato e gustato come preferite 27!
									

								

							
					    