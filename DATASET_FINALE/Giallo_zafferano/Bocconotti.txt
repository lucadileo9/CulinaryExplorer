Difficoltà: Facile
Secondo la leggenda sono nati in Abruzzo nel XVIII secolo e da lì si sono diffusi in molte altre regioni meridionali, dal Molise alla Puglia fino ad arrivare alla Basilicata e alla Calabria… ecco perché esistono così tante varianti dei bocconotti! Il loro ripieno cambia a seconda della zona di produzione, anche all’interno della stessa regione, ma la loro caratteristica forma a cono rovesciato rimane a grandi linee la stessa. Noi abbiamo deciso di proporvi una ricetta che vi permetterà di ottenere dei bocconotti molto simili a quelli che potreste assaggiare in Abruzzo, in particolare nell’area del teramano: il ripieno in questo caso è realizzato con una deliziosa confettura di uva nera fatta in casa, cioccolato fondente, farina di mandorle e cannella. Il gusto deciso, la consistenza corposa e l’inconfondibile colore scuro del ripieno contrastano con la frolla delicata che lo avvolge, nascondendo così alla vista un dolce segreto… per noi è stato amore al primo assaggio! Non possiamo quindi che consigliarvi di procurarvi gli stampini adatti nella certezza che i bocconotti conquisteranno anche voi. E già che ci siete potreste cercare anche la piastra per realizzare le ferratelle, delle cialde fragranti diffuse in tutto il territorio di questa bellissima regione!


						
						

														INGREDIENTI
							
													


						
														
							
														Ingredienti per la frolla (per 7 stampini con un diametro superiore di 8 cm)
							

							
								

																	Farina 00
								
								
								
																	250
									g
																

								

							
								

																	Burro
								
								
								freddo
																	100
									g
																

								

							
								

																	Zucchero
								
								
								
																	100
									g
																

								

							
								

																	Uova
								
								
								(circa 1 medio) a temperatura ambiente
																	60
									g
																

								

							
								

																	Tuorli
								
								
								(circa 1 medio) a temperatura ambiente
																	20
									g
																

								

							
								

																	Lievito in polvere per dolci
								
								
								
																	1
									cucchiaino
																

								

							
								

																	Cannella in polvere
								
								
								
																	¼
									cucchiaino
																

								

							
														
							
						
														
							
														Per 300 g di confettura
							

							
								

																	Uva nera
								
								
								(sgranata)
																	500
									g
																

								

							
								

																	Zucchero
								
								
								
																	150
									g
																

								

							
														
							
						
														
							
														Per il ripieno
							

							
								

																	Farina di mandorle
								
								
								
																	50
									g
																

								

							
								

																	Cioccolato fondente
								
								
								
																	50
									g
																

								

							
														
							
						
														
							
														Per ungere gli stampini
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i bocconotti, per prima cosa preparate la confettura di uva nera: staccate gli acini dal grappolo di uva, lavateli accuratamente sotto l’acqua corrente, poi apriteli con un coltellino e rimuovete i semini 1. Trasferite gli acini senza semini in una casseruola 2 e cuocete a fuoco medio per circa 20 minuti, mescolando spesso per farli sfaldare 3.
									

								

															

																		
																															
											
										
																														
																		Trascorso questo tempo, passate l’uva al passaverdure per estrarne il succo e parte della polpa 4. Rimettete la purea in casseruola, aggiungete lo zucchero 5, mescolate e cuocete a fuoco dolce finché non avrà raggiunto la temperatura di 108°: ci vorranno circa 20 minuti, ma consigliamo di verificare con un termometro da cucina 6. A questo punto mettete da parte 270 g di confettura che vi serviranno per la ricetta e lasciate raffreddare; se dovesse avanzare un po' di confettura potete conservarla in frigorifero all’interno di un barattolo.
									

								

															

																		
																															
											
										
																														
																		Passate alla preparazione della frolla: versate la farina setacciata in una ciotola capiente insieme allo zucchero 7, il lievito 8, il burro freddo a pezzetti 9
									

								

															

																		
																															
											
										
																														
																		e la cannella 10, poi iniziate a lavorare l’impasto con la punta delle dita per ridurlo in briciole ed evitare di scaldarlo troppo 11. Ora aggiungete l’uovo intero 12
									

								

															

																		
																															
											
										
																														
																		e il tuorlo 13 e amalgamate bene il tutto, poi trasferite il composto sul piano di lavoro e continuate a impastare 14 fino ad ottenere un impasto liscio e omogeneo. Formate un panetto, avvolgetelo nella pellicola trasparente e lasciate riposare in frigorifero per almeno un’ora 15.
									

								

															

																		
																															
											
										
																														
																		Nel frattempo tornate a occuparvi del ripieno: riprendete la confettura, aggiungete la farina di mandorle 16 e il cioccolato fondente che avrete precedentemente tritato con un coltello 17 e mescolate bene 18. Tenete il ripieno in frigorifero per la durata del tempo di riposo della frolla.
									

								

															

																		
																															
											
										
																														
																		Trascorso questo tempo, infarinate leggermente sia il piano di lavoro che l’impasto e stendetelo fino a uno spessore di circa mezzo centimetro 19. Utilizzando direttamente lo stampino dei bocconotti, del diametro superiore di 8 cm 20, ricavate un totale di 7 dischi 21, impastando e stendendo nuovamente anche gli scarti.
									

								

															

																		
																															
											
										
																														
																		Poi ricavate altri 7 dischi, questa volta utilizzando un coppapasta del diametro di 9 cm 22. A questo punto imburrate gli stampini e adagiate sul fondo il disco di frolla più piccolo (8 cm di diametro), facendolo aderire bene anche ai lati 23, poi aggiungete circa 2 cucchiaini di ripieno 24.
									

								

															

																		
																															
											
										
																														
																		Infine ricoprite gli stampini con il disco di frolla più grande (9 cm di diametro) 25 e pizzicate insieme i bordi per sigillarli 26. Trasferite gli stampini su una leccarda foderata con carta forno 27 e cuocete in forno statico preriscaldato a 180° per 20 minuti.
									

								

															

																		
																															
											
										
																														
																		Trascorso il tempo di cottura, sfornate i bocconotti e lasciateli intiepidire 28, dopodiché rimuoveteli delicatamente dagli stampini e spolverizzateli con zucchero a velo 29. I vostri meravigliosi bocconotti sono pronti per essere gustati 30!
									

								

							
					    