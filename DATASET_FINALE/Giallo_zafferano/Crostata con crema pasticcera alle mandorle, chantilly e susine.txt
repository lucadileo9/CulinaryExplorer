Difficoltà: Difficile
Esistono tanti tipi di crostata, da quelle classiche con confettura o crema, alla crostata alla frutta. Con la crostata con crema pasticcera alle mandorle, chantilly e susine abbiamo unito diverse preparazioni per un dolce estivo sorprendente agli occhi e al palato. Un fragrante guscio di frolla raccoglie una golosa crema pasticcera arricchita con marzapane. Una soffice copertura di chantilly con un semplice motivo decorativo completa il dolce, reso ancora più fresco dalla presenza delle susine. Dolci abbinamenti, decori raffinati ma alla portata di tutti, per presentare in tavola un dessert perfetto per fine pasto, come crostata di compleanno o per ogni occasione speciale.


						
						

														INGREDIENTI
							
													


						
														
							
														Per la frolla
							

							
								

																	Burro
								
								
								
																	110
									g
																

								

							
								

																	Zucchero a velo
								
								
								
																	70
									g
																

								

							
								

																	Farina di mandorle
								
								
								
																	30
									g
																

								

							
								

																	Uova
								
								
								
																	45
									g
																

								

							
								

																	Farina 00
								
								
								
																	180
									g
																

								

							
								

																	Fecola di patate
								
								
								
																	60
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per la crema pasticcera alle mandorle
							

							
								

																	Latte intero
								
								
								
																	250
									g
																

								

							
								

																	Panna fresca liquida
								
								
								
																	50
									g
																

								

							
								

																	Tuorli
								
								
								
																	75
									g
																

								

							
								

																	Zucchero
								
								
								
																	50
									g
																

								

							
								

																	Amido di mais (maizena)
								
								
								
																	25
									g
																

								

							
								

																	Marzapane
								
								
								
																	30
									g
																

								

							
								

																	Vaniglia
								
								
								
																	½
									
																

								

							
														
							
						
														
							
														per la chantilly
							

							
								

																	Panna fresca liquida
								
								
								
																	350
									g
																

								

							
								

																	Zucchero a velo
								
								
								
																	35
									g
																

								

							
								

																	Origano
								
								
								fresco
																	
									q.b.
																

								

							
								

																	Baccello di vaniglia
								
								
								
																	½
									
																

								

							
														
							
						
														
							
														Per decorare
							

							
								

																	Susine
								
								
								
																	300
									g
																

								

							
								

																	Mandorle
								
								
								
																	
									q.b.
																

								

							
								

																	Origano
								
								
								fresco (facoltativo)
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la crostata con crema pasticcera, chantilly e susine: in planetaria versate le polveri 1 2, il sale e il burro freddo a pezzetti 3.
									

								

															

																		
																																											
											
										
																						
											
										
																						
											
										
																																										
																		Fate andare con la foglia fino a che il composto non risulterà sabbiato, a questo punto aggiungete l’uovo 4 e fate girare piano fino a che il composto non sarà liscio e omogeneo. Toglietelo dalla planetaria e lavorate brevemente con le mani 5 per dare una forma quadrata, quindi ponete su carta forno il panetto per avvolgerlo 6.
									

								

															

																		
																																											
											
										
																						
											
										
																						
											
										
																																										
																		Chiudete bene 7 e con il mattarello appiattitelo maggiormente 8, quindi ponete su un vassoio 9 e lasciate riposare in frigorifero per almeno almeno 30 minuti o per la durata della preparazione della crema pasticcera.
									

								

															

																		
																																											
											
										
																						
											
										
																						
											
										
																																										
																		Per la crema pasticcera: in un pentolino portate a sfiorare il bollore latte, panna e la bacca di vaniglia 10, nel frattempo in una ciotola unite e lavorate tuorli e zucchero con una frusta a mano 11, poi versate anche l'amido 12. Mescolate ancora per ottenere un composto omogeneo. 
									

								

															

																		
																																											
											
										
																						
											
										
																						
											
										
																																										
																		Versate nel composto di tuorli, zucchero e amidi il latte (dopo aver rimosso la bacca di vaniglia) 13 mescolate, e riportate sul fuoco 14, continuando a mescolare fino a che la crema non inizierà a sobbollire, a questo punto abbassate la fiamma e unite il marzapane a cubetti piccoli 15. Mescolate per farlo sciogliere. Versate la crema in un contenitore basso e largo, coprite con pellicola e ponete in frigorifero fino a che non si sarà raffreddata. Una volta pronta trasferitela in un sac-à-poche senza bocchetta.
									

								

															

																		
																																											
											
										
																						
											
										
																						
											
										
																																										
																		Riprendete il panetto di frolla 16, stendetela ad uno spessore di 3-4 mm su una spianatoia leggermente infarinata 17. Coppate la base con un anello da 22 cm 18.
									

								

															

																		
																																											
											
										
																						
											
										
																						
											
										
																																										
																		Ponete su una leccarda, la carta forno o un tappetino slipat, posizionate sopra l'anello la base di frolla 19. Quindi aggiungete  anche il bordo di frolla, ricavato da una striscia di frolla dello spessore di 2 cm e 66 cm di lunghezza 20. Se non riuscite a spostare la striscia agevolmente potete farne 2 da 33 cm (o anche più corte) e farle congiungere poi direttamente nello stampo. Bucherellate il fondo con una forchetta, poi lasciate raffreddare in frigo 30 minuti, per mantenere meglio la forma in cottura. Cuocete dunque la base in forno statico preriscaldato a 175°,  per circa 25-30 minuti. Nel frattempo tagliate le susine a spicchi, ricavate qualche fettina per la decorazione, le altre potete ridurle a cubetti piccoli 21.
									

								

															

																		
																																											
											
										
																						
											
										
																						
											
										
																																										
																		Una volta che la base sarà pronta e raffreddata 21, potete farcire con la crema pasticcera, anch'essa oramai fredda e messa in sac-à-poche 23. Distribuite anche le susine a dadini 24.
									

								

															

																		
																																											
											
										
																						
											
										
																						
											
										
																																										
																		Tagliate le mandorle in 4 parti per il lungo 25, poi preparate la chantilly montando la panna fresca liquida con i semini di mezza bacca di vaniglia 26 e lo zucchero a velo 27. Dovrà risultare semi montata.
									

								

															

																		
																																											
											
										
																						
											
										
																						
											
										
																																										
																		Versate la panna in un sac-à-poche con bocchetta liscia da 10 mm e decorate la crostata, creando un motivo circolare dai bordi verso il centro 28. Infine decorate con le susine a fette 29, le mandorle e qualche fogliolina di origano fresco. La vostra crostata di crema pasticcera alle mandorle, chantilly e susine è pronta per essere servita 30!
									

								

							
					    