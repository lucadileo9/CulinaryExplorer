Difficoltà: Facile
La mania dei burger special ha travolto tutto il mondo e hamburgerie gourmet aprono numerose ogni mese anche nelle nostre città. A rendere speciale un burger, però, non basta un packaging hipster che strizzi l’occhio ai bistrot di New York, un burger originale e una succulenta salsa homemade. Il vero segreto di un buon panino, in fondo, è proprio il panino! Per questo abbiamo pensato di proporvi un nuovo classico dei burger buns: i pretzel buns! Questi soffici panini bianchi e rotondi, dalla lucida crosticina color caramello, esistono in verità da tempo quasi immemore sotto il nome francofono di “laugenbröt” e le loro origini, al pari di quelle dei pretzel, affondano in un passato leggendario, fatto di antichi monasteri europei e caravelle di padri pellegrini salpate alla conquista del Nuovo Mondo. Per burger originali di sapore nordico, o per rendere il cestino del pane davvero unico nelle occasioni più speciali, provate i nostri pretzel buns, non rimarrete delusi!


						
						

														INGREDIENTI
							
							                            
                                
    								
    									
    										
    										177
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    177
    					
    					    					    					
    					    Carboidrati
    					    g
    					    33.2
    					
    					    					    					
    					      di cui zuccheri
    					    g
    					    0.7
    					
    					    					    					
    					    Proteine
    					    g
    					    5.6
    					
    					    					    					
    					    Grassi
    					    g
    					    2.5
    					
    					    					    					
    					      di cui saturi
    					    g
    					    1.2
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    30
    					
    					    					    					
    					    Sodio
    					    mg
    					    503
    					
    					    				
    			
                            
													


						
														
							
														Ingredienti per 8 panini
							

							
								

																	Acqua
								
								
								
																	185
									g
																

								

							
								

																	Bicarbonato
								
								
								
																	30
									g
																

								

							
								

																	Sale fino
								
								
								
																	5
									g
																

								

							
								

																	Lievito di birra secco
								
								
								
																	2
									g
																

								

							
								

																	Burro
								
								
								a temperatura ambiente
																	15
									g
																

								

							
								

																	Farina 00
								
								
								
																	340
									g
																

								

							
														
							
						
														
							
														per spennellare
							

							
								

																	Uova
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i pretzel buns cominciate setacciando la farina all’interno di una planetaria munita di gancio. Unite anche il lievito 1 e il burro a temperatura ambiente 2. Cominciate a lavorare l’impasto, azionando il gancio a bassa velocità, e unite a filo l’acqua a temperatura ambiente 3.
									

								

															

																		
																															
											
										
																														
																		Terminato di inserire l’acqua, lasciate lavorare il gancio ancora un minutino, in modo che l’impasto si compatti; quindi unite il sale 4. Aumentate la velocità (da bassa a media) e proseguite a impastare per 7-8 minuti. Trascorso questo tempo, l’impasto dovrà risultare ben incordato 5. Trasferitelo sul piano da lavoro e con le mani formate un filone 6.
									

								

															

																		
																															
											
										
																														
																		Utilizzate un tarocco per dividere il filone in 8 tocchetti da 65 g l’uno 7. Date a ciascun tocchetto delle pieghe di rinforzo raggruppando prima i lembi laterali verso il centro 8 e poi facendo lo stesso con i lembi superiore e inferiore 9.
									

								

															

																		
																															
											
										
																														
																		Sigillate accuratamente, formando una pallina, e ponetela su un foglio foderato di carta da forno, tenendo il lato liscio verso l’alto 10. Proseguite così con tutte le altre palline, quindi coprite con un canovaccio pulito e mettete a lievitare i vostri panini nel forno spento con la luce accesa per circa 2 ore, o comunque fino al raddoppio del volume. A lievitazione avvenuta, portate a ebollizione una pentola d’acqua. Abbassate il fuoco e versate in pentola, poco a poco, il bicarbonato 11. Immergetevi uno per volta i vostri panini 12
									

								

															

																		
																															
											
										
																														
																		e fateli bollire per 30 secondi 13 girandoli su entrambi i lati. Scolateli con una schiumarola e deponeteli delicatamente sulla teglia foderata di carta da forno in cui intendete cuocerli 14. Con un coltello affilato eseguite sulla superficie dei panini un taglio a croce piuttosto profondo 15.
									

								

															

																		
																															
											
										
																														
																		Spennellate i vostri pretzel buns con l’uovo sbattuto 16 e cuoceteli in forno statico preriscaldato a 220° per 18 minuti 17. Lasciate raffreddare i vostri pretzel buns prima di gustarli, da soli o farciti come vi suggerisce la fantasia 18.
									

								

							
					    