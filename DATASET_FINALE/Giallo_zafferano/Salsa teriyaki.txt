Difficoltà: Molto facile
La salsa teriyaki è un condimento giapponese molto facile da preparare a casa perché richiede solo 4 ingredienti: salsa di soia, sake, mirin e zucchero! Basterà cuocerli in un pentolino per ottenere una salsa dall’aspetto lucido e dalla consistenza fluida, perfetta per aggiungere un tocco agrodolce alle vostre ricette preferite. La salsa teriyaki, infatti, si sposa benissimo sia con la carne che con il pesce, ed è uno degli elementi più popolari delle poké bowl. Inoltre potete utilizzarla anche per la marinatura in modo da conferire al piatto un sapore ancora più ricco e aromatico. A differenza di quelle che si trovano in commercio, la salsa teriyaki fatta in casa è un prodotto genuino e autentico che potete preparare anche al momento… proprio come si fa in Giappone!


												
						
						

														INGREDIENTI
							
													


						
							
														Per circa 300 g di salsa
							

							
								

																	Salsa di soia
								
								
								
																	200
									g
																

								

							
								

																	Sake
								
								
								
																	200
									g
																

								

							
								

																	Mirin
								
								
								
																	200
									g
																

								

							
								

																	Zucchero
								
								
								
																	100
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la salsa teriyaki versate in un pentolino il sake 1, il mirin 2 e la salsa di soia 3.
									

								

															

																		
																																											
											
										
																						
											
										
																						
											
										
																																										
																		Unite anche lo zucchero 4 e portate a bollore. Lasciate cuocere a fiamma media per il tempo necessario a far ridurre il composto della metà, mescolando ogni tanto con il cucchiaio 5: ci vorranno circa 30 minuti perché la consistenza finale risulti piuttosto fluida e omogenea. Una volta pronta, lasciate raffreddare la salsa prima a temperatura ambiente e poi in frigorifero. La salsa teriyaki è pronta per essere utilizzata 6!
									

								

							
					    