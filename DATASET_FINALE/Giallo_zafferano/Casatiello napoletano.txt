Difficoltà: Difficile
Pronti a mettere le mani in pasta insieme allo chef napoletano Roberto Di Pinto per preparare una delle prelibatezze partenopee per eccellenza? Il casatiello napoletano! Simile come impasto a quello del pane ma insaporito dal ripieno di salame tipo Napoli e Pecorino, oltre ad una generosa spolverata di pepe, il casatiello napoletano è una preparazione rustica protagonista del menù di Pasqua. La caratteristica inconfondibile? Le uova fresche ingabbiate nell'impasto a ciambella e che i bambini solitamente si litigano tavola il giorno di Pasqua! Naturalmente ogni famiglia ha la sua tradizione, soprattutto rispetto al ripieno... l'importante comunque è essere generosi e abbondare in formaggi e salumi! Armatevi degli strumenti necessari per preparare un saporitissimo casatiello napoletano, iniziando dai più importanti: mani e...amore!


						
						

														INGREDIENTI
							
							                            
                                
    								
    									
    										
    										522
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    522
    					
    					    					    					
    					    Carboidrati
    					    g
    					    63.2
    					
    					    					    					
    					      di cui zuccheri
    					    g
    					    1.8
    					
    					    					    					
    					    Proteine
    					    g
    					    22.1
    					
    					    					    					
    					    Grassi
    					    g
    					    20.1
    					
    					    					    					
    					      di cui saturi
    					    g
    					    7.48
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    139
    					
    					    					    					
    					    Sodio
    					    mg
    					    1421
    					
    					    				
    			
                            
													


						
														
							
														Ingredienti per l'impasto (per uno stampo a ciambella di 24 cm di diametro)
							

							
								

																	Acqua
								
								
								
																	375
									g
																

								

							
								

																	Farina 00
								
								
								
																	650
									g
																

								

							
								

																	Lievito di birra fresco
								
								
								
																	10
									g
																

								

							
								

																	Sale fino
								
								
								
																	15
									g
																

								

							
								

																	Pepe nero
								
								
								
																	
									q.b.
																

								

							
								

																	Strutto
								
								
								
																	25
									g
																

								

							
								

																	Olio extravergine d'oliva
								
								
								
																	25
									g
																

								

							
														
							
						
														
							
														per il ripieno
							

							
								

																	Salame napoletano
								
								
								
																	150
									g
																

								

							
								

																	Pecorino
								
								
								
																	150
									g
																

								

							
														
							
						
														
							
														per decorare
							

							
								

																	Uova
								
								
								
																	4
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il casatiello napoletano, iniziate versando il lievito di birra fresco in acqua a temperatura ambiente 1, mescolate per scioglierlo 2, quindi versate la miscela nella tazza di una planetaria dotata di gancio 3.
									

								

															

																		
																															
											
										
																														
																		Unite anche gli altri grassi: l'olio e lo strutto 4. Iniziate a lavorare a velocità bassa gli ingredienti e poco per volta aggiungete metà della dose di farina, aiutandovi con un cucchiaio 5. Una volta che la farina sarà assorbita e avrete ottenuto una sorta di pastella, unite il sale 6.
									

								

															

																		
																															
											
										
																														
																		A questo punto unite la farina rimasta in una sola volta 7 e continuate a lavorare a velocità media. L'impasto dovrà avere una consistenza morbida, ma non eccessivamente. Ci vorranno circa 10 minuti di lavorazione con la planetaria 8. Altrimenti potete lavorare con la planetaria per 5 minuti e i restanti 5 a mano sul piano di lavoro. Una volta terminata la lavorazione, arrestate la planetaria e trasferite l'impasto sul piano di lavoro 9 giusto il tempo di dare una forma sferica; lasciatelo riposare sul piano di lavoro mentre preparate il ripieno, non ci sarà bisogno di coprirlo.
									

								

															

																		
																															
											
										
																														
																		Togliete la pelle al salame e tagliatelo a fette non troppo sottili nel senso della lunghezza 10, poi riducetelo a striscioline e infine a cubetti 11. Con un coltello eliminate la crosta dal Pecorino 12
									

								

															

																		
																															
											
										
																														
																		e realizzate dei cubetti sempre piuttosto grossi come quelli del salame 13: in questo modo salame e formaggio si avvertiranno nel ripieno. Riprendete l'impasto, prelevatene un pezzetto (circa 80 grammi) 14 e tenetelo da parte: vi servirà per sigillare le uova sul casatiello successivamente. Appiattite leggermente l'impasto 15
									

								

															

																		
																															
											
										
																														
																		versate i cubetti di Pecorino e salame sull'impasto 16, e lavoratelo con le mani fino a quando tutti gli ingredienti saranno incorporati (17-18).
									

								

															

																		
																															
											
										
																														
																		Spolverizzate il tutto con abbondante pepe nero (meglio se macinato al momento) 19 ed impastate in modo da farlo assorbire 20. Maneggiate l'impasto per estenderlo a filoncino 21
									

								

															

																		
																															
											
										
																														
																		E quando sarà sufficientemente lungo 22, prendete uno stampo a ciambella di 24 cm di diametro e imburratelo; posizionate il filoncino realizzato all'interno dello stampo 23 unendo e sigillando le due estremità 24.
									

								

															

																		
																															
											
										
																														
																		Ora ponete in maniera verticale le uova crude in 4 punti ben distanziati del casatiello facendo una leggera pressione 25; quindi riprendete l'impasto messo da parte e lavorate 8 pezzetti per formare dei filoncini 26, che potrete posizionare a croce sulle uova per ingabbiarle 27.
									

								

															

																		
																															
											
										
																														
																		Una volta terminato coprite il casatiello con un canovaccio pulito 28 e lasciatelo lievitare a temperatura ambiente lontano da correnti d'aria per circa 1 ora, 1 ora e mezza. Una volta che il volume sarà quasi raddoppiato 29 cuocete il vostro casatiello napoletano in forno statico preriscaldato a 170° per 75 minuti, ponendo lo stampo alla base del forno. Una volta cotto 30, lasciatelo intiepidire, quindi sformatelo delicatamente e ponetelo su un piatto da portata. Il vostro casatiello napoletano è pronto per essere condiviso con tutta la famiglia!
									

								

							
					    