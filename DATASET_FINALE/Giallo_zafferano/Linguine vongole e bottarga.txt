Difficoltà: Facile
Se siete amanti degli spaghetti alle vongole, siamo certi vi innamorerete subito di questa ricetta! Le linguine vongole e bottarga sono un primo piatto di pesce semplice, allo stesso tempo dal gusto raffinato! La bottarga di muggine è un ingrediente pregiato, definito anche come il "caviale del mediterraneo". La bottarga infatti si realizza con le uova di muggine essiccate e si grattugia poi direttamente all'interno della pasta, in modo che rilasci tutto il suo sapore, davvero particolare e intenso che si sposa benissimo con quello delle vongole. Scoprite insieme a noi quanto è facile preparare questa pasta! 

Ecco altre ricette con la bottarga da provare:


												
						
						

														INGREDIENTI
							
													


						
							
							

							
								

																	Linguine
								
								
								
																	320
									g
																

								

							
								

																	Vongole veraci
								
								
								
																	500
									g
																

								

							
								

																	Vino bianco
								
								
								
																	60
									g
																

								

							
								

																	Bottarga di muggine
								
								
								
																	50
									g
																

								

							
								

																	Aglio
								
								
								
																	2
									spicchi
																

								

							
								

																	Prezzemolo
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le linguine vongole e bottarga come prima cosa occupatevi di spurgare le vongole. Sciacquatele accuratemente e posizionatele in una bowl con acqua e sale 1. Aspettate una mezz'ora poi sciacquatele e sbattetele per togliere eventuale sabbia. Potete seguire la nostra scheda come pulire le vongole per tutti i dettagli. Dopo che avrete spurgato le vongole ponete sul fuoco una pentola colma d'acqua, salata a piacere, che servirà per la cottura della pasta. Versate in una padella capiente un filo d'olio, 2 spicchi d'aglio e i gambi del prezzemolo 2. Scaldate bene e aggiungete le vongole 3.
									

								

															

																		
																																											
											
										
																						
											
										
																						
											
										
																																										
																		Sfumate con il vino bianco 4, poi coprite con un coperchio 5 e cuocetele per circa 5 minuti sino a che non saranno tutte aperte 6.
									

								

															

																		
																																											
											
										
																						
											
										
																						
											
										
																																										
																		Nel frattempo cuocete anche le linguine 7. Utilizzando una schiumarola prelevate le vongole 8 e traferitele in una ciotola, in modo da mantenere nella padella l'acqua di cottura. Non appena le linguine saranno al dente trasferitele in padella e aggiungete un mestolo di acqua di cottura 9.
									

								

															

																		
																																											
											
										
																						
											
										
																						
											
										
																																										
																		Terminate la cottura e aggiungete la bottarga grattugiata 10. Mescolate bene 11 e unite anche le vongole 12.
									

								

															

																		
																																											
											
										
																						
											
										
																						
											
										
																																										
																		Aggiungete ancora un filo d'olio 13, il prezzemolo tritato e mantecate bene le linguine 14. Poi impiattate, aggiungendo le vongole, e il loro sughetto 15.
									

								

							
					    