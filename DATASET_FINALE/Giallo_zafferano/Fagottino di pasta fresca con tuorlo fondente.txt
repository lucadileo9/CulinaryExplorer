Difficoltà: Facile
Il fagottino di pasta all'uovo con cuore fondente è un piccolo scrigno di pasta fresca ripieno di un cremoso composto: erbette, ricotta e formaggio grattugiato avvolgono un cuore di tuorlo fondente. L'effetto cremoso si ottiene grazie alla cottura del tuorlo in forno e che proprio per questo rimarrà morbido e si scioglierà non appena lo romperete il fagottino con la forchetta. Potete servire questo raffinato primo piatto per un pranzo domenicale o per una cena elegante: il fagottino di pasta all'uovo con tuorlo fondente colpirà il palato dei vostri commensali. Servitelo su una cremosa fonduta di formaggio dal gusto dolce e vellutato per dare ancora più risalto alla vostra ricetta!


						
						

														INGREDIENTI
							
							                            
                                
    								
    									
    										
    										468
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    468
    					
    					    					    					
    					    Carboidrati
    					    g
    					    25.6
    					
    					    					    					
    					      di cui zuccheri
    					    g
    					    6.5
    					
    					    					    					
    					    Proteine
    					    g
    					    26.1
    					
    					    					    					
    					    Grassi
    					    g
    					    29.1
    					
    					    					    					
    					      di cui saturi
    					    g
    					    14.11
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    386
    					
    					    					    					
    					    Sodio
    					    mg
    					    561
    					
    					    				
    			
                            
													


						
														
							
														Ingredienti per la pasta fresca all'uovo
							

							
								

																	Farina 00
								
								
								
																	200
									g
																

								

							
								

																	Uova
								
								
								medie
																	2
									
																

								

							
														
							
						
														
							
														Per il ripieno
							

							
								

																	Tuorli
								
								
								
																	8
									
																

								

							
								

																	Erbette
								
								
								
																	250
									g
																

								

							
								

																	Ricotta vaccina
								
								
								
																	250
									g
																

								

							
								

																	Grana Padano DOP
								
								
								da grattugiare
																	100
									g
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
														
							
						
														
							
														Per la fonduta
							

							
								

																	Latte intero
								
								
								
																	500
									ml
																

								

							
								

																	Fontal
								
								
								
																	250
									g
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
														
							
						
														
							
														per ungere lo stampo
							

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														per guarnire
							

							
								

																	Porri
								
								
								
																	8
									fili
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il fagottino di pasta all'uovo con tuorlo fondente, iniziate dall'impasto della pasta all'uovo: in una ciotola (o su una spianatoia) setacciate la farina 1 e al centro ponete le uova a temperatura ambiente. Mescolate con una forchetta all'inizio, poi proseguite impastando con le mani 2. Quando il composto sarà più omogeneo 3, trasferitelo su un piano di lavoro,
									

								

															

																		
																															
											
										
																														
																		maneggiatelo 4 e formate un panetto di pasta che potete avvolgere nella pellicola trasparente 5. Riponete la pasta all'uovo in luogo fresco e asciutto. Nel frattempo, dedicatevi al ripieno: lavate le erbette sotto acqua corrente, poi spezzate le più grosse 6
									

								

															

																		
																															
											
										
																														
																		e fatele saltare in padella con un filo d'olio e uno spicchio d'aglio intero 7. Quando saranno cotte, togliete l'aglio e trasferitele nella tazza di un mixer per frullarle insieme alla ricotta (8-9).
									

								

															

																		
																															
											
										
																														
																		Unite anche il mix di formaggi grattugiati, salate e pepate a piacere e spolverizzate con un po’ di noce moscata grattugiata 10. Frullate il tutto 11 e trasferite la crema ottenuta in una sac-à-poche; potete tenerla in frigorifero fino al momento di utilizzarla. Passata la mezz'ora potete stendere la pasta all'uovo aiutandovi con una macchinetta per tirare la sfoglia sottile, facendo passare la pasta dallo spessore più largo fino a quello più stretto 12.
									

								

															

																		
																															
											
										
																														
																		Dividete la sfoglia ottenuta in 15 quadrati di 13 cm di lato con una rotella tagliapasta dentellata (13-14): in questo modo otterrete 8 fagottini ognuno composto da 2 quadrati. Preparate due pentole: in una mettete a bollire l'acqua salata a piacere dove cuocerete pochissimi istanti i quadrati di pasta fresca 15 (tenete da parte l'acqua bollente); nell'altra versate acqua fredda così da immergere per un istante la pasta cotta in modo da bloccare la cottura.
									

								

															

																		
																															
											
										
																														
																		Effettuati questi passaggi, scolate i quadrati su un vassoio oleato 16. Al centro di 8 quadrati create un cerchio di ripieno alle erbette e formaggi, e poi un altro cerchio lungo il perimetro del primo 17; in questo modo avrete realizzato un piccolo nido che riempirete con il tuorlo 18.
									

								

															

																		
																															
											
										
																														
																		Chiudete il fagottino comprendo con un altro quadrato di pasta fresca, disposto per diagonale come se fosse un rombo 19. Prima di procedere alla chiusura dei fagottini, ricavate dal porro 8 strisce per il senso della lunghezza e sbollentatele qualche minuto nell'acqua in cui avete cotto i quadrati di pasta all'uovo 20: questo passaggio servirà ad ammorbidire i fili che serviranno a sigillare i fagottini. Chiudete ciascun fagottino prendendo i lembi della pasta e trasferitelo nello stampo da muffin precedentemente oleato 21;
									

								

															

																		
																															
											
										
																														
																		legate ciascun fagottino con un filo di porro 22 e lasciateli un momento da parte. A questo punto dedicatevi a preparare la fonduta: prendete il formaggio Fontal, togliete la crosta 23 e riducetelo a dadini 24.
									

								

															

																		
																															
											
										
																														
																		Versateli nella tazza di un mixer 25 e tritateli finemente 26. In un tegame scaldate il latte e quando sarà bollente, spegnete il fuoco e versate poco alla volta il formaggio tritato 27 mescolando con una frusta a mano per farlo sciogliere.
									

								

															

																		
																															
											
										
																														
																		Aggiustate di sale e pepe e aromatizzate la fonduta con della noce moscata grattugiata 28. Quando la fonduta velerà un cucchiaio di legno, spegnete il fuoco. A questo punto passate al grill i fagottini a 250°C per 3 minuti, dopodiché versate la fonduta a specchio sui piatti da portata 29 e adagiate il fagottino di pasta fresca con tuorlo fondente 30 da servire ben caldo.
									

								

							
					    