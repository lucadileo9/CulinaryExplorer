Difficoltà: Media
Esiste un piatto più cremoso, godurioso, insomma proprio da leccarsi i baffi come gli gnocchi ai 4 formaggi? Non ci resta che scoprirlo preparando questo primo piatto sostanzioso, partendo ovviamente dall'impasto per gli gnocchi di patate fatti in casa. Vi ricordate tutti i segreti per ottenere la giusta consistenza? Né troppo duri, né troppo molli... e una volta pronti, al posto del classico sugo o di condimenti particolari che vi abbiamo già proposto, vi invitiamo a tuffarli in un avvolgente crema per veri appassionati di formaggio: Casera, Emmentaler, Gorgonzola dolce e Fontina. 4 formaggi, da declinare anche in versione regionale, con i migliori formaggi della vostra zona... provate per esempio gli gnocchi con crema di gorgonzola o la versione al taleggio degli gnocchi speck e noci! Oppure potreste sostituire gli gnocchi di patate con gli gnocchi di zucchine... State già sognando il gusto avvolgente di questi gnocchi ai 4 formaggi? Una vera coccola golosa da concedersi quando si preferisce, non solo il giovedì! Non dimenticate di accompagnarli con un buon vino, in questa versione saranno perfetti con un rosso veneto di medio corpo e dalla struttura elegante!


						
						

														INGREDIENTI
							
							                            
                                
    								
    									
    										
    										993
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    993
    					
    					    					    					
    					    Carboidrati
    					    g
    					    99.8
    					
    					    					    					
    					      di cui zuccheri
    					    g
    					    6
    					
    					    					    					
    					    Proteine
    					    g
    					    41.3
    					
    					    					    					
    					    Grassi
    					    g
    					    47.6
    					
    					    					    					
    					      di cui saturi
    					    g
    					    25.54
    					
    					    					    					
    					    Fibre
    					    g
    					    5.2
    					
    					    					    					
    					    Colesterolo
    					    mg
    					    189
    					
    					    					    					
    					    Sodio
    					    mg
    					    938
    					
    					    				
    			
                            
													


						
														
							
														Ingredienti per gli gnocchi
							

							
								

																	Patate
								
								
								
																	1
									kg
																

								

							
								

																	Farina 00
								
								
								
																	300
									g
																

								

							
								

																	Uova
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per la crema 4 formaggi
							

							
								

																	Gorgonzola
								
								
								dolce
																	150
									g
																

								

							
								

																	Valtellina Casera
								
								
								
																	100
									g
																

								

							
								

																	Fontina
								
								
								
																	100
									g
																

								

							
								

																	Emmentaler
								
								
								
																	100
									g
																

								

							
								

																	Panna fresca liquida
								
								
								
																	250
									g
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																				
											
										
																			
																		Per preparare gli gnocchi ai 4 formaggi, iniziate lessando le patate per gli gnocchi: in una pentola capiente sistemate le patate e coprite con abbondante acqua fredda 1. Dal momento in cui l’acqua bolirà contate 30-40 minuti, a seconda della loro grandezza. Fate la prova forchetta e se i rebbi entreranno senza difficoltà nel mezzo allora potrete scolarle. Pelatele mentre sono ancora calde e subito dopo schiacciatele sulla farina che avrete versato sulla spianatoia a fontana 2. Aggiungete poi l’uovo leggermente battuto insieme a un pizzico di sale 3
									

								

															

																		
																				
											
										
																			
																		e impastate il tutto con le mani 4 fino ad ottenere un impasto morbido ma compatto 5. Cercate di lavorarli il meno possibile altrimenti in cottura diventeranno duri. Prelevate una parte di impasto e stendetelo con la punta delle dita per ottenere dei bigoli, cioè dei filoni, spessi circa 2 cm 6; per farlo aiutatevi infarinando la spianatoia, di tanto in tanto, con della semola.
									

								

															

																		
																				
											
										
																			
																		Nel frattempo, coprite l'impasto rimanente con un canovaccio per evitare che si secchi. Tagliate i filoncini a tocchetti 7 e facendo una leggera pressione con il pollice trascinateli sul rigagnocchi per ottenere la classica forma 8. Se non avete il riga gnocchi, potete utilizzare una forchetta e trascinarli sui rebbi; anche in questo caso, utilizzate la farina di semola per evitare che si appiccichino. Mano a mano che preparate gli gnocchi di patate sistemateli su un vassoietto con un canovaccio leggermente infarinato, ben distanziati l'uno dall'altro. Tagliate a pezzetti il Gorgonzola 9.
									

								

															

																		
																				
											
										
																			
																		Fate lo stesso con il Casera, la Fontina e l’Emmentaler 10. In un pentolino scaldate la panna, quindi versate tutti i formaggi a pezzetti (11-12) e cuocete a fiamma bassa per 20 minuti, mescolando spesso per evitare che si formino grumi e per favorire il fondersi dei formaggi.
									

								

															

																		
																				
											
										
																			
																		Una volta pronta la crema ai 4 formaggi 13, potrete lessare gli gnocchi in abbondante acqua; cuoceteli per pochi istanti e non appena saliranno a galla, scolateli con l'aiuto di una schiumarola, versateli man a mano nel tegame con la crema ai 4 formaggi 14. Mescolate molto delicatamente per non sfaldarli, aromatizzate con del pepe nero a piacere e servite subito i vostri gnocchi ai 4 formaggi 15.
									

								

							
					    