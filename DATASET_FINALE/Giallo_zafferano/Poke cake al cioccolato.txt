Difficoltà: Media
L’astuta e divertente tecnica della farcitura realizzata con il cucchiaino di legno che caratterizza la poke cake ha ispirato questa variante dedicata agli inguaribili golosi: la poke cake al cioccolato. Qui il cioccolato la fa da padrone e lo ritroverete sia nell’impasto della morbida base che nel ripieno, un gusto pieno a 360° che vi delizierà al primo boccone. A differenza della versione classica, quella che vi proponiamo qui prevede una farcia di ganache  realizzata con il cioccolato fondente dal gusto deciso e avvolgente. Questi piccoli e scenografici tronchetti possono essere servite come dessert raffinato a fine pasto, oppure come dolcetti invitanti con cui arricchire il buffet delle vostre feste casalinghe.


						
						

														INGREDIENTI
							
							                            
                                
    								
    									
    										
    										509
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    509
    					
    					    					    					
    					    Carboidrati
    					    g
    					    46.4
    					
    					    					    					
    					      di cui zuccheri
    					    g
    					    32.7
    					
    					    					    					
    					    Proteine
    					    g
    					    7.5
    					
    					    					    					
    					    Grassi
    					    g
    					    32.6
    					
    					    					    					
    					      di cui saturi
    					    g
    					    18.81
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    129
    					
    					    					    					
    					    Sodio
    					    mg
    					    49
    					
    					    				
    			
                            
													


						
														
							
														Ingredienti per una teglia 20x20 cm
							

							
								

																	Farina 00
								
								
								
																	180
									g
																

								

							
								

																	Cioccolato fondente al 70%
								
								
								
																	120
									g
																

								

							
								

																	Uova
								
								
								a temperatura ambiente
																	165
									g
																

								

							
								

																	Burro
								
								
								
																	150
									g
																

								

							
								

																	Latte intero
								
								
								a temperatura ambiente
																	150
									g
																

								

							
								

																	Lievito in polvere per dolci
								
								
								
																	6
									g
																

								

							
								

																	Zucchero
								
								
								
																	140
									g
																

								

							
														
							
						
														
							
														per la ganache al cioccolato fondente
							

							
								

																	Cioccolato fondente al 55%
								
								
								
																	150
									g
																

								

							
								

																	Panna fresca liquida
								
								
								
																	150
									g
																

								

							
														
							
						
														
							
														per guarnire
							

							
								

																	Panna fresca liquida
								
								
								
																	300
									g
																

								

							
								

																	Baccello di vaniglia
								
								
								
																	½
									
																

								

							
								

																	Cioccolato fondente
								
								
								in scaglie
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la poke cake al cioccolato per prima cosa occupatevi dell’impasto: in una ciotola versate il burro morbido tagliato a cubetti e lo zucchero 1. Montate il composto con le fruste elettriche 2 e poi versate le uova intere a temperatura ambiente 3.
									

								

															

																		
																															
											
										
																														
																		Continuate a montare il composto finché non sarà chiaro e omogeneo, a questo punto unite anche il cioccolato fondente fuso a bagnomaria oppure al microonde 4 assicurandovi che si sia intiepidito. Azionate nuovamente le fruste e montate fino a ottenere un composto omogeneo 5.Incorporate ora la farina precedentemente setacciata attraverso un colino 6
									

								

															

																		
																															
											
										
																														
																		il latte a temperatura ambiente 7 e il lievito setacciato 8. Imburrate uno stampo quadrato senza fondo 20x20 cm 9 e adagiatelo su una teglia rivestita con carta forno 9. 
									

								

															

																		
																															
											
										
																														
																		Versate il composto nello stampo 10. Livellate la superficie con una spatola 11 e cuocete la base in forno statico preriscaldato a 180° per 30 minuti nel ripiano centrale. A cottura ultimata, sfornate il dolce e lasciatelo raffreddare prima di sformarlo dallo stampo 12. 
									

								

															

																		
																															
											
										
																														
																		Nel frattempo occupatevi della ganache: tritate il cioccolato fondente 13, scaldate la panna in un pentolino e poi versatelo caldo sul cioccolato 14, mescolate con una frusta fino a quando il cioccolato non si sarà completamente sciolto 15.
									

								

															

																		
																															
											
										
																														
																		Ora togliete lo stampo dalla base, con il manico di un cucchiaio di legno praticate dei fori equidistanti a circa 3 cm l’uno dall’altro 16.Dovrete ottenere 20 fori in totale 17. Ora trasferite la ganache in un sac-à-poche senza bocchetta e farcite l’interno dei fori 18. 
									

								

															

																		
																															
											
										
																														
																		Con una spatola livellate la superficie 19 per eliminare la crema in eccesso. Aromatizzate la panna fresca con i semi di mezzo baccello di vaniglia 20 e montatela con le fruste fino a quando non sarà spumosa e soda 21. 
									

								

															

																		
																															
											
										
																														
																		A questo punto ricoprite il dolce con la panna, spalmandola con la spatola 22 in modo da creare un motivo ondulato. Guarnite con cioccolato fondente a scaglie 23, servite la vostra poke cake tagliata a cubetti 24.
									

								

							
					    