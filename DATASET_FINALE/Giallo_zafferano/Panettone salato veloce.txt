Difficoltà: Facile
Gustoso, colorato naturalmente e facile da realizzare: parliamo del panettone salato veloce, con le cime di rapa! Non si tratta di un grande lievitato, un classico panettone, ma di una ricetta molto sfiziosa perfetta come antipasto di Natale o da mettere al centro della tavola a Capodanno! E' una torta salata ricchissima che nell'aspetto ricorda proprio un bel panettone farcito: cime di rapa a colorare naturalmente l'impasto di un bel verde brillante, frutta secca e zucca per farcire come fossero i canditi di un panettone lievitato naturalmente! La cosa più bella è che è scenografico, buono e si prepara in un lampo! Pronti a deliziare i vostri ospiti con una pietanza perfetta ed originale per il menù di Natale vegetariano? Magari insieme ad un altro antipasto veloce e perfetto da condividere, il danubio veloce di Natale!


						
						

														INGREDIENTI
							
													


						
														
							
														Per l'impasto (per uno stampo a cerniera da 18 cm di diametro)
							

							
								

																	Farina 00
								
								
								
																	270
									g
																

								

							
								

																	Cime di rapa
								
								
								(peso da pulite e lessate)
																	250
									g
																

								

							
								

																	Burro
								
								
								
																	165
									g
																

								

							
								

																	Uova
								
								
								(circa 4 medie)
																	220
									g
																

								

							
								

																	Latte intero
								
								
								
																	100
									g
																

								

							
								

																	Lievito istantaneo per preparazioni salate
								
								
								
																	16
									g
																

								

							
								

																	Sale fino
								
								
								
																	8
									g
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per farcire
							

							
								

																	Pomodori secchi sott'olio
								
								
								
																	8
									
																

								

							
								

																	Scamorza affumicata
								
								
								
																	100
									g
																

								

							
								

																	Zucca delica
								
								
								(già pulita)
																	150
									g
																

								

							
								

																	Mandorle
								
								
								
																	90
									g
																

								

							
														
							
						
														
							
														Per guarnire
							

							
								

																	Mandorle
								
								
								
																	70
									g
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il panettone salato veloce, pulite e poi lessate le cime di rapa per circa 8 minuti in acqua bollente salata a piacere 1. Serviranno circa 500 g di cime, una volta pulite e lessate ne serviranno 250 g per la ricetta. Una volta pronte, potete raffreddarle subito in una ciotola con acqua e ghiaccio, così il colore resterà brillante. Scolatele frullatele con un mixer ad immersione insieme al latte 2 3.
									

								

															

																		
																																											
											
										
																						
											
										
																						
											
										
																																										
																		Pulite la zucca dalla buccia e semini interni, versate la polpa in padella con un giro d’olio 4, salate a piacere. Mescolate di tanto in tanto 5 e cuocete a fiamma media per circa 10 minuti, i cubetti dovranno intenerirsi ma restare comunque sodi. Su un tagliere potete ridurre a cubetti la scamorza affumicata 6. 
									

								

															

																		
																																											
											
										
																						
											
										
																						
											
										
																																										
																		Tritate grossolanamente anche i pomodori secchi 7 e le mandorle 8. Ora che avete tutto pronto, potete occuparvi dell'impasto. Per prima cosa fondete il burro a fiamma dolce e lasciatelo intiepidire. Quindi iniziate a montare le uova con le fruste elettriche, unite il burro fuso intiepidito a filo 9 mentre continuate a lavorare con le fruste.
									

								

															

																		
																																											
											
										
																						
											
										
																						
											
										
																																										
																		Ora potete versare anche la crema di cime di rapa 10, la farina e il lievito setacciati 11, il sale 12 e il pepe.
									

								

															

																		
																																											
											
										
																						
											
										
																						
											
										
																																										
																		Potete poi versare tutti gli ingredienti della farcitura:la zucca 13, le mandorle tritate grossolane 14 e la scamorza tagliata a dadini 15. 
									

								

															

																		
																															
											
										
																														
																		Per ultimi unite i pomodori secchi e mescolate con una marisa 16. Versate l'impasto in uno stampo a cerniera di 18 cm con i bordi alti, ben spennellato con del burro. Ricoprite la superficie con altre mandorle tritate 17, un filo d’olio e una macinata di pepe. Infornate a 180° per 55 minuti. Una volta sfornato e intiepidito 18, potete sformare il panettone salato e servirlo tiepido o freddo!
									

								

							
					    