Difficoltà: Facile
Verdi, dolci e zuccherini... di chi stiamo parlando? Ovviamente di uno dei dolci frutti di piena e fine estate: i fichi! Bisogna aspettare un anno intero per gustarli e il loro tempo non dura a lungo, ma per custodire tutta la loro dolcezza il rimedio migliore è sicuramente quello di trasformarli in una confettura, che vi farà compagnia durante il resto dell'anno. Certo le opzioni sono infinite, dalla più classica a quella aromatizzata alla vaniglia, ma questa volta abbiamo scelto di stupirvi realizzando una confettura di fichi e mandorle, che con la sua nota croccante avrà sicuramente una marcia in più! Immaginate di svegliarvi in una uggiosa mattinata d'autunno, una fetta di pane tostato e questa confettura saranno la coccola migliore che potreste desiderare... e se non dovesse ancora bastare utilizzate la confettura di fichi e mandorle per realizzare una deliziosa crostata, perfetta in qualsiasi momento della giornata!


												
						
						

														INGREDIENTI
							
							                            
                                
    								
    									
    										
    										32
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    32
    					
    					    					    					
    					    Carboidrati
    					    g
    					    6.4
    					
    					    					    					
    					      di cui zuccheri
    					    g
    					    6.4
    					
    					    					    					
    					    Proteine
    					    g
    					    0.4
    					
    					    					    					
    					    Grassi
    					    g
    					    0.6
    					
    					    					    					
    					      di cui saturi
    					    g
    					    0.05
    					
    					    					    					
    					    Fibre
    					    g
    					    0.6
    					
    					    					    					    					
    					    Sodio
    					    mg
    					    1
    					
    					    				
    			
                            
													


						
							
														Ingredienti per 2 vasetti da 250 ml
							

							
								

																	Fichi
								
								
								
																	1
									kg
																

								

							
								

																	Zucchero
								
								
								
																	150
									g
																

								

							
								

																	Scorza di limone
								
								
								
																	1
									
																

								

							
								

																	Mandorle in scaglie
								
								
								
																	40
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la confettura di fichi e mandorle come prima cosa iniziate a sbucciare i fichi 1: da un kg ne otterrete ottenerne circa 800 grammi. A questo punto tagliateli a spicchi 2 e poi dividete ogni spicchio a metà 3.
									

								

															

																		
																															
											
										
																														
																		Trasferite i fichi in un tegame, meglio se dal fondo spesso 4, aggiungete la scorza di limone 5, lo zucchero 6
									

								

															

																		
																															
											
										
																														
																		mescolate brevemente in maniera molto delicata e coprite con della pellicola per alimenti 7. Lasciate macerare i fichi per 1 ora e nel frattempo occupatevi di sanificare i vasetti dove conserverete la vostra confettura di fichi e mandorle; consigliamo di seguire le linee guida del Ministero della Salute indicate in fondo alla ricetta. Trascorso questo tempo eliminate la pellicola 8 e trasferite sul fuoco. Utilizzate una fiamma vivace fino al raggiungimento del bollore, poi proseguite la cottura a fiamma bassa, mescolando di tanto in tanto,
									

								

															

																		
																															
											
										
																														
																		fino a raggiungere la temperatura di 105° 10; utilizzate sempre un termometro da cucina per misurare la giusta temperatura. Al contrario delle altre confetture questa non dovrà raggiungere la solita temperatura di 108°, altrimenti, essendoci i fichi diventerà troppo densa e collosa. Nel frattempo che la confettura arriverà a temperatura tostate in padella anche le mandorle, a fiamma moderata 11. Quando saranno ben dorate spegnete il fuoco e unitele alla vostra confettura 12.
									

								

															

																		
																															
											
										
																														
																		Mescolate per amalgamarle al resto 13 e poi occupatevi di invasare la confettura di fichi e mandorle, dovrà essere ancora calda 14 e dovrete lasciare almeno 1 cm di spazio dal tappo; se fosse maggiore lo spazio lasciato non è un problema, basta che il sottovuoto riesca senza problemi. Altrimenti potete usare vasetti più piccoli, lasciando sempre almeno 1 cm dal bordo. Avvitate bene i tappi sanificati ma senza stringere eccessivamente 15 e lasciate raffreddare. Con il calore della confettura si creerà il sottovuoto, che permetterà di conservare il prodotto a lungo. Una volta che i barattoli si saranno raffreddati verificate se il sottovuoto è avvenuto correttamente: potete premere al centro del tappo e, se non sentirete il classico "click-clack", il sottovuoto sarà avvenuto. La vostra confettura di fichi e mandorle sarà poi pronta per essere gustata!
									

								

							
					    