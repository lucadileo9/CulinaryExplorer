Difficoltà: Facile
La stagione del foliage tinge la natura intorno a noi dei colori caldi e avvolgenti dell’autunno e ci suggerisce gli ingredienti per un primo piatto sano e nutriente, la zuppa di ceci e zucca. Il comfort food ideale per i primi freddi: cremosa e aromatica, ancora più buona se accompagnata da fragranti crostoni di pane. Una calda coccola da gustare senza fretta quando si torna a casa dopo una giornata stressante per rigenerarsi e ricaricarsi in modo genuino… riunite la famiglia a tavola e servite la zuppa di ceci e zucca ancora fumante per una deliziosa cena dal sapore autunnale!


												
						
						

														INGREDIENTI
							
													


						
							
							

							
								

																	Zucca
								
								
								Moscata di Provenza (da pulire)
																	670
									g
																

								

							
								

																	Ceci secchi
								
								
								
																	250
									g
																

								

							
								

																	Porri
								
								
								
																	280
									g
																

								

							
								

																	Salvia
								
								
								
																	4
									foglie
																

								

							
								

																	Rosmarino
								
								
								
																	1
									rametto
																

								

							
								

																	Acqua
								
								
								calda
																	1,5
									l
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la zuppa di ceci e zucca per prima cosa mettete in ammollo i ceci per almeno 12 ore 1. Pulite la zucca 2 e tagliatela a piccoli cubetti 3: in tutto vi occorreranno 550 g di polpa.
									

								

															

																		
																																											
											
										
																						
											
										
																						
											
										
																																										
																		Pulite anche il porro, poi tagliate la parte bianca a rondelle 4. Infine adagiate la salvia e il rosmarino su una delle foglie verdi del porro 5 e sigillate con uno spago 6.
									

								

															

																		
																																											
											
										
																						
											
										
																						
											
										
																																										
																		Scaldate un filo d’olio in una pentola capiente, aggiungete il porro 7 e stufatelo per 2-3 minuti 8, poi versate i ceci che avrete scolato e sciacquato sotto acqua corrente 9.
									

								

															

																		
																																											
											
										
																						
											
										
																						
											
										
																																										
																		Unite anche la zucca 10 e mescolate bene 11. Infine aggiungete il pacchetto con le erbe 12.
									

								

															

																		
																																											
											
										
																						
											
										
																						
											
										
																																										
																		Coprite il tutto con l’acqua calda 13 e portate a bollore 14, poi coprite con il coperchio e cuocete per almeno 90 minuti 15.
									

								

															

																		
																																											
											
										
																						
											
										
																						
											
										
																																										
																		Trascorso questo tempo verificate la cottura dei ceci, dopodiché eliminate le erbe aromatiche 16 e aggiustate di sale e di pepe 17. La vostra zuppa di ceci e zucca è pronta per essere servita bella calda 18!
									

								

							
					    