Difficoltà: Facile
Come in America tutti hanno la piastra per cuocere i pancake e in Belgio quella per cuocere le gaufre, in Abruzzo uno strumento che non manca mai è il ferro per cuocere le ferratelle! Ogni famiglia ovviamente ha la sua ricetta e anche i nomi con cui vengono chiamate cambiano a seconda della consistenza, della forma o della zona in cui vengono realizzate come per esempio neole, cancellate o pizzelle. Oltre alla consistenza, che può essere morbida o croccante, anche l'aroma di queste golose cialde può variare: noi abbiamo scelto di utilizzare della scorza di limone per profumare l'impasto, ma c'è chi preferisce l'anice. Si possono gustare al naturale, magari con una pallina di gelato, o farcirle con confetture e creme! La classica forma delle ferratelle è data proprio dallo strumento utilizzato, ma ormai ne esistono talmente tanti in commercio che potrete scegliere quella che più amate! 


						
						

														INGREDIENTI
							
													


						
														
							
														Ingredienti 
							

							
								

																	Farina 00
								
								
								
																	200
									g
																

								

							
								

																	Uova
								
								
								(circa 2)
																	110
									g
																

								

							
								

																	Zucchero
								
								
								
																	100
									g
																

								

							
								

																	Olio di semi
								
								
								
																	50
									g
																

								

							
								

																	Lievito in polvere per dolci
								
								
								
																	4
									g
																

								

							
								

																	Scorza di limone
								
								
								
																	1
									
																

								

							
														
							
						
														
							
														per ungere lo stampo
							

							
								

																	Burro
								
								
								fuso
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le ferratelle come prima cosa versate in una ciotola lo zucchero 1, aggiungete le uova 2 e la scorza grattugiata del limone 3. 
									

								

															

																		
																															
											
										
																														
																		Montate con le fruste elettriche per circa 2-3 minuti 4. Quando avrete ottenuto una consistenza spumosa aggiungete l'olio a filo 5. Poi unite la farina 6
									

								

															

																		
																															
											
										
																														
																		e il lievito 7. Lavorate sino a completo assorbimento delle polveri 8 per ottenere una consistenza cremosa 9. 
									

								

															

																		
																															
											
										
																														
																		Scaldate sul fuoco l'apposita piastra 10: noi abbiamo ne utilizzata una da 15x10 cm. Spennellate entrambi i lati con il burro fuso 11 e sistemate al centro un cucchiaio scarso d'impasto 12, circa 25 g. 
									

								

															

																		
																															
											
										
																														
																		Spalmatela un po' nel senso della lunghezza 13, poi richiudete le due piastre e aiutatevi con una spatola per eliminare l'eventuale eccesso di pasta fuoriuscito 14. Cuocete a fuoco basso per circa 50-60 secondi 15. 
									

								

															

																		
																															
											
										
																														
																		Capovolgete il ferro e cuocete per un minuto anche dall'altro lato 16. Spostatevi dal fuoco e, senza scottarvi, staccate delicatamente la cialda 17. Proseguite in questo modo fino a terminare l'impasto. Lasciate raffreddare prima di servire le vostre ferratelle 18!
									

								

							
					    