Difficoltà: Facile
Le passeggiate in montagna in autunno sono tra le più romantiche e ricche di suggestioni per i paesaggi che si possono ammirare e per i prodotti che in questo periodo regala la terra. Inoltrandosi in boschi di abeti, pini o castagni è facile imbattersi in una specie di fungo molto particolare: i finferli. Dalla deliziosa forma a trombetta con una calotta frastagliata e il loro colore giallo ocra, i finferli sono tra i funghi più gustosi e profumati. Noi li abbiamo utilizzati per preparare squisiti primi piatti, ma sono perfetti anche come accompagnamento di un morbido sformato: il flan di Grana con funghi finferli! Un secondo piatto molto raffinato, una delizia in mini formato per tutti gli appassionati di questo formaggio genuino. Con la sua deliziosa crosticina e l’interno soffice, il flan di Grana con i funghi finferli è una pietanza di grande effetto perfetta per i vostri menù autunnali!


						
						

														INGREDIENTI
							
													


						
														
							
														Ingredienti per 5 flan (7 cm di diametro e 6,5 di altezza)
							

							
								

																	Grana Padano DOP
								
								
								da grattugiare
																	300
									g
																

								

							
								

																	Panna fresca liquida
								
								
								
																	100
									g
																

								

							
								

																	Uova
								
								
								medie
																	4
									
																

								

							
								

																	Noce moscata
								
								
								da grattugiare
																	1
									pizzico
																

								

							
								

																	Sale fino
								
								
								
																	1
									pizzico
																

								

							
								

																	Olio extravergine d'oliva
								
								
								per ungere gli stampi
																	
									q.b.
																

								

							
														
							
						
														
							
														per i funghi finferli
							

							
								

																	Funghi finferli (gallinacci)
								
								
								
																	300
									g
																

								

							
								

																	Vino bianco
								
								
								
																	50
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	40
									g
																

								

							
								

																	Sale
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il flan di Grana con funghi finferli, iniziate tagliando il Grana per eliminare la crosta 1. Grattugiatelo 2 e ponetelo nella brocca di un frullatore. Versate la panna 3,
									

								

															

																		
																															
											
										
																														
																		poi le uova 4 e aromatizzate con la noce moscata 5. Aggiustate di sale e frullate il tutto fino ad ottenere un composto cremoso e omogeneo 6. 
									

								

															

																		
																															
											
										
																														
																		Prendete gli stampini da 7 cm di diametro e 6,5 di altezza, spennellateli con l’olio 7 e foderateli con strisce di carta da forno abbastanza larghe, in modo che i bordi fuoriescano dagli stampini 8: in questo modo potrete staccare più agevolmente i flan dai bordi una volta cotti. Versate all’interno il composto, lasciando circa 1 cm dal bordo, poi poneteli in una teglia dai bordi alti e versate l’acqua (a temperatura ambiente) nella teglia, in modo che copra per un paio di centimetri gli stampini 9. Fate cuocere i flan in forno ventilato preriscaldato a 160° per 45 minuti (oppure statico a 180° per 50-55 minuti).
									

								

															

																		
																															
											
										
																														
																		Nel frattempo che i flan di Grana cuociono, pulite i funghi finferli: spazzolate delicatamente la parte sottostante la calotta, per rimuovere le tracce di terriccio tra le pieghe 10 e puliteli con un panno morbido 11. Quindi tagliateli a metà 12.
									

								

															

																		
																															
											
										
																														
																		In una padella ampia, fate rosolare uno spicchio d’aglio sbucciato e diviso a metà, poi toglietelo 13 e aggiungete i funghi 14. Fateli cuocere a fuoco vivace sfumandoli con il vino bianco 15; fateli cuocere per circa 8 minuti. 
									

								

															

																		
																															
											
										
																														
																		poi salate e pepate e spegnete il fuoco 16. Una volta pronti i flan, quando si sarà creata una deliziosa crosticina in superficie 17, sfornateli, eliminate la carta da forno e capovolgeteli su un piatto da portata 18. 
									

								

															

																		
																															
											
										
																														
																		Quindi decorate ciascun flan con i funghi finferli 19 e con scagliette di grana 20. I vostri flan di Grana con funghi finferli sono pronti per essere gustati 21!
									

								

							
					    