Difficoltà: Molto facile
Le reginette al pesto di asparagi bianchi sono un primo piatto delicato, ideale per una cena informale o per un'occasione particolarmente elegante e raffinata.
Per preparare questo piatto, semplice ma d'effetto, si inizia dalla pulizia degli asparagi bianchi, una qualità particolarmente delicata e fragrante. Il colore bianco è dato dal tipo di coltivazione che prevede l'assenza di luce, bloccando in questo modo la fotosintesi.
Con l'aggiunta di parmigiano, pecorino e pinoli riuscirete a creare un pesto cremoso e dal gusto insolito che stupirà il palato. Non vi resta che iniziare a preparare le vostre gustose e saporite reginette al pesto di asparagi bianchi!


												
						
						

														INGREDIENTI
							
							                            
                                
    								
    									
    										
    										538
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    538
    					
    					    					    					
    					    Carboidrati
    					    g
    					    74.2
    					
    					    					    					
    					      di cui zuccheri
    					    g
    					    4
    					
    					    					    					
    					    Proteine
    					    g
    					    20.4
    					
    					    					    					
    					    Grassi
    					    g
    					    17.8
    					
    					    					    					
    					      di cui saturi
    					    g
    					    6.18
    					
    					    					    					
    					    Fibre
    					    g
    					    3.3
    					
    					    					    					
    					    Colesterolo
    					    mg
    					    23
    					
    					    					    					
    					    Sodio
    					    mg
    					    507
    					
    					    				
    			
                            
													


						
							
							

							
								

																	Reginette
								
								
								
																	350
									g
																

								

							
								

																	Asparagi bianchi
								
								
								 
																	300
									g
																

								

							
								

																	Parmigiano Reggiano DOP
								
								
								grattugiato 
																	80
									g
																

								

							
								

																	Pecorino
								
								
								grattugiato 
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								 
																	
									q.b.
																

								

							
								

																	Pinoli
								
								
								
																	20
									g
																

								

							
								

																	Olio extravergine d'oliva
								
								
								 
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le reginette al pesto di asparagi bianchi, iniziate lavando accuratamente gli asparagi sotto acqua corrente 1. Quindi pelate il gambo con un pelapatate per eliminare la parte più esterna e filamentosa 2; poi tagliate la parte finale dei gambi, quella più dura, pareggiandoli 3. Per queste operazioni potete anche consultare la scheda della Scuola di cucina: come pulire gli asparagi.
									

								

															

																		
																															
											
										
																														
																		Ora legate gli asparagi con spago da cucina 4. In una asparagera o in una pentola stretta dal bordo alto, versate dell'acqua per 3/4, salate e aggiungete gli asparagi 5 per lessarli. Poneteli in verticale lasciando le punte appena fuori dall’acqua (si cuoceranno con il vapore) 6. Fate cuocere per circa 20 minuti.
									

								

															

																		
																															
											
										
																														
																		Passato il tempo necessario, scolateli 7 e lasciateli intiepidire in una terrina 8. Poi trasferite gli asparagi su un tagliere e riduceteli a tocchetti, tenendo da parte le punte 9.
									

								

															

																		
																															
											
										
																														
																		Ora che avete pronte le parti degli asparagi 10 ponete in un mixer i gambi a pezzetti 11 e aggiungete il pecorino e il parmigiano grattugiati e mescolati insieme 12.
									

								

															

																		
																															
											
										
																														
																		Aggiungete anche i pinoli, il pepe e il sale 13. Quindi frullate il tutto per ottenere una crema omogenea, poi fermate il mixer e aggiungete l'olio 14; fate andare ancora le lame per qualche minuto per creare una crema densa e omogenea. Trasferite la crema ottenuta in una larga padella e tenete da parte per la mantecatura finale. Intanto in una pentola capiente aggiungete l'acqua, salate a piacere e portate a bollore. Quindi versate le reginette 15.
									

								

															

																		
																															
											
										
																														
																		Lessatele per il tempo indicato sulla confezione e scolatele ancora al dente 16 nella padella dove avevate precedentemente versato il pesto di asparagi 17, accendete il fuoco a fiamma moderata e mantecate per qualche secondo la pasta 18.
									

								

															

																		
																															
											
										
																														
																		Aggiustate con il pepe a piacere 19, versate le punte di asparagi che avevate messo da parte 20 e servite le vostre deliziose reginette al pesto di asparagi bianchi ben calde 21!
									

								

							
					    