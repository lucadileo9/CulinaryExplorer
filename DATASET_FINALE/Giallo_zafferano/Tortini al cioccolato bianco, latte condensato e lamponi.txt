Difficoltà: Facile
Piccoli, soffici e con una golosa sorpresa all'interno! I tortini con cuore fondente, lasciano sempre piacevolmente sorpresi i commensali sia cotti in forno che in friggitrice ad aria. In questa ricetta vi proponiamo una variante di tortini al cioccolato bianco, latte condensato e lamponi, un dolce raffinato che nasconde un cuore scioglievole di cioccolato bianco. Adagiati su una fresca coulis di lamponi che con il suo sapore leggermente acidulo smorza la dolcezza dei tortini, sono la conclusione perfetta dopo una buona cena, da provare anche nella versione al limone con la ricetta del  Tortino al cioccolato bianco e limone. Se amate questo connubio di sapori non perdetevi la nostra crostata morbida con cioccolato bianco e frutti rossi!


						
						

														INGREDIENTI
							
							                            
                                
    								
    									
    										
    										566
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    566
    					
    					    					    					
    					    Carboidrati
    					    g
    					    67.3
    					
    					    					    					
    					      di cui zuccheri
    					    g
    					    49.7
    					
    					    					    					
    					    Proteine
    					    g
    					    10.4
    					
    					    					    					
    					    Grassi
    					    g
    					    28.4
    					
    					    					    					
    					      di cui saturi
    					    g
    					    15.69
    					
    					    					    					
    					    Fibre
    					    g
    					    4.1
    					
    					    					    					
    					    Colesterolo
    					    mg
    					    164
    					
    					    					    					
    					    Sodio
    					    mg
    					    118
    					
    					    				
    			
                            
													


						
														
							
							

							
								

																	Cioccolato bianco
								
								
								
																	100
									g
																

								

							
								

																	Latte condensato
								
								
								
																	150
									g
																

								

							
								

																	Uova
								
								
								medie
																	2
									
																

								

							
								

																	Burro
								
								
								
																	70
									g
																

								

							
								

																	Zucchero
								
								
								
																	20
									g
																

								

							
								

																	Farina 00
								
								
								
																	40
									g
																

								

							
								

																	Amido di mais (maizena)
								
								
								
																	40
									g
																

								

							
														
							
						
														
							
														Per la coulis di lamponi
							

							
								

																	Lamponi
								
								
								
																	200
									g
																

								

							
								

																	Zucchero
								
								
								
																	2
									cucchiai
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i tortini al cioccolato bianco, latte condensato e lamponi iniziate tritando grossolanamente il cioccolato bianco 1, versatelo in una ciotola, unite il latte condensato 2 e fateli fondere al microonde (oppure a bagnomaria evitando che l'acqua del tegame arrivi al fondo del tegame in cui scioglierete il cioccolato e il latte condensato). In una ciotola a parte unite le uova con lo zucchero 3; 
									

								

															

																		
																															
											
										
																														
																		sbattetele leggermente con una frusta 4 poi unite il composto di cioccolato bianco fuso intiepidito 5 assieme al burro fuso anch'esso intiepidito 6.
									

								

															

																		
																															
											
										
																														
																		Quindi setacciate la farina e l'amido di mais e uniteli al composto ottenuto (7-8). Imburrate e infarinate 4 stampini di alluminio usa e getta 9.
									

								

															

																		
																															
											
										
																														
																		Versate il composto fino a ¾ dello stampino 10 e inserite al centro un lampone 11. Cuocete i tortini in forno statico preriscaldato a 190° per circa 10 minuti (170° per 5-6 minuti per il forno ventilato, girando la teglia a metà cottura). Quando saranno cotti, sfornateli 12.
									

								

															

																		
																															
											
										
																														
																		Mentre i tortini cuociono, preparate la coulis di lamponi di accompagnamento: in un frullatore versate i lamponi freschi (lasciatene qualcuno da parte per la decorazione) e lo zucchero a velo 13; frullate il tutto per ottenere una purea omogenea, filtratela con un colino a maglie strette 14 per eliminare eventuali semini o grumi. Quindi dividete a metà i lamponi che avete lasciato interi, per la decorazione 15
									

								

															

																		
																															
											
										
																														
																		Distribuite la coulis a specchio  su un piatto da portata 16, sformate i tortini al cioccolato bianco, latte condensato e lamponi e capovolgeteli sulla coulis 17, decorateli con i lamponi freschi e servite!
									

								

							
					    