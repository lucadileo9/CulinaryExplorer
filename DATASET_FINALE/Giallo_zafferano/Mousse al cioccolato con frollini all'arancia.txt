Difficoltà: Media
Cioccolato fondente e arancia sono delicatamente abbinati in questo dolce morbido e fragrante allo stesso tempo: la mousse al cioccolato con frollini all'arancia è servita infatti in comodi bicchierini e accompagnata da deliziosi biscottini che potrete gustare a parte, oppure immersi nella mousse come fossero cucchiaini. In genere la mousse al cioccolato è associata a romantici momenti di coppia in occasioni davvero speciali e anche questa versione con frollini all’arancia vi si presta: questo dessert al cucchiaio è sicuramente da proporre se volete lasciare senza parole partner e commensali.


						
						

														INGREDIENTI
							
							                            
                                
    								
    									
    										
    										405
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    405
    					
    					    					    					
    					    Carboidrati
    					    g
    					    35.7
    					
    					    					    					
    					      di cui zuccheri
    					    g
    					    21.4
    					
    					    					    					
    					    Proteine
    					    g
    					    4.8
    					
    					    					    					
    					    Grassi
    					    g
    					    27
    					
    					    					    					
    					      di cui saturi
    					    g
    					    15.78
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    64
    					
    					    					    					
    					    Sodio
    					    mg
    					    21
    					
    					    				
    			
                            
													


						
														
							
														Ingredienti per la mousse
							

							
								

																	Gelatina in fogli
								
								
								
																	2
									
																

								

							
								

																	Cioccolato fondente
								
								
								
																	75
									g
																

								

							
								

																	Panna fresca liquida
								
								
								
																	200
									g
																

								

							
								

																	Zucchero
								
								
								
																	15
									g
																

								

							
														
							
						
														
							
														per i frollini al'arancia
							

							
								

																	Burro
								
								
								
																	50
									g
																

								

							
								

																	Zucchero
								
								
								
																	10
									g
																

								

							
								

																	Scorza d'arancia
								
								
								
																	1
									
																

								

							
								

																	Farina 00
								
								
								
																	75
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la mousse al cioccolato con frollini all’arancia iniziate a tritare finemente il cioccolato 1 e a mettere in ammollo il fogli di gelatina per 10 minuti, in una ciotola riempita con acqua fredda 2. Mentre la gelatina raggiunge la giusta consistenza, versate la panna in un pentolino e aggiungete lo zucchero 3
									

								

															

																		
																															
											
										
																														
																		dopodiché riscaldate il tutto fino a quando lo zuccherò non sarà completamente sciolto. Spegnete la fiamma, prelevate la gelatina dall’acqua e dopo averla ben strizzata aggiungetela alla panna 4: mescolate con cura con una frusta, così da sciogliere completamente la gelatina. Unite anche il cioccolato 5 mescolando continuamente fino a quando sarà completamente sciolto 6.
									

								

															

																		
																															
											
										
																														
																		Filtrate a questo punto il composto facendolo passare da un colino 7: è molto importante che non ci siano grumi né di cioccolato né di gelatina. Senza necessariamente aspettare che si raffreddi, versate la crema nel sifone 8, chiudetelo bene e inserite la bomboletta di azoto 9. Agitate il sifone una decina di volte e lasciate riposare in frigo da un minimo di 3 ore ad un massimo di 12.
Se non avete il sifone potete comunque ottenere una mousse: lasciate raffreddare la crema al cioccolato, montate con cura 200 g di panna fresca liquida e incorporatela con movimenti dal basso verso l’alto per evitare che si smonti. Ponetela poi nei bicchieri, a mano o con una sac-à-poche munita di bocchetta a stella.
									

								

															

																		
																															
											
										
																														
																		Intanto preparate i frollini. In una ciotola capiente ponete il burro a temperatura ambiente, cui dovete unire lo zucchero 10. Lavate bene un’arancia non trattata e grattugiatene la scorza 11, dopodiché aggiungete anche questa al burro e zucchero 12.
									

								

															

																		
																															
											
										
																														
																		In ultimo aggiungete la farina setacciata e mescolate bene tutti gli ingredienti 13. Trasferite l’impasto ancora friabile su una spianatoia 14 e maneggiate brevemente l’impasto 15
									

								

															

																		
																															
											
										
																														
																		fino ad ottenere un composto compatto, formate un panetto 16. Foderate la pasta con pellicola trasparente e lasciatela riposare in frigo per 30 minuti 17. Trascorso questo tempo trasferite nuovamente l’impasto sulla spianatoia e modellatelo con il palmo della mano in modo da ottenere dei filoncini 18,
									

								

															

																		
																															
											
										
																														
																		che taglierete formando dei bastoncini di circa 7 mm di diametro e lunghi 8-9 cm. Disponete i frollini su una leccarda foderata con carta da forno 19 e infornate per 12 minuti, o finché non saranno dorati, in forno statico preriscaldato a 180° (se ventilato, a 160° per 5-6 minuti). Trascorso il tempo di riposo della mousse, prelevate il sifone dal frigorifero e dotatelo di bocchetta a stella. Agitatelo bene e riempite di mousse i bicchierini 20. La vostra mousse può essere servita, accompagnandola con i frollini all’arancia 21 disposti a parte oppure all’interno del bicchierini.
									

								

							
					    