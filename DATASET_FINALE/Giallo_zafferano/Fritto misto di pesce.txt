Difficoltà: Facile
Il suo profumo inconfondibile si riconosce lontano un miglio ed è uno dei piatti più ordinati nei ristoranti di pesce. La voglia ti assale quando lo vedi passare e non sai mai se ordinarlo come antipasto o lasciarlo all'ultimo per gustarlo come secondo piatto! Ma il fritto misto di pesce non è solo questo, è anche un cibo di strada da gustare in vacanza passeggiando per le vie della città o da mangiare in riva al mare al tramonto per un aperitivo estivo, sdenza tralasciare il fatto che è un perfetto secondo piatto per le feste. Ma se non si vuole fare tanta strada basta raggiungere il vostro pescivendolo di fiducia, acquistare i pesci più freschi e correre a casa a scaldare l'olio! Riuscirete a soddisfare il vostro palato in pochi minuti e seguendo i nostri passaggi otterrete un fritto asciutto e croccante! Completate la cena con un buon sorbetto al limone e non sentirete la mancanza di non essere in vacanza! 


						
						

														INGREDIENTI
							
							                            
                                
    								
    									
    										
    										1015
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1015
    					
    					    					    					
    					    Carboidrati
    					    g
    					    52.1
    					
    					    					    					
    					      di cui zuccheri
    					    g
    					    4.9
    					
    					    					    					
    					    Proteine
    					    g
    					    67.2
    					
    					    					    					
    					    Grassi
    					    g
    					    59.7
    					
    					    					    					
    					      di cui saturi
    					    g
    					    9.65
    					
    					    					    					
    					    Fibre
    					    g
    					    2.2
    					
    					    					    					
    					    Colesterolo
    					    mg
    					    290
    					
    					    					    					
    					    Sodio
    					    mg
    					    934
    					
    					    				
    			
                            
													


						
														
							
							

							
								

																	Gamberetti
								
								
								rossi
																	12
									
																

								

							
								

																	Acciughe (alici)
								
								
								
																	12
									
																

								

							
								

																	Triglie
								
								
								
																	4
									
																

								

							
								

																	Merluzzetti
								
								
								
																	4
									
																

								

							
								

																	Cepole
								
								
								
																	250
									g
																

								

							
								

																	Calamari
								
								
								
																	350
									g
																

								

							
								

																	Semola
								
								
								
																	250
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per friggere
							

							
								

																	Olio di semi
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il fritto misto di pesce come prima cosa occupatevi della pulizia dei pesci. Prendete le triglie sciacquatele sotto l'acqua corrente e utilizzando delle forbici, oppure con le mani, eliminate la parte della pancia con le interiora 1. Sciacquatele nuovamente e tenetele da parte. Ripetete la stessa operazione per i merluzzetti 2, per le alici; le cepole invece andranno solo sciacquate. Passate ora ai calamari. Staccate il mantello dalla testa 3
									

								

															

																		
																															
											
										
																														
																		ed eliminate la penna di cartilagine interna 4. Lavate il mantello sotto l'acqua corrente ripulendolo dalle interiora. Fate una leggera incisione e tirate via la pelle utilizzando un coltellino 5. Lavate nuovamente i calamari sotto l'acqua, incidete poi le pinne per separarle dal mantello 6 
									

								

															

																		
																															
											
										
																														
																		e tagliate il resto ad anelli 7. Riprendete la parte dei tentacoli e utilizzando un coltello eliminate la parte degli occhi 8; poi spingendo con le dita in fuori eliminate anche il becco contenuto al centro dei tentacoli 9. Se i tentacoli dovessero essere troppo grandi potete tagliarli a metà. 
									

								

															

																		
																															
											
										
																														
																		Sciacquate anche i gamberi sotto l'acqua. Quando tutti i pesci saranno puliti 10 potrete passare alla frittura. Scaldate abbondante olio in un tegame, dovrà raggiungere una temperatura di 180-190°; misuratela con un termometro da cucina. Nel frattempo versate la semola in un contenitore basso e largo. Quando l'olio sarà arrivato a temperatura infarinate completamente i merluzzetti (11-12).  
									

								

															

																		
																															
											
										
																														
																		Eliminate la semola in eccesso ed immergeteli uno per volta nell'olio bollente 13. Infarinate  anche le triglie 14 e friggete anche queste insieme ai merluzzetti 15. 
									

								

															

																		
																															
											
										
																														
																		Aspettate 3-4 minuti e quando saranno ben dorati scolateli 16 e trasferiteli su un vassoio che avrete foderato con la carta paglia 17. Infarinate poi anche i calamari 18 
									

								

															

																		
																															
											
										
																														
																		e utilizzando un colino eliminate l'eccesso di farina scuotendolo 19. Friggete anche questi per pochi minuti fino a che non saranno dorati 21 e trasferiteli accanto agli altri pesci. 
									

								

															

																		
																															
											
										
																														
																		Infarinate poi le alici 22 e togliete l'eccesso di semola come appena fatto 23. Immergete anche queste nell'olio 24. 
									

								

															

																		
																															
											
										
																														
																		Poi infarinate anche le cepole 25 e friggetele insieme alle alici 26. Aspettate un paio di minuti e quando saranno ben dorate scolate anche queste 27 e trasfelitele sul vassoio con la carta paglia. 
									

								

															

																		
																															
											
										
																														
																		Ora occupatevi dei gamberi. Passateli nella semola (28-29) e immergeteli nell'olio caldo 30. 
									

								

															

																		
																															
											
										
																														
																		Aspettate circa 1 minuto e quando saranno dorati scolate anche questi 31, trasferiteli sul vassoio insieme agli altri pesci 32. Decorate con spicchi di limone e servite il fritto di mare misto ancora caldo 33. 
									

								

							
					    