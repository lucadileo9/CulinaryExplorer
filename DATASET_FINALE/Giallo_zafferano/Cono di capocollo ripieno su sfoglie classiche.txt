Difficoltà: Facile
Il cono di capocollo ripieno su sfoglie classiche è una ricetta finger food molto raffinata e saporita, semplice da realizzare. Si preparano dei coni con le fette di capocollo, quindi, utilizzando una sac-à-poche, si riempiono con una delicata crema alle erbe realizzata mescolando insieme il formaggio caprino con la menta e l’aneto.
Ogni cono viene poi adagiato su croccanti sfoglie e decorato una fogliolina di menta e dell’aneto. Il cono di capocollo ripieno su sfoglie classiche è un'originale stuzzichino, ottimo per un aperitivo o un buffet tra amici o per rendere più sfizioso l’antipasto.


						
						

														INGREDIENTI
							
							                            
                                
    								
    									
    										
    										107
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    107
    					
    					    					    					
    					    Carboidrati
    					    g
    					    8.4
    					
    					    					    					
    					      di cui zuccheri
    					    g
    					    0.8
    					
    					    					    					
    					    Proteine
    					    g
    					    4.7
    					
    					    					    					
    					    Grassi
    					    g
    					    6.1
    					
    					    					    					
    					      di cui saturi
    					    g
    					    2.63
    					
    					    					    					
    					    Fibre
    					    g
    					    0.5
    					
    					    					    					
    					    Colesterolo
    					    mg
    					    13
    					
    					    					    					
    					    Sodio
    					    mg
    					    385
    					
    					    				
    			
                            
													


						
														
							
														Ingredienti per 12 sfoglie
							

							
								

																	Caprino
								
								
								
																	100
									g
																

								

							
								

																	Menta
								
								
								
																	4
									foglie
																

								

							
								

																	La Bottega di Olivia&Marino
								
								
								sfoglie classiche
																	12
									
																

								

							
								

																	Aneto
								
								
								
																	2
									rametti
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Capocollo
								
								
								
																	6
									fette
																

								

							
														
							
						
														
							
														per guarnire
							

							
								

																	Menta
								
								
								
																	12
									foglie
																

								

							
								

																	Aneto
								
								
								
																	12
									ciuffi
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il cono di capocollo ripieno su sfoglie classiche prendete le fette di capocollo (o coppa), piegatele a metà 2 e tagliatele in due parti uguali 2, quindi formate dei coni con ciascun pezzo, avvolgendo il capocollo su se stesso 3.
									

								

															

																		
																															
											
										
																														
																		A parte mettete il caprino in una ciotola e sminuzzate finemente la menta e l'aneto, aiutandovi con un coltello 4, quindi aggiungete le erbe aromatiche al formaggio (5-6). Mescolate bene per amalgamare tutti gli ingredienti, poi salate e pepate a piacere 7.
									

								

															

																		
																															
											
										
																														
																		Trasferite il composto in una sac à poche con punta a stella, quindi riempite ciascun cono con la crema di caprino alle erbe 8. Adagiate un cono su ogni sfoglia e guarnite con una fogliolina di menta e dell' aneto come mostra la foto 9. Il cono di capocollo ripieno su sfoglie classiche è pronto 9, consigliamo di servirlo e gustarlo al momento!
									

								

							
					    