Difficoltà: Facile
Tiella barese, riso patate e cozze, patate riso e cozze… per quanto il nome sia soggetto a qualche variazione, non si può certo dire lo stesso della preparazione che deve rispettare alcune regole imprescindibili! Questo tipico piatto pugliese, infatti, si realizza interamente con ingredienti a crudo, che vanno aggiunti a strati all’interno di un unico tegame, la tiella appunto. Le cozze quindi vanno aperte rigorosamente da crude, un’operazione che all’inizio può sembrare difficile ma che diventerà più semplice man mano che ci prenderete la mano! Un altro elemento fondamentale della ricetta, inoltre, è l’acqua delle cozze che viene versata nella teglia per permettere ai chicchi di riso di cuocere e assorbire il sapore dei frutti di mare. Tutto qui? Assolutamente no! Secondo la tradizione nella tiella barese non possono mancare il Pecorino romano, i pomodorini, la cipolla e il prezzemolo. Ora che sapete tutta la teoria, non vi resta che metterla in pratica per portare in tavola il vero “ris patan e cozz” in qualunque regione d’Italia voi siate!


												
						
						

														INGREDIENTI
							
													


						
							
							

							
								

																	Riso Arborio
								
								
								
																	300
									g
																

								

							
								

																	Cozze
								
								
								(da pulire)
																	500
									g
																

								

							
								

																	Patate
								
								
								
																	400
									g
																

								

							
								

																	Pecorino romano
								
								
								(da grattugiare)
																	150
									g
																

								

							
								

																	Pomodorini ciliegino
								
								
								
																	100
									
																

								

							
								

																	Cipolle bianche
								
								
								
																	70
									g
																

								

							
								

																	Prezzemolo
								
								
								
																	2
									ciuffi
																

								

							
								

																	Aglio
								
								
								
																	1
									spicchio
																

								

							
								

																	Acqua
								
								
								
																	300
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la tiella barese (riso patate e cozze) per prima cosa pelate le patate 1 e tagliatele a fette dello spessore di 5 mm con l’aiuto di una mandolina 2. Lavate i pomodorini e divideteli a metà o in quarti, a seconda della dimensione 3.
									

								

															

																		
																																											
											
										
																						
											
										
																						
											
										
																																										
																		Mondate e affettate sottilmente la cipolla 4, poi fate la stessa cosa con l’aglio 5. Infine tritate i ciuffi di prezzemolo 6.
									

								

															

																		
																																											
											
										
																						
											
										
																						
											
										
																																										
																		Ora occupatevi della pulizia delle cozze a crudo: rimuovete il bisso e strofinate il guscio con una paglietta, poi inserite la punta di un coltellino affilato fra le valve e fatela scorrere lungo il lato piatto della cozza. Partite dalla punta e proseguite fino ad arrivare all’altra estremità 7, poi raschiate sempre con la punta del coltello per staccare il mollusco da una delle valve. Scartate la metà vuota del guscio e mettete da parte la metà con il mollusco ancora attaccato 8. Fate questa operazione collocando sotto di voi una ciotola così da raccogliere l’acqua delle cozze, dopodiché filtratela 9 e tenetela da parte.
									

								

															

																		
																																											
											
										
																						
											
										
																						
											
										
																																										
																		Siete pronti per assemblare la tiella: prendete una teglia del diametro di circa 28 cm (l’ideale è utilizzare un tegame di terracotta o di ceramica) e oliate il fondo, poi distribuite circa metà della cipolla e l’aglio 10. Disponete metà delle patate sulla base per formare il primo strato 11, poi aggiungete qualche pomodorino 12.
									

								

															

																		
																																											
											
										
																						
											
										
																						
											
										
																																										
																		Spolverizzate con un po’ di Pecorino grattugiato 13 e di prezzemolo 14, salate e pepate 15.
									

								

															

																		
																																											
											
										
																						
											
										
																						
											
										
																																										
																		Condite con un filo d’olio 16, dopodiché adagiate le cozze con la parte del guscio rivolta verso il basso per formare il secondo strato 17. Spolverizzate nuovamente con un po’ di Pecorino 18.
									

								

															

																		
																																											
											
										
																						
											
										
																						
											
										
																																										
																		Insaporite con altro prezzemolo 19, sale e pepe. A questo punto sciacquate bene il riso sotto l’acqua corrente 20, poi distribuitelo sulle cozze ricoprendole uniformemente 21.
									

								

															

																		
																																											
											
										
																						
											
										
																						
											
										
																																										
																		Salate, pepate e aggiungete la cipolla rimanente 22, qualche pomodorino 23, olio e un po’ di prezzemolo 24.
									

								

															

																		
																																											
											
										
																						
											
										
																						
											
										
																																										
																		Spolverizzate ancora con del Pecorino 25. Formate l’ultimo strato disponendo le patate su tutta la superficie 26, poi aggiungete i pomodorini rimanenti 27 e del prezzemolo.
									

								

															

																		
																																											
											
										
																						
											
										
																						
											
										
																																										
																		Ricoprite il tutto con abbondante Pecorino 28, poi salate e pepate. In ultimo bagnate la teglia con l’acqua filtrata delle cozze, avendo cura di versarla lungo i bordi 29. Aggiungete in questo modo anche l’acqua, quanto basta per arrivare quasi al livello dell’ultimo strato di patate 30.
									

								

															

																		
																																											
											
										
																						
											
										
																						
											
										
																																										
																		Cuocete in forno statico a 220° per circa 50 minuti 31. Se a fine cottura dovesse risultare poco dorata in superficie, accendete il grill per altri 5 minuti 32; le patate dovranno formare una bella crosticina, mentre l’interno dovrà risultare asciutto. Una volta sfornata, coprite la tiella con un canovaccio e lasciate riposare per permettere ai sapori di amalgamarsi al meglio. Servite riso, patate e cozze ancora tiepido 33!
									

								

							
					    