Difficoltà: Media
I cioccolatini al fondente con crema di mascarpone sono delle raffinate praline farcite con una vellutata crema al mascarpone aromatizzata al rum con tanta granella di pistacchi e nocciole per conferire una nota croccante a queste delizie. Tanto belli quanto facili da realizzare, in poche e semplici mosse otterrete un effetto sorprendente degno delle migliori pasticcerie, così invitanti da renderli un perfetto regalo. Concedetevi una piccola coccola golosa e gustate i cioccolatini al fondente con crema di mascarpone.


												
						
						

														INGREDIENTI
							
							                            
                                
    								
    									
    										
    										135
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    135
    					
    					    					    					
    					    Carboidrati
    					    g
    					    6.1
    					
    					    					    					
    					      di cui zuccheri
    					    g
    					    6
    					
    					    					    					
    					    Proteine
    					    g
    					    2.1
    					
    					    					    					
    					    Grassi
    					    g
    					    10.9
    					
    					    					    					
    					      di cui saturi
    					    g
    					    5.88
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    14
    					
    					    					    					
    					    Sodio
    					    mg
    					    19
    					
    					    				
    			
                            
													


						
							
														Ingredienti per 20 cioccolatini
							

							
								

																	Cioccolato fondente
								
								
								(per formare gli involucri)
																	100
									g
																

								

							
								

																	Cioccolato al latte
								
								
								
																	120
									g
																

								

							
								

																	Mascarpone
								
								
								
																	250
									g
																

								

							
								

																	Rum
								
								
								
																	2
									cucchiai
																

								

							
								

																	Baccello di vaniglia
								
								
								
																	1
									
																

								

							
								

																	Granella di pistacchi
								
								
								
																	20
									g
																

								

							
								

																	Granella di nocciole
								
								
								
																	20
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i cioccolatini al fondente con crema di mascarpone iniziate a tritare il cioccolato fondente con il coltello 1 , scaldate il cioccolato a bagnomaria 2 finché non sarà completamente sciolto 3.
									

								

															

																		
																															
											
										
																														
																		A questo punto spennellate la parte interna compresi i bordi dei piccoli pirottini 4. Poneteli su un vassoio e lasciateli indurire per 1 ora in frigorifero. Trascorso questo tempo riprendete i pirottini, assicuratevi che il cioccolato sia ben sodo e poi estraeteli dai pirottini delicatamente 5. Intanto occupatevi della crema: tritate anche il cioccolato al latte 6,
									

								

															

																		
																															
											
										
																														
																		ponetelo in un bagnomaria 7 finché non sarà completamente sciolto. A parte in una ciotola ponete il mascarpone, aromatizzatelo con i semi estratti dalla bacca di vaniglia 8 e con il Rum 9 mescolate con una spatola per amalgamare.
									

								

															

																		
																															
											
										
																														
																		Versate il cioccolato al latte sciolto nella ciotola con il mascarpone 10 , mescolate ancora fino ad ottenere una crema omogenea 11. Trasferite la crema in una sac-à-poche con bocchetta stellata e ponetela a rassodare in frigorifero per circa 1 ora. Trascorso questo tempo riprendete sia i cestini di cioccolato che la crema, spremete un ciuffo di crema su ogni cioccolatino 12. Una volta farciti tutti i cioccolatini, guarnitene metà con la granella di nocciole e metà con la granella di pistacchi.
									

								

							
					    