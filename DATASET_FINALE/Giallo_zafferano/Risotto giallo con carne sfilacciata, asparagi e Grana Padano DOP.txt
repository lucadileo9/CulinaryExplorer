Difficoltà: Facile
Avvolgenti, cremosi, ricchi: i risotti sono una gran soddisfazione per il palato e per chi li prepara. Il risotto giallo con carne sfilacciata, asparagi e formaggio Grana Padano DOP promette di essere un primo piatto da segnare tra i preferiti! Saporito e gustoso, questo risotto si tinge di un colore vivace grazie alla curcuma. Un risotto che sa di primavera grazie ai teneri asparagi. Un piatto in cui si recupera tutto, perchè la carne è la stessa con cui viene preparato il brodo. E infine, come per tutti i risotti che si rispettino, la mantecatura con burro e abbondante Grana Padano DOP Riserva: il tocco che non può mancare perchè si possa parlare di un prelibato risotto!


						
						

														INGREDIENTI
							
							                            
                                
    								
    									
    										
    										650
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    650
    					
    					    					    					
    					    Carboidrati
    					    g
    					    72.2
    					
    					    					    					
    					      di cui zuccheri
    					    g
    					    7.8
    					
    					    					    					
    					    Proteine
    					    g
    					    29.8
    					
    					    					    					
    					    Grassi
    					    g
    					    26.1
    					
    					    					    					
    					      di cui saturi
    					    g
    					    12.11
    					
    					    					    					
    					    Fibre
    					    g
    					    3.7
    					
    					    					    					
    					    Colesterolo
    					    mg
    					    96
    					
    					    					    					
    					    Sodio
    					    mg
    					    819
    					
    					    				
    			
                            
													


						
														
							
														Ingredienti per il brodo
							

							
								

																	Carne bovina
								
								
								(polpa di Fassona)
																	250
									g
																

								

							
								

																	Carote
								
								
								
																	1
									
																

								

							
								

																	Scalogno
								
								
								
																	1
									
																

								

							
								

																	Chiodi di garofano
								
								
								
																	
									q.b.
																

								

							
								

																	Bacche di ginepro
								
								
								
																	
									q.b.
																

								

							
								

																	Salvia
								
								
								
																	
									q.b.
																

								

							
								

																	Alloro
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Acqua
								
								
								
																	2
									l
																

								

							
														
							
						
														
							
														per il risotto
							

							
								

																	Riso Carnaroli
								
								
								
																	320
									g
																

								

							
								

																	Grana Padano DOP
								
								
								(Riserva Oltre 20 mesi) da grattugiare
																	100
									g
																

								

							
								

																	Cipolle rosse
								
								
								(piccole)
																	3
									
																

								

							
								

																	Vino bianco secco
								
								
								
																	50
									g
																

								

							
								

																	Asparagi
								
								
								
																	200
									g
																

								

							
								

																	Curcuma in polvere
								
								
								
																	1
									cucchiaio
																

								

							
								

																	Burro
								
								
								(freddo di frigo)
																	50
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe misto in grani
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto giallo con carne sfilacciata, asparagi e Grana Padano DOP iniziate dal brodo di carne: in una pentola versate l'acqua, lo scalogno tagliato in due (potete anche non mondarlo), i chiodi di garofano, le foglie di alloro, la carne e salate a piacere 1. Fate cuocere il brodo per almeno un'ora: potete eliminarele impurità che si creeranno in superficie di tanto in tanto con una schiumarola. Una volta pronto potrete filtrare il brodo e tenerlo in caldo, mentre la carne potrete ridurla in fette 2 quindi sfilacciarla 3.
									

								

															

																		
																															
											
										
																														
																		Prendete gli asparagi, tagliate via la parte legnosa 4, quindi lavateli, tamponateli e riduceteli a rondelle. Mondate e tagliate a fette sottili le cipolle rosse 5. In una casseruola, versate un filo d'olio poi le cipolle 6 e fate rosolare a fiamma media mescolando spesso.
									

								

															

																		
																															
											
										
																														
																		Quando saranno appassite 7, potete versare il riso 8. Mescolate spesso sempre a fiamma media, in modo che i chicchi si tostino: basteranno un paio di minuti. Poi unite la curcuma in polvere 9 e mescolate.
									

								

															

																		
																															
											
										
																														
																		Ora alzate la fiamma e sfumate con il vino bianco 10. Lasciate evaporare la parte alcolica, quindi abbassate la fiamma, aggiungete gli asparagi 11 e la carne 12. 
									

								

															

																		
																															
											
										
																														
																		Regolatevi con il sale e poi iniziate a bagnare con il brodo caldo 13 fino a coprire il riso, aggiungendone man a mano quando verrà assorbito 14. Cuocete così a fiamma medio-bassa per circa 20 minuti (assaggiate per verificare la cottura altrimenti proseguite ancora qualche minuto). Al termine della cottura, spegnete il fornello e aggiungete il burro freddo a pezzi 15.
									

								

															

																		
																															
											
										
																														
																		Unite il Grana Padano DOP grattugiato 16. Mescolate ancora 17 e fate riposare qualche istante coperto con coperchio prima di servire il vostro risotto giallo con carne sfilacciata, asparagi e Grana Padano DOP ben caldo! Potete completare sui piatti da portata con del pepe in grani a piacere e ancora una spolverata di Grana Padano DOP 18.
									

								

							
					    