Difficoltà: Facile
Quando si parla di vongole si pensa subito ad una ricetta: gli spaghetti alle vongole, uno dei piatti iconici della cucina italiana... oggi vogliamo mostrarvi un altro piatto che vi conquisterà! La zuppetta di vongole allo zafferano è l'antipasto perfetto per iniziare una cena a base di pesce. Le vongole in cottura rilasceranno un buonissimo sughetto che abbiamo scelto di arricchire con lo zafferano per un gusto davvero unico! Preparate abbondante pane, meglio se tostato, e scoprite insieme a noi quanto è facile realizzare questa ricetta in pochissimi passaggi. Il risultato è garantito... e anche la scarpetta!

Scoprite altre ricette con le vongole:


						
						

														INGREDIENTI
							
													


						
														
							
							

							
								

																	Vongole
								
								
								
																	1
									kg
																

								

							
								

																	Zafferano
								
								
								2 bustine da 0,15 g
																	
									
																

								

							
								

																	Aglio
								
								
								
																	2
									spicchi
																

								

							
								

																	Prezzemolo
								
								
								
																	3
									rametti
																

								

							
								

																	Peperoncino fresco
								
								
								
																	1
									
																

								

							
								

																	Pepe nero
								
								
								
																	
									q.b.
																

								

							
								

																	Vino bianco
								
								
								
																	80
									g
																

								

							
														
							
						
														
							
														Per servire
							

							
								

																	Pane
								
								
								tostato
																	4
									fette
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la zuppetta di vongole allo zafferano come prima cosa dovrete spurgare le vongole. Controllate che non ci siano vongole con guscio rotto, in questo caso scartatele. Poi sciacquatele sotto acqua corrente fredda 1, trasferitele in una ciotola. Riempite la ciotola con acqua fredda e aggiungete del sale 2. Muovete le vongole con le mani, sfregandole tra di loro, in modo che rilascino tutta la sabbia. Cambiate l'acqua con il sale, poi lasciatele in ammollo 1 o 2 ore cambiando acqua e sale un paio di volte. Alla fine l'acqua dovrà risultare pulita 3.
									

								

															

																		
																																											
											
										
																						
											
										
																						
											
										
																																										
																		Trascorso questo tempo versate in un tegame un giro d'olio, i 2 spicchi d'aglio sbucciati 4, dei rametti di prezzemolo e il peperoncino intero ma inciso con il coltello per la lunghezza 5. Lasciate insaporire per 1-2 minuti, poi versate le vongole precedentemente scolate 6.
									

								

															

																		
																																											
											
										
																						
											
										
																						
											
										
																																										
																		Sfumate con il vino bianco 7 e lasciate evaporare per 1-2 minuti. Poi coprite con un coperchio 8 e cuocete per circa 3-4 minuti, sino a che tutte le vongole non saranno aperte 9.
									

								

															

																		
																															
											
										
																														
																		Ora filtrate le vongole 10, eliminate il peperoncino, l'aglio e il prezzemolo 11. Raccogliete il liquido di cottura delle vongole caldo all'interno di una ciotola 12. 
									

								

															

																		
																															
											
										
																														
																		Aggiungete lo zafferano 13 e mescolate con un cucchiaio 14 sino a che non si sarà completamente sciolto 14.
									

								

															

																		
																															
											
										
																														
																		Trasferite le vongole nei piatti 16, se preferite per comodità potrete separarne alcune dai gusci. Aggiungete sopra il brodo caldo 17 e servite la vostra zuppetta di vongole allo zafferano con i crostini di pane 18.
									

								

							
					    