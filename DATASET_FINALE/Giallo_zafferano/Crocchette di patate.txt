Difficoltà: Facile
Le crocchette di patate sono antipasti sfiziosi senza tempo, peccati di gola che ci si può concedere ogni tanto e che rientrano a pieno titolo nella grande famiglia dei finger food, protagonisti indiscussi dei buffet. Inutile dire che, una volta portate in tavola, queste croccanti polpette di patate spariscono in un lampo: con la loro panatura dorata e il ripieno morbido conquistano da sempre i palati di grandi e piccini! Come ogni grande classico della cucina, anche le crocchette hanno ispirato stuzzicanti varianti come le crocchette di patate e salmone con salsa allo yogurt, le crocchette di patate e speck o ancora le colorate crocchette di barbabietola. Persino la cucina regionale è interessata a questo argomento, nella tradizione campana infatti le crocchette di patate sono conosciute come "crocché" e non mancano mai in compagnia delle frittelle di sciurilli.
Le crocchette di patate sono una preparazione semplice che richiede pochi ma importanti accorgimenti, primo fra tutti la scelta delle patate: quelle rosse dalla polpa soda sono perfette per ottenere una purea asciutta che ha una resa ottimale per ogni tipo di cottura. Tutti gli altri segreti saranno svelati nella nostra ricetta di queste piccole delizie tentatrici, venite a scoprirla!


						
						

														INGREDIENTI
							
							                            
                                
    								
    									
    										
    										440
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    440
    					
    					    					    					
    					    Carboidrati
    					    g
    					    19.9
    					
    					    					    					
    					      di cui zuccheri
    					    g
    					    0.5
    					
    					    					    					
    					    Proteine
    					    g
    					    10.9
    					
    					    					    					
    					    Grassi
    					    g
    					    35.2
    					
    					    					    					
    					      di cui saturi
    					    g
    					    9.5
    					
    					    					    					
    					    Fibre
    					    g
    					    1.8
    					
    					    					    					
    					    Colesterolo
    					    mg
    					    133
    					
    					    					    					
    					    Sodio
    					    mg
    					    286
    					
    					    				
    			
                            
													


						
														
							
														Ingredienti per circa 30 crocchette
							

							
								

																	Patate rosse
								
								
								
																	1
									kg
																

								

							
								

																	Tuorli
								
								
								
																	30
									g
																

								

							
								

																	Noce moscata
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Parmigiano Reggiano DOP
								
								
								grattugiato 
																	100
									g
																

								

							
														
							
						
														
							
														per impanare
							

							
								

																	Uova
								
								
								(2 medie)
																	130
									g
																

								

							
								

																	Pangrattato
								
								
								
																	
									q.b.
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le crocchette di patate lavate le patate sotto l’acqua corrente per togliere residui di terra 1, ponetele a lessare in un tegame capiente versando acqua fino a coprire e senza sbucciarle 2: utilizzate patate il più possibile della stessa dimensione così da uniformare la cottura. Ci vorranno circa 40 minuti se le bollite oppure la metà del tempo circa con una pentola a pressione. Una volta pronte, lasciatele leggermente intiepidire (giusto quello che servirà per poterle maneggiare) e poi sbucciatele 3.
									

								

															

																		
																																											
											
										
																						
											
										
																						
											
										
																																										
																		Passatele in uno schiacciapatate per ottenere una purea mentre sono ancora calde 4; in una ciotolina a parte sbattete i tuorli con pepe e sale (conseiderate che 30 g di tuorli corrispondono a 2 quelli di uova medie) 5 e poi aggiungeteli alla purea di patate 6
									

								

															

																		
																																											
											
										
																						
											
										
																						
											
										
																																										
																		aromatizzate con la noce moscata grattugiata 7 e insaporite con il formaggio grattugiato 8, mescolate con un cucchiaio per amalgamare gli ingredienti fino ad ottenere un composto morbido e asciutto. Prendete una porzione di impasto del peso di circa 35 g 9 e formate le crocchette
									

								

															

																		
																																											
											
										
																						
											
										
																						
											
										
																																										
																		dando una forma a cilindo, con le due estremità leggermente schiacciate. Man mano che formate le crocchette adagiatele su un vassoio rivestito con carta da forno 10. Con la dose indicata otterrete circa 30 crocchette. Una volta ultimato l’impasto impanate le crocchette: preparate due ciotole rispettivamente con le due uova sbattute e l'altra con il pangrattato. Passate le crocchette prima nell’uovo 11 e poi nel pangrattato 12
									

								

															

																		
																																											
											
										
																						
											
										
																						
											
										
																																										
																		Adagiate le crocchette su un vassoio rivestito con carta da forno. Una volta terminate tutte le crocchette, scaldate abbondante olio di arachidi in un tegame non troppo grande fino a raggiungere i 180-190° (si consiglia l'uso di un termometro da cucina per monitorare al meglio la temperatura) e poi tuffate all’interno 3-4 crocchette alla volta per non fare abbassare  la temperatura dell’olio 13. Cuocete rigirandole con una schiumarola 14  fino a quando non saranno ben dorate su tutti i lati. Scolatele e mettetele a scolare dell’olio in eccesso su di un piatto foderato con carta assorbente 15. Servite le crocchette di patate ancora calde!
									

								

							
					    