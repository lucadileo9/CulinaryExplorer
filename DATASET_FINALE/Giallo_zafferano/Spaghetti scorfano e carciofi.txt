Difficoltà: Media
Se fuori la pioggia insistente vi impedisce uscire, non c'è niente di meglio che mettersi ai fornelli per preparare qualcosa di gustoso! Queste giornate uggiose che sembrano più lunghe del solito, sono perfette per dedicarsi a ricette che richiedono un pò più di pazienza e il cui risultato vi ripagherà: gli spaghetti scorfano e carciofi! Una ricetta che delizierà proprio tutti, anche chi è intollerante al glutine! I veri protagonisti di questo primo piatto, infatti, sono proprio gli spaghetti senza glutine, tuffati in un saporito condimento terra e mare. La carne tenera e delicata dello scorfano incontra il sapore dolce-amaro del carciofo, il tutto insaporito da un delizioso brodo di pesce di cui gli spaghetti assorbono tutto il gusto intenso. Quindi cosa aspettate? Mettetevi all'opera partendo dalla pulizia del pesce!


						
						

														INGREDIENTI
							
							                            
                                
    								
    									
    										
    										568
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    568
    					
    					    					    					
    					    Carboidrati
    					    g
    					    72
    					
    					    					    					
    					      di cui zuccheri
    					    g
    					    7.6
    					
    					    					    					
    					    Proteine
    					    g
    					    27.8
    					
    					    					    					
    					    Grassi
    					    g
    					    17
    					
    					    					    					
    					      di cui saturi
    					    g
    					    2.66
    					
    					    					    					
    					    Fibre
    					    g
    					    7.6
    					
    					    					    					
    					    Colesterolo
    					    mg
    					    48
    					
    					    					    					
    					    Sodio
    					    mg
    					    786
    					
    					    				
    			
                            
													


						
														
							
							

							
								

																	Spaghetti Senza Glutine
								
								
								
																	320
									g
																

								

							
								

																	Scorfano
								
								
								
																	800
									g
																

								

							
								

																	Carciofi
								
								
								
																	500
									g
																

								

							
								

																	Vino bianco
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	1
									pizzico
																

								

							
								

																	Olio extravergine d'oliva
								
								
								
																	60
									g
																

								

							
								

																	Limoni
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
														
							
						
														
							
														per il brodo di pesce
							

							
								

																	Cipolle bianche
								
								
								
																	80
									g
																

								

							
								

																	Carote
								
								
								
																	60
									g
																

								

							
								

																	Sedano
								
								
								
																	50
									g
																

								

							
								

																	Alloro
								
								
								
																	2
									foglie
																

								

							
								

																	Pepe nero in grani
								
								
								
																	6
									
																

								

							
								

																	Acqua
								
								
								
																	1
									l
																

								

							
								

																	Sale fino
								
								
								
																	
									q.b.
																

								

							
								

																	Vino bianco
								
								
								
																	50
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti scorfano e carciofi, per prima cosa iniziate dalla pulizia dello scorfano: incidete il ventre con un coltello 1 lungo tutta la lunghezza partendo dalla testa fino alla coda, poi estraete le interiora 2 e sciacquatelo bene sotto l'acqua fresca 3.
									

								

															

																		
																															
											
										
																														
																		Rimuovete le pinne aiutandovi con le forbici 4, praticate un taglio con un coltello affilato lungo il dorso 5 e fate un'incisione in prossimità della parte terminale vicino alla coda in modo da facilitare la sfilettatura. Cominciate a sfilettare lo scorfano facendo scorrere la lama 6 e procedete allo stesso modo per gli altri filetti.
									

								

															

																		
																															
											
										
																														
																		Una volta sfilettato lo scorfano 7, mettete da parte i filetti e gli scarti 8; questi ultimi vi serviranno per il brodo di pesce. Dedicatevi ora alla preparazione del brodo: prendete sedano, cipolla e carota e tagliateli grossolanamente 9.
									

								

															

																		
																															
											
										
																														
																		In un tegame versate l'olio, aggiungete le verdure 10  e fatele rosolare per circa 2 minuti. Unite gli scarti dello scorfano e fate cuocere per 3 minuti circa mescolando di tanto tanto e facendo attenzione a non farli attaccare. Sfumate con il vino 12,
									

								

															

																		
																															
											
										
																														
																		poi versate l'acqua fino a coprire completamente gli ingredienti 13, aggiungete il sale e i grani di pepe 14 e lasciate cuocere a fuoco moderato per almeno 30 minuti. Pulite i carciofi: rimuovete le foglie esterne più dure fino ad arrivare al cuore con la parte vicina al gambo di colore chiaro. Con un coltellino eliminate la parte del gambo più fibrosa 15,
									

								

															

																		
																															
											
										
																														
																		togliete anche le punte più dure 16. Dopodiché tagliate i carciofi, eliminate la peluria interna, riduceteli a fettine 17 e poneteli in una ciotola con acqua fredda e del limone in modo che non anneriscano 18.
									

								

															

																		
																															
											
										
																														
																		Infine tagliate i filetti di scorfano a tocchetti 19 e teneteli da parte. Nel frattempo in una padella con un po' d'olio fate soffriggere uno spicchio d'aglio 20, poi prelevatelo e aggiungete i carciofi 21.
									

								

															

																		
																															
											
										
																														
																		Salateli 22, pepateli e fateli cuocere per circa 6-7 minuti. Quando si saranno ammorbiditi e saranno quasi pronti, aggiungete lo scorfano 23, sfumate con il vino 24, lasciate cuocere per 2-3 minuti al massimo e poi spegnete il fuoco.
									

								

															

																		
																															
											
										
																														
																		Scolate il brodo 25 ed utilizzatelo, versandolo in una padella piuttosto capiente e dai bordi alti. Prendete gli spaghetti26 e poneteli a cuocere nel fumetto 27 per risottarli, facendo in modo che la pasta sia ricoperta e girateli di tanto in tanto per non farli attaccare.
									

								

															

																		
																															
											
										
																														
																		Quando gli spaghetti saranno cotti, unite poi i carciofi e lo scorfano 28, mescolate bene il tutto e i vostri spaghetti scorfano e carciofi sono pronti per essere serviti! 30
									

								

							
					    