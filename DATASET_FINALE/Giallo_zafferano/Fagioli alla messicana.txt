Difficoltà: Facile
Potete gustarli insieme al riso, nel ripieno di appetitose tortillas o come contorno per piatti di carne… sono i fagioli alla messicana, una pietanza davvero gustosa e versatile! Noi ci siamo ispirati alla ricetta tradizionale per proporvi una versione vegetariana, molto semplice da realizzare: al posto dei tipici fagioli neri abbiamo utilizzato i borlotti, più facilmente reperibili, e abbiamo sostituito il prezzemolo al coriandolo, dal sapore marcato e non sempre gradito. Non possono mancare invece cannella, cumino e soprattutto il peperoncino fresco, che conferisce al piatto la sua caratteristica nota piccante! Ora che sapete come preparare i fagioli alla messicana vi resta ancora una scelta da fare prima di mettervi a tavola… tacos, burrito o fajitas?


												
						
						

														INGREDIENTI
							
							                            
                                
    								
    									
    										
    										309
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    309
    					
    					    					    					
    					    Carboidrati
    					    g
    					    42
    					
    					    					    					
    					      di cui zuccheri
    					    g
    					    6.2
    					
    					    					    					
    					    Proteine
    					    g
    					    19.1
    					
    					    					    					
    					    Grassi
    					    g
    					    7.1
    					
    					    					    					
    					      di cui saturi
    					    g
    					    1.14
    					
    					    					    					
    					    Fibre
    					    g
    					    14.3
    					
    					    					    					    					
    					    Sodio
    					    mg
    					    305
    					
    					    				
    			
                            
													


						
							
							

							
								

																	Fagioli borlotti secchi
								
								
								
																	300
									g
																

								

							
								

																	Passata di pomodoro
								
								
								
																	300
									g
																

								

							
								

																	Cipolle dorate
								
								
								
																	½
									
																

								

							
								

																	Peperoncino fresco
								
								
								habanero
																	1
									
																

								

							
								

																	Cannella in stecche
								
								
								
																	1
									
																

								

							
								

																	Cumino in polvere
								
								
								
																	1
									cucchiaino
																

								

							
								

																	Prezzemolo
								
								
								
																	
									q.b.
																

								

							
								

																	Bicarbonato
								
								
								
																	1
									pizzico
																

								

							
								

																	Acqua
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i fagioli alla messicana per prima cosa mettete i fagioli secchi in una ciotola con acqua fredda 1, aggiungete un pizzico di bicarbonato 2 e lasciateli in ammollo per una notte intera. Il giorno seguente versate i fagioli scolati in una pentola di acqua bollente e, quando riprenderà il bollore, scolateli nuovamente; in questo modo risulteranno più digeribili.
									

								

															

																		
																																											
											
										
																						
											
										
																						
											
										
																																										
																		Mondate e tritate finemente la cipolla 4, poi tagliate il peperoncino a rondelle 5. Nella stessa pentola in cui avete sbollentato i fagioli versate la cipolla con un abbondante giro di olio e fatela soffriggere dolcemente 6.
									

								

															

																		
																																											
											
										
																						
											
										
																						
											
										
																																										
																		Una volta appassita la cipolla, aggiungete il peperoncino 7 e lasciate insaporire. A questo punto unite i fagioli 8 e rosolateli per qualche minuto a fuoco vivace, poi abbassate la fiamma e versate la passata di pomodoro 9.
									

								

															

																		
																																											
											
										
																						
											
										
																						
											
										
																																										
																		Coprite i fagioli con l’acqua 10, poi aggiungete la stecca di cannella 11 e il cumino 12.
									

								

															

																		
																																											
											
										
																						
											
										
																						
											
										
																																										
																		Cuocete con il coperchio per circa 3 ore a fuoco dolce, mescolando di tanto in tanto e aggiungendo poca acqua al bisogno 13. Nel frattempo tritate il prezzemolo 14. Trascorso il tempo di cottura regolate di sale 15.
									

								

															

																		
																																											
											
										
																						
											
										
																						
											
										
																																										
																		Lasciate addensare sul fuoco senza coperchio mescolando ancora per qualche minuto, fino a raggiungere la consistenza desiderata 16. In ultimo profumate col prezzemolo tritato 17 e servite i vostri fagioli alla messicana 18!
									

								

							
					    