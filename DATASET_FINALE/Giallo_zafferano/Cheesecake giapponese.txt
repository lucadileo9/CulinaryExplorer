Difficoltà: Molto facile
Avete mai sognato di addentare una nuvola? È praticamente il sogno di ogni bambino, quello di sentirne la consistenza ed il sapore... e magari immaginare di volare in alto mentre si gusta quell’enorme batuffolo bianco. Se la vostra immaginazione è caduta su una cascata di zucchero filato, vuol dire che non avete mai provato la cheesecake giapponese! Questo dolce del Sol Levante, conosciuto anche come japanese cotton cheesecake, è diventato famosissimo nel giro di poco tempo in diverse versioni, una anche di soli 3 ingredienti. Noi vi proponiamo la nostra che ci ha conquistati per il risultato soffice e spumoso dalla consistenza scioglievole, come quella dei fluffy pancake. Il suo sapore delicato, poi, la rende particolarmente gradevole e sarà ancora più buona accompagnata da una buona tazza di tè o caffè! Seguite passo passo la ricetta per scoprire che la cheesecake giapponese vi farà volare molto più su delle nuvole! Curiosi? Non vi resta che provarla!


												
						
						

														INGREDIENTI
							
							                            
                                
    								
    									
    										
    										284
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    284
    					
    					    					    					
    					    Carboidrati
    					    g
    					    33.6
    					
    					    					    					
    					      di cui zuccheri
    					    g
    					    26.1
    					
    					    					    					
    					    Proteine
    					    g
    					    7.9
    					
    					    					    					
    					    Grassi
    					    g
    					    13.2
    					
    					    					    					
    					      di cui saturi
    					    g
    					    7.22
    					
    					    					    					
    					    Fibre
    					    g
    					    0.2
    					
    					    					    					
    					    Colesterolo
    					    mg
    					    149
    					
    					    					    					
    					    Sodio
    					    mg
    					    156
    					
    					    				
    			
                            
													


						
							
														Ingredienti per uno stampo di 16 cm di diametro (del fondo)
							

							
								

																	Formaggio fresco spalmabile
								
								
								a temperatura ambiente
																	250
									g
																

								

							
								

																	Latte intero
								
								
								a temperatura ambiente
																	100
									g
																

								

							
								

																	Uova
								
								
								(circa 5 medie) a temperatura ambiente
																	250
									g
																

								

							
								

																	Cremor tartaro
								
								
								
																	1
									g
																

								

							
								

																	Zucchero
								
								
								
																	160
									g
																

								

							
								

																	Burro
								
								
								a temperatura ambiente
																	100
									g
																

								

							
								

																	Farina 00
								
								
								
																	50
									g
																

								

							
								

																	Amido di mais (maizena)
								
								
								
																	20
									g
																

								

							
								

																	Zucchero a velo
								
								
								per spolverizzare la superficie
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la cheesecake giapponese, assicuratevi che tutti gli ingredienti siano a temperatura ambiente. Poi mettete subito dell’acqua in una teglia capiente e riponete quest’ultima in forno: scaldate in modalità statica a 180°, in questo modo l’acqua sarà sufficientemente calda per la  cottura a bagnomaria del dolce. Intanto prendete le uova (a temperatura ambiente) e separate i tuorli dagli albumi: montate gli albumi con il cremor tartaro 1 e aggiungete anche 80 grammi di zucchero poco alla volta mentre avete le fruste in funzione 2. Non appena il composto sarà ben spumoso 3 spegnete le fruste e pulitele accuratamente.
									

								

															

																		
																															
											
										
																														
																		In una ciotola versate il formaggio fresco spalmabile, unite la restante parte dello zucchero 4 e lavorate il tutto utilizzando di nuovo le fruste pulite 5. Poi versate a filo il latte a temperatura ambiente mentre continuate a lavorare il composto 6.
									

								

															

																		
																															
											
										
																														
																		Quando si sarà assorbito, aggiungete anche il burro ammorbidito tagliato a pezzettini sempre poco alla volta 7. Una volta che il burro si sarà completamente assorbito e con la fruste sempre in funzione, aggiungete poco alla volta la farina 8 e l'amido di mais 9;
									

								

															

																		
																															
											
										
																														
																		infine unite i tuorli sempre a temperatura ambiente. Abbiate cura di aggiungerne poco alla volta 10: quindi continuate a lavorare il composto per farli assorbire 11. A questo punto, se notate che all'interno del composto ci sono dei grumi di formaggio, potete filtrate il composto in un colino a maglie larghe 12, altrimenti potrete evitare questo passaggio.
									

								

															

																		
																															
											
										
																														
																		Riprendete gli albumi montati in precedenza e uniteli in ciotola un po’ per volta 13. Man mano amalgamate con un movimento dolce che va dal basso verso l’alto con una spatola 14, in questo modo farete attenzione a non smontare gli albumi, soltanto quando la prima cucchiaiata di albumi sarà stata assorbita potrete aggiungere quella successiva 15.
									

								

															

																		
																															
											
										
																														
																		Per finire imburrate e infarinate uno stampo da 16 cm di diametro (misurato sul fondo), 20 cm di diametro (in superficie) e 12 cm di altezza e versate il composto (16-17). Sistemate la pirofila nella teglia a bagnomaria. Infornate il tutto nel ripiano più basso del forno e cuocete quindi per 20 minuti a 180°, dopodiché abbassate la temperatura a 160° e proseguite per altri 70 minuti. Una volta cotto il dolce spegnete il forno, eliminate la teglia con il bagnomaria e lasciate raffreddare completamente la cheesecake nel forno socchiuso, quindi estraete il dolce dal forno 18.
									

								

															

																		
																															
											
										
																														
																		Fate raffreddare completamente: non preoccupatevi se una volta raffreddato  noterete che il dolce si è rilassato sgonfiandosi un po' 19. A questo punto riponete lo stampo in frigorifero per almeno 3 ore, così da far rassodare per bene il tutto. Sformate su un piatto da portata 20, spolverizzate con dello zucchero a velo 21; gustate la vostra cheesecake giapponese!
									

								

							
					    