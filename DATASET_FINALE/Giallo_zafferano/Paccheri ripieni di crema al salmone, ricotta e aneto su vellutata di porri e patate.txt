Difficoltà: Facile
Non sono involtini anche se racchiudono un delizioso ripieno. Non sono filanti conchiglioni ripieni, ravioli e neanche tortellini anche se sono piccoli scrigni di pasta che nascondono un gustoso tesoro. Non sono neanche cannelloni, anche se la loro forma è molto simile ed è perfetta per nascondere un tripudio di sapori irresistibili. Non siete riusciti a risolvere l'indovinello? Non vi teniamo sulle spine ancora molto, tranquilli: sono i paccheri! Questo particolare formato di pasta che ha origini partenopee è perfetto per racchiudere sfiziosi ripieni di pesce o carne, come nella nostra variante rustica con salsiccia e funghi, oppure per assorbire tutta la bontà di sughi e condimenti gustosi. Se avete in programma un pranzo importante e non volete preparare il solito piatto di pasta, noi vi proponiamo un'idea originale che porterà in tavola un'esplosione di sapori: paccheri ripieni di crema di salmone, ricotta e aneto su vellutata di porri e patate. I paccheri racchiudono un ripieno cremoso in cui il sapore deciso e intenso del salmone incontra la delicatezza della ricotta e l'aroma irresistibile dell'aneto. Il segreto per rendere questo piatto ancora più elegante? La vellutata di porri e patate su cui vengono adagiati i paccheri conferisce al vostro piatto una nota in più di gusto che completa e impreziosisce questa ricetta! Cosa aspettate? Se questi paccheri sono i protagonisti dei vostri pranzi o cene il successo è assicurato!


						
						

														INGREDIENTI
							
							                            
                                
    								
    									
    										
    										930
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    930
    					
    					    					    					
    					    Carboidrati
    					    g
    					    65.9
    					
    					    					    					
    					      di cui zuccheri
    					    g
    					    11.4
    					
    					    					    					
    					    Proteine
    					    g
    					    50.7
    					
    					    					    					
    					    Grassi
    					    g
    					    51.5
    					
    					    					    					
    					      di cui saturi
    					    g
    					    17.55
    					
    					    					    					
    					    Fibre
    					    g
    					    4.3
    					
    					    					    					
    					    Colesterolo
    					    mg
    					    129
    					
    					    					    					
    					    Sodio
    					    mg
    					    3174
    					
    					    				
    			
                            
													


						
														
							
														Ingredienti per la pasta
							

							
								

																	Paccheri
								
								
								
																	40
									
																

								

							
														
							
						
														
							
														per il ripieno
							

							
								

																	Salmone affumicato
								
								
								affumicato
																	400
									g
																

								

							
								

																	Ricotta vaccina
								
								
								
																	750
									g
																

								

							
								

																	Aneto
								
								
								
																	
									q.b.
																

								

							
								

																	Olio extravergine d'oliva
								
								
								
																	40
									g
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	1
									pizzico
																

								

							
														
							
						
														
							
														per la vellutata
							

							
								

																	Porri
								
								
								
																	200
									g
																

								

							
								

																	Patate
								
								
								
																	400
									g
																

								

							
								

																	Olio extravergine d'oliva
								
								
								
																	60
									g
																

								

							
								

																	Brodo vegetale
								
								
								
																	600
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								nero macinato
																	
									q.b.
																

								

							
														
							
						
														
							
														per guarnire
							

							
								

																	Porri
								
								
								fili
																	12
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i paccheri ripieni di crema di salmone, ricotta e aneto su vellutata di porri e patate, per prima cosa dedicatevi al brodo vegetale e, una volta pronto, mettetelo da parte. Poi prendete il porro, togliete l'estremità verde con un coltello 1 e praticate un taglio nella parte centrale per il senso della lunghezza. Eliminate la prima foglia (più dura) e tenetene da parte altre 3, che serviranno per legare i paccheri una volta pronti. Tagliate quindi a rondelle il resto del porro 2. Pelate le patate 3,
									

								

															

																		
																															
											
										
																														
																		tagliatele a fettine 4 e poi a tocchetti 5. In una pentola con un po' d'olio fate soffriggere il porro, salate 6
									

								

															

																		
																															
											
										
																														
																		e pepate, aggiungete le patate 7, lasciatele sfigolare per qualche minuto, quindi unite il brodo vegetale 8 e fate cuocere per 20-25 minuti a fuoco medio, mescolando di tanto in tanto 9.
									

								

															

																		
																															
											
										
																														
																		Una volta cotte, frullate le patate con un mixer ad immersione 10 assicurandovi di ottenere un composto liscio ed omogeneo e tenete da parte la vellutata ottenuta 11. Aggiustate di sale e pepe e mescolate. Dedicatevi ora al ripieno dei paccheri: tagliate il salmone a listarelle 12: tenetene da parte qualcuna che servirà per guarnire i paccheri, mentre riducete le altre in pezzi più piccoli.
									

								

															

																		
																															
											
										
																														
																		Setacciate la ricotta con un colino 13 in una ciotola, aggiungete sale 14, pepe, un po' d'olio 15
									

								

															

																		
																															
											
										
																														
																		e unite alla ricotta i pezzettini di salmone 16. Tritate l'aneto 17, unitelo alla ricotta e al salmone 18, mescolate il tutto 18 e riponete il composto in frigorifero.
									

								

															

																		
																															
											
										
																														
																		Mettete sul fuoco una pentola d'acqua, salatela, portate a bollore e fate cuocere i paccheri 19. Una volta cotti, scolateli (tenete l'acqua da parte) e metteteli in una ciotola e irrorateli con un po' d'olio, per farli raffreddare. A questo punto prendete le foglie del porro che avevate tenuto da parte e tagliatele in strisce nel senso della lunghezza 20; quindi sbollentatele nella stessa acqua di cottura dei paccheri 21 per un paio di minuti.
									

								

															

																		
																															
											
										
																														
																		Disponete quindi i paccheri, in 4 mucchietti da 10 paccheri ciascuno, su una teglia rivestita da carta da forno 22 e con il ripieno preparato cominciate a riempire la sac-à-poche (23-24).
									

								

															

																		
																															
											
										
																														
																		Riempite i paccheri con la sac-à-poche senza bocchetta 25, avvolgeteli legandoli fra loro con i filetti ricavati dal porro 26 e con una pinzetta aggiungete in superficie le listarelle di salmone tenute da parte 27. Infornateli e fateli cuocere per 5 minuti a 240° in modalità grill fino a quando si creerà una crosticina.
									

								

															

																		
																															
											
										
																														
																		Appena pronti sfornateli 28, adagiate la vellutata leggermente scaldata sul piatto e disponete sopra i paccheri 29. I vostri paccheri ripieni di crema al salmone, ricotta e aneto su vellutata di porri e patate sono pronti per essere gustati! 30
									

								

							
					    