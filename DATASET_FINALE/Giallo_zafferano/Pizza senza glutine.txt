Difficoltà: Facile
La pizza senza glutine è gustosa e saporita tanto quanto quella tradizionale, sebbene gli ingredienti siano diversi rispetto a quelli utilizzati nell'impasto classico della pizza. La farina di grano tenero viene infatti sostituita dalla farina di riso e dall’amido di mais: l’impasto perciò risulta croccante all’esterno ma mantiene un interno morbido grazie anche alla doppia lievitazione. Per il condimento ovviamente non abbiamo potuto che ispirarci a sua maestà la pizza margherita! Ma nulla vieta di preparare una pizza senza glutine del gusto a cui si è più affezionati. Qualche esempio? Condimento in rosso classico, la marinara, o anche in bianco come i quattro formaggi o con cime di rapa e salsicce, e per finire la famosa pizza all'ortolana con un delizioso mix di verdure grigliate. Non vi resta che mettere le mani in pasta e realizzare anche voi una gustosa pizza senza glutine!


						
						

														INGREDIENTI
							
							                            
                                
    								
    									
    										
    										2077
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    2077
    					
    					    					    					
    					    Carboidrati
    					    g
    					    288.5
    					
    					    					    					
    					      di cui zuccheri
    					    g
    					    9.7
    					
    					    					    					
    					    Proteine
    					    g
    					    67.8
    					
    					    					    					
    					    Grassi
    					    g
    					    72.4
    					
    					    					    					
    					      di cui saturi
    					    g
    					    33.03
    					
    					    					    					
    					    Fibre
    					    g
    					    4.3
    					
    					    					    					
    					    Colesterolo
    					    mg
    					    120
    					
    					    					    					
    					    Sodio
    					    mg
    					    1307
    					
    					    				
    			
                            
													


						
														
							
														Ingredienti per l'impasto di 2 pizze da 32 cm
							

							
								

																	Farina di riso
								
								
								
																	350
									g
																

								

							
								

																	Amido di mais (maizena)
								
								
								
																	250
									g
																

								

							
								

																	Miele
								
								
								
																	1
									cucchiaino
																

								

							
								

																	Acqua
								
								
								
																	350
									ml
																

								

							
								

																	Sale fino
								
								
								
																	10
									g
																

								

							
								

																	Lievito di birra fresco
								
								
								
																	25
									g
																

								

							
								

																	Olio extravergine d'oliva
								
								
								
																	2
									cucchiai
																

								

							
														
							
						
														
							
														per condire
							

							
								

																	Mozzarella
								
								
								fiordilatte
																	500
									g
																

								

							
								

																	Passata di pomodoro
								
								
								
																	350
									ml
																

								

							
								

																	Sale fino
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Origano
								
								
								
																	
									q.b.
																

								

							
														
							
						
														
							
														per ungere le teglie
							

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta per la pizza senza glutine, setacciate la farina e l’amido di mais e disponeteli a fontana su di una spianatoia (o in una capiente bacinella) formando un buco al centro 1. Prendete una ciotolina di vetro, sbriciolatevi dentro il lievito di birra, versateci un bicchiere d'acqua tiepida 2 e il miele 3. Mescolate fino a fare sciogliere bene il tutto.
									

								

															

																		
																															
											
										
																														
																		Ora, a parte, sciogliete 10 g di sale in un altro bicchiere d'acqua tiepida 4  e aggiungete l'olio 5. Unite poi alla farina il composto con il lievito e il miele 6.
									

								

															

																		
																															
											
										
																														
																		Incorporate per ultima anche la miscela di acqua e olio 7. Iniziate ad impastare (a mano o con un'impastatrice) tenendo vicino a voi un po’ di farina e la restante acqua tiepida, che integrerete nell’impasto mano a mano, fino a raggiungere la consistenza desiderata, che deve essere morbida ed elastica. Continuate ad impastare fino ad ottenere un impasto liscio e morbido ma consistente, con il quale formerete una palla 8 che andrete ad adagiare in una capiente ciotola (ricordatevi che l’impasto raddoppierà il suo volume), adeguatamente spolverizzata di farina sul fondo. Coprite la ciotola con un canovaccio pulito e riponetela in un luogo tiepido e lontano da correnti d’aria, come il forno spento di casa vostra. Attendete che l‘impasto abbia raddoppiato il proprio volume (ci vorrà 1 ora - 1 ora e 1/2). Intanto ponete la passata di pomodoro in una ciotola e conditela con l'olio, il sale e l'origano 9 e poi procedete alla stesura della pasta per la pizza.
									

								

															

																		
																															
											
										
																														
																		Stendete l’impasto in una teglia a bordi bassi precedentemente unta d’olio 10, spennellate la superficie della pizza con altro olio e lasciate lievitare ancora per circa mezz’ora. Terminata la seconda lievitazione, cospargerete la pizza con la passata di pomodoro 11, un po’ di olio extra vergine di oliva e infornate in forno già caldo per circa 10 minuti a 200°. Intanto tagliate la mozzarella a fette e mettetela in un colino in modo da eliminare l’acqua di conservazione. Estraete la pizza e cospargetela con la mozzarella tritata grossolanamente o tagliata a fette 12; infornate nuovamente per altri 5 minuti. Appena estrarrete la pizza dal forno, cospargetela con le foglie di basilico fresco e servite immediatamente.
									

								

							
					    