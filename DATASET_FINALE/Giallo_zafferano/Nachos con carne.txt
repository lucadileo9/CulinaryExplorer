Difficoltà: Facile
Cosa c’è di meglio di una ciotolina di nachos con guacamole per un aperitivo tex-mex? Ecco la nostra risposta: un vassoio di nachos con carne! Una variante ricca e appetitosa da condividere con gli amici e da mangiare rigorosamente con le mani. Le tipiche chips di mais sono ottime da gustare da sole, soprattutto se fatte in casa, ma sono ancora più buone se condite con ingredienti vari e ripassate in forno… noi abbiamo realizzato una versione semplificata del chili con carne, la classica ricetta a base di macinato di manzo e fagioli, a cui abbiamo aggiunto la tradizionale salsa di pomodori messicana, chiamata pico de gallo, un mix di formaggi dall’effetto filante e qualche immancabile rondella di peperoncino jalapeno. In questo modo ogni triangolino sarà carico di sapore e con i nachos con carne sarà subito festa!


						
						

														INGREDIENTI
							
													


						
														
							
							

							
								

																	Nachos
								
								
								
																	200
									g
																

								

							
								

																	Cheddar
								
								
								
																	130
									g
																

								

							
								

																	Edamer
								
								
								
																	130
									g
																

								

							
								

																	Peperoncini Jalapeno
								
								
								
																	
									q.b.
																

								

							
								

																	Coriandolo
								
								
								
																	
									q.b.
																

								

							
														
							
						
														
							
														Per la carne
							

							
								

																	Macinato di manzo
								
								
								
																	300
									g
																

								

							
								

																	Fagioli neri precotti
								
								
								(peso sgocciolato)
																	250
									g
																

								

							
								

																	Cipolle rosse
								
								
								grande
																	1
									
																

								

							
								

																	Aglio
								
								
								
																	1
									spicchio
																

								

							
								

																	Acqua
								
								
								
																	80
									g
																

								

							
								

																	Coriandolo in polvere
								
								
								
																	
									q.b.
																

								

							
								

																	Cumino in polvere
								
								
								
																	
									q.b.
																

								

							
								

																	Peperoncino in polvere
								
								
								
																	
									q.b.
																

								

							
								

																	Origano
								
								
								secco
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il pico de gallo
							

							
								

																	Pomodori piccadilly
								
								
								
																	200
									g
																

								

							
								

																	Cipolle rosse
								
								
								piccola
																	1
									
																

								

							
								

																	Peperoncini Jalapeno
								
								
								piccolo
																	1
									
																

								

							
								

																	Succo di lime
								
								
								
																	½
									
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i nachos con carne iniziate proprio dalla carne: mondate e tritate finemente la cipolla rossa 1, poi private l’aglio del germoglio interno 2 e tritate finemente anch’esso 3.
									

								

															

																		
																																											
											
										
																						
											
										
																						
											
										
																																										
																		Scaldate un giro d’olio in una casseruola, poi aggiungete il trito di aglio e cipolla 4, salate 5 e fate stufare a fuoco dolce per circa 10 minuti 6. Tenete da parte.
									

								

															

																		
																																											
											
										
																						
											
										
																						
											
										
																																										
																		Nella stessa casseruola fate scaldare un altro giro di olio, poi versate il macinato di manzo 7 e rosolate per bene, sgranando la carne con il mestolo 8. A questo punto unite il trito di aglio e cipolla che avete tenuto da parte 9.
									

								

															

																		
																																											
											
										
																						
											
										
																						
											
										
																																										
																		Insaporite con le spezie in polvere: il cumino 10, il peperoncino 11 e il coriandolo 12.
									

								

															

																		
																																											
											
										
																						
											
										
																						
											
										
																																										
																		Aggiungete anche l’origano secco 13 e il pepe 14. In ultimo unite i fagioli 15.
									

								

															

																		
																																											
											
										
																						
											
										
																						
											
										
																																										
																		Versate l’acqua 16 e mescolate per bene 17, poi continuate a cuocere a fiamma media per circa 15 minuti. Dovrete ottenere una sorta di ragù piuttosto asciutto 18.
									

								

															

																		
																																											
											
										
																						
											
										
																						
											
										
																																										
																		Nel frattempo preparate il pico de gallo: lavate e tagliate i pomodori a cubetti di circa 1 cm 19 e trasferiteli in una ciotola. Spuntate il peperoncino jalapeno 20, eliminate i semi interni e tritatelo finemente 21.
									

								

															

																		
																																											
											
										
																						
											
										
																						
											
										
																																										
																		Tritate finemente anche il prezzemolo 22 e la cipolla. Versate la cipolla 23 e il peperoncino nella ciotola con i pomodori 24.
									

								

															

																		
																																											
											
										
																						
											
										
																						
											
										
																																										
																		Condite con il succo di lime 25, olio 26 e sale, poi mescolate bene e tenete da parte 27. Infine tagliate a piccoli cubetti sia il cheddar che l’edamer.
									

								

															

																		
																																											
											
										
																						
											
										
																						
											
										
																																										
																		Siete pronti per assemblare il tutto: sistemate i nachos in una teglia di 21x28 cm 28, poi cospargeteli con una parte del cheddar 29 e dell’edamer a cubetti 30.
									

								

															

																		
																																											
											
										
																						
											
										
																						
											
										
																																										
																		Distribuite la carne su tutta la superficie 31, poi coprite con il formaggio restante 32. Cuocete in forno ventilato preriscaldato a 220° per circa 5 minuti 33.
									

								

															

																		
																																											
											
										
																						
											
										
																						
											
										
																																										
																		Quando il formaggio si sarà sciolto, sfornate la teglia 34 e guarnite con il pico de gallo 35, qualche rondella di jalapeno e del coriandolo fresco tritato. I vostri nachos con carne sono pronti per essere gustati 36!
									

								

							
					    