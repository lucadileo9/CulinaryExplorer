Difficoltà: Media
Volete trasformare una preparazione casalinga in un piatto per un menù gourmet da servire in un’occasione speciale come la Pasqua? Con la ricetta del carrè di agnello su crema di piselli stupirete i vostri ospiti durante le feste pasquali o semplicemente per il pranzo della domenica, con un piatto scenografico, accattivante nell’aspetto e che non deluderà neanche i palati più esigenti. Il sapore deciso della carne di agnello viene smorzato grazie ad una delicata marinatura con erbe aromatiche profumata con la scorza di limone. Dopo la cottura in forno il carrè di agnello si serve accompagnato da una vellutata crema di piselli, una nota di colore che rallegrerà con gusto i vostri menu di Pasqua. Una volta servito il carrè d'agnello su crema di piselli, non potrete resistere alla tentazione di prendere con le mani le costine per assaporare al meglio questi tenere bocconcini di carne! Ma niente sensi di colpa: un’eccezione al galateo si può concedere per un secondo piatto così succulento!


						
						

														INGREDIENTI
							
							                            
                                
    								
    									
    										
    										404
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    404
    					
    					    					    					
    					    Carboidrati
    					    g
    					    6.2
    					
    					    					    					
    					      di cui zuccheri
    					    g
    					    4.5
    					
    					    					    					
    					    Proteine
    					    g
    					    33.8
    					
    					    					    					
    					    Grassi
    					    g
    					    27.1
    					
    					    					    					
    					      di cui saturi
    					    g
    					    5.05
    					
    					    					    					
    					    Fibre
    					    g
    					    4.9
    					
    					    					    					
    					    Colesterolo
    					    mg
    					    113
    					
    					    					    					
    					    Sodio
    					    mg
    					    698
    					
    					    				
    			
                            
													


						
														
							
														Ingredienti per l'agnello
							

							
								

																	Carrè di agnello
								
								
								
																	800
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Rosmarino
								
								
								
																	1
									rametto
																

								

							
								

																	Timo
								
								
								
																	1
									rametto
																

								

							
								

																	Scorza di limone
								
								
								 
																	½
									
																

								

							
								

																	Aglio
								
								
								
																	2
									spicchi
																

								

							
								

																	Olio extravergine d'oliva
								
								
								
																	20
									g
																

								

							
														
							
						
														
							
														per la crema di piselli
							

							
								

																	Piselli surgelati
								
								
								
																	200
									g
																

								

							
								

																	Acqua
								
								
								calda
																	150
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Scorza di limone
								
								
								 
																	½
									
																

								

							
								

																	Olio extravergine d'oliva
								
								
								
																	70
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il carrè di agnello su crema di piselli iniziate a ripulire la carne eliminando il grasso in eccesso 1, poi effettuate dei tagli tra una costina e l'altra 2 e aiutandovi con le dita spingete la carne verso il basso 3 in modo da liberare l'ossicino il più possibile.
									

								

															

																		
																															
											
										
																														
																		Prendete una teglia da forno e adagiate all’interno il carrè di agnello intero, salate e pepate entrambi i lati, quindi versate 20 g di olio 4 distribuendoli uniformemente su tutto il carrè, aggiungete in teglia i due spicchi di aglio, aromatizzate con la scorza grattugiata di mezzo limone 5. Poi profumate con i rametti di rosmarino 6
									

								

															

																		
																															
											
										
																														
																		e quelli di timo 7. Coprite la teglia con pellicola 8 e lasciate marinare in frigorifero per almeno 2-3 ore ma se volete smorzare di più la nota marcata dell’agnello potete lasciarlo marinare anche tutta la notte. Trascorso il tempo della marinatura, riprendete il carrè di agnello e togliete la pellicola 9,
									

								

															

																		
																															
											
										
																														
																		coprite le ossa con della carta stagnola per evitare che si brucino 10. Quindi cuocete il carrè di agnello in forno statico preriscaldato per 40-45 minuti a 200° (se usate la modalità ventilata cuocete a 180 ° per circa 30-35 minuti). Nel frattempo preparate al crema di piselli: versate i piselli in un tegame, copriteli con l’acqua calda 11, accendete il fuoco e lessateli per 5 minuti una volta raggiunto il bollore. Una volta cotti, scolate i piselli con una schiumarola 12, mettetene un paio di cucchiai da parte per la decorazione finale.
									

								

															

																		
																															
											
										
																														
																		Potete riporre il resto dei piselli nel bicchiere del mixer. Versate 70 g di olio di oliva 13, profumate con la scorza grattugiata di mezzo limone 14 salate, pepate e frullate il tutto 15
									

								

															

																		
																															
											
										
																														
																		fino ad ottenere una crema liscia 16. A cottura ultimata, sfornate il carrè di agnello 17, eliminate la stagnola che avvolge le ossa e tagliatelo a costine 18.
									

								

															

																		
																															
											
										
																														
																		E’ ora di servire: prendete un piatto di portata e distribuite sul fondo la crema di piselli 19 adagiate sopra due costine (a testa) incrociandole se preferite per impiattare in maniera più curata e guarnite con i piselli interi che avete tenuto da parte 20. Gustate subito il vostro succulento carrè di agnello su crema di piselli 21.
									

								

							
					    