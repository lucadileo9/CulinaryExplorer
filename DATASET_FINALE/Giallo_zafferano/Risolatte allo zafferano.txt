Difficoltà: Facile
Prendete un dolce rustico e semplice come il risolatte, una tipica merenda casalinga, aggiungete qualche ingrediente stuzzicante e insolito e otterrete il nostro risolatte allo zafferano. Grazie a un sapiente mix di spezie e aromi abbiamo dato vita a un dessert al cucchiaio dal gusto raffinato, perfetto per chiudere in dolcezza una cena in compagnia o più semplicemente per concedersi una coccola golosa. Qualche pistillo di zafferano donerà un acceso color oro insaporendo delicatamente il dolce, una manciata di semi di finocchio conferiranno invece una piacevole nota fresca e, per finire, una croccante guarnizione di mandorle tostate completerà queste delizie. Venite a scoprire nuovi orizzonti di sapori con il nostro risolatte allo zafferano!


						
						

														INGREDIENTI
							
							                            
                                
    								
    									
    										
    										321
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    321
    					
    					    					    					
    					    Carboidrati
    					    g
    					    61.2
    					
    					    					    					
    					      di cui zuccheri
    					    g
    					    19.4
    					
    					    					    					
    					    Proteine
    					    g
    					    5.6
    					
    					    					    					
    					    Grassi
    					    g
    					    5.9
    					
    					    					    					
    					      di cui saturi
    					    g
    					    0.51
    					
    					    					    					
    					    Fibre
    					    g
    					    2.6
    					
    					    					    					    					
    					    Sodio
    					    mg
    					    198
    					
    					    				
    			
                            
													


						
														
							
														Ingredienti per 6 bicchieri da 150 ml
							

							
								

																	Riso vialone nano
								
								
								
																	300
									g
																

								

							
								

																	Latte di mandorle
								
								
								(latte di mandorle crude non dolcificato)
																	1,5
									l
																

								

							
								

																	Zafferano in pistilli
								
								
								
																	0,3
									g
																

								

							
								

																	Zucchero
								
								
								
																	85
									g
																

								

							
								

																	Baccello di vaniglia
								
								
								
																	½
									
																

								

							
								

																	Semi di finocchio
								
								
								
																	1
									cucchiaio
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per guarnire
							

							
								

																	Mandorle in scaglie
								
								
								
																	20
									g
																

								

							
								

																	Zafferano in pistilli
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risolatte allo zafferano cominciate dall’infusione. Incidete il baccello di vaniglia e raschiate i semi 1. Quindi spostatevi ai fornelli e versate in una pentola il latte di mandorle 2. Poi unite i semi di finocchio 3,
									

								

															

																		
																															
											
										
																														
																		la bacca 4 e i suoi semi 5 e lasciate scaldare insaporire il tutto per 10 minuti a fuoco basso, senza che raggiunga mai il bollore. A questo punto filtrate il liquido utilizzando un colino a maglie strette 6, in questo modo potrete scartare il finocchietto e la bacca di vaniglia.
									

								

															

																		
																															
											
										
																														
																		Versate lo zucchero nel latte 7, aumentate la temperatura fino a sfiorare il bollore mentre mescolate con una spatola per far sciogliere lo zucchero 8. Aggiungete il riso 9
									

								

															

																		
																															
											
										
																														
																		e cuocete per 25 minuti mescolando di tanto in tanto a fuoco medio 10, il composto non dovrà mai essere a bollore, altrimenti il liquido si asciugherà troppo in fretta. Trascorso il tempo indicato unite i pistilli di zafferano 11, conservandone qualcuno per la decorazione, e continuate a mescolare di tanto in tanto lasciando cuocere per altri 25 minuti. Complessivamente il risolatte cuocerà in circa 50 minuti: a fine cottura dovrà risultare morbido e cremoso, più o meno come un budino 12.
									

								

															

																		
																															
											
										
																														
																		Nel frattempo versate in padella le lamelle di mandorle 13 e tostatele a fiamma viva 14, saltatele spesso per evitare che brucino. Dividete il composto in 6 bicchieri della capienza di 150 ml 15.
									

								

															

																		
																															
											
										
																														
																		Quindi guarnite i bicchieri con le lamelle tostate 16 e qualche pistillo 17. Ecco pronti i vostri bicchierini di risolatte allo zafferano, non vi resta che gustarli 18!
									

								

							
					    