Difficoltà: Facile
Il cavolfiore è uno degli ortaggi dalla forma più gradevole, con le sue rigogliose infiorescenze che lo rendono inconfondibile e ne determinano la tipologia. Non tutti però amano portarlo in tavola; ecco allora un'idea per rendere più allettante questo ingrediente essenziale per una dieta sana ed equilibrata: la pizza finta al cavolfiore. La base della pizza sarà proprio un mix di cavolfiore, formaggio grattugiato e albume, cotta in forno da sola perchè si compatti proprio come il vero impasto della pizza ma con un occhio di riguardo alle intolleranze. Infatti utilizziamo farina di riso per l'impasto, così il nostro mix sarà molto più simile a quello che si ottiene per fare la pizza senza glutine! Per condire potete scegliere il classico gusto "margherita" (pomodoro e mozzarella), oppure sbizzarrirvi con i vostri abbinamenti preferiti, proprio come se si trattasse di una vera pizza! Una ricetta di verdure originale, che sorprenderà anche i più piccoli.


						
						

														INGREDIENTI
							
							                            
                                
    								
    									
    										
    										287
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    287
    					
    					    					    					
    					    Carboidrati
    					    g
    					    14.4
    					
    					    					    					
    					      di cui zuccheri
    					    g
    					    7.3
    					
    					    					    					
    					    Proteine
    					    g
    					    19.6
    					
    					    					    					
    					    Grassi
    					    g
    					    16.8
    					
    					    					    					
    					      di cui saturi
    					    g
    					    7.49
    					
    					    					    					
    					    Fibre
    					    g
    					    5.5
    					
    					    					    					
    					    Colesterolo
    					    mg
    					    31
    					
    					    					    					
    					    Sodio
    					    mg
    					    797
    					
    					    				
    			
                            
													


						
														
							
														Ingredienti per la base (per una teglia di 32 cm di diametro)
							

							
								

																	Cavolfiore
								
								
								
																	1
									kg
																

								

							
								

																	Farina di riso
								
								
								
																	30
									g
																

								

							
								

																	Grana Padano DOP
								
								
								(da grattugiare)
																	50
									g
																

								

							
								

																	Albumi
								
								
								
																	2
									
																

								

							
								

																	Noce moscata
								
								
								(da grattugiare)
																	
									q.b.
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	1
									pizzico
																

								

							
														
							
						
														
							
														Per condire
							

							
								

																	Mozzarella
								
								
								fiordilatte
																	150
									g
																

								

							
								

																	Passata di pomodoro
								
								
								
																	150
									g
																

								

							
								

																	Origano
								
								
								essiccato
																	1
									cucchiaino
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	1
									pizzico
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la finta pizza al cavolfiore, iniziate proprio dalla pulizia del cavolfiore: tagliate via il tronco principale e le foglie esterne 1, quindi staccate con un coltello le cimette e tagliate parte del gambo 2. Lavate accuratamente le cime sotto acqua corrente, quindi asciugatele bene e versatele nel mixer 3.
									

								

															

																		
																															
											
										
																														
																		Tritate il cavolfiore, quindi unite il Grana grattugiato 4, gli albumi 5 e la grattugiata di noce moscata 6 (potete anche versare tutti gli ingredienti insieme e frullarli in una sola volta).
									

								

															

																		
																															
											
										
																														
																		Aggiustate di sale 7 (e pepe se non lo servite ai bambini) e azionate nuovamente il mixer per amalgamare tutti gli ingredienti. Trasferite il composto ottenuto in una ciotola e unite la farina di riso 8. Mescolate con una spatola; poi foderate con la carta da forno una tortiera di 32 cm di diametro dal bordo basso 9.
									

								

															

																		
																															
											
										
																														
																		Distribuite all'interno il composto 10, appiettendolo per tutta la superficie usando il dorso di un cucchiaio 11. Fate cuocere la pizza in forno statico preriscaldato a 200° per circa 30 minuti (a 180° per 20 minuti se forno ventilato). Nel frattempo dedicatevi al condimento: scolate bene la mozzarella fiordilatte in un colino 12;
									

								

															

																		
																															
											
										
																														
																		Quindi affettatela sottile 13 oppure riducetela a dadini. In una ciotolina versate la passata di pomodori, aggiustate di sale, condite con origano, l'olio extravergine di oliva e le foglioline di basilico fresco 14. Quando la base sarà cotta, sfornatela 15.
									

								

															

																		
																															
											
										
																														
																		Distribuite uniformemente la passata di pomodoro condita aiutandovi con un cucchiaio 16 e disponete le fettine (o i dadini) di mozzarella sopra 17. Ponete nuovamente in forno statico preriscaldato a 200° per 10-15 minuti (oppure ventilato a 180° per 8-10 minuti).
									

								

							
					    