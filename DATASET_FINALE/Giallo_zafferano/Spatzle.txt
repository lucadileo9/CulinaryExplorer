Difficoltà: Facile
Gli spatzle sono piccoli gnocchetti a base di farina di grano tenero, uova e acqua, una preparazione tanto semplice quanto sfiziosa molto diffusa in Tirolo ma con un nome che rivela le sue origini tedesche. La tipica forma a goccia che caratterizza gli spatzle si realizza con uno speciale strumento, lo Spätzlehobel: una grattugia formata da una base bucherellata sulla quale scorre un recipiente contenente l’impasto che viene fatto scivolare avanti e indientro facendo cadere le gocce direttamente nell’acqua bollente che riemergono in superficie in pochi istanti. Un ingegnoso atrezzo che consente di creare con facilità questi piccoli golosi bocconcini. Il segreto di questo piatto sta proprio nella sua realizzazione: pochi e veloci gesti realizzati con antica sapienza per un risultato di sicuro successo. Una volta lessati gli spatzle, basterà saltarli in padella con un pò di burro ed erba cipollina per portare in tavola un primo davvero appetitoso, perfetto da preparare quando avete molti ospiti: con il minimo sforzo otterrete la massima resa. E per dare un tocco di colore a questo piatto provate anche la versione con gli spinaci e la variante autunnale: spatzle alla zucca!


						
						

														INGREDIENTI
							
							                            
                                
    								
    									
    										
    										386
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    386
    					
    					    					    					
    					    Carboidrati
    					    g
    					    49
    					
    					    					    					
    					      di cui zuccheri
    					    g
    					    1.4
    					
    					    					    					
    					    Proteine
    					    g
    					    12.2
    					
    					    					    					
    					    Grassi
    					    g
    					    15.7
    					
    					    					    					
    					      di cui saturi
    					    g
    					    8.26
    					
    					    					    					
    					    Fibre
    					    g
    					    1.8
    					
    					    					    					
    					    Colesterolo
    					    mg
    					    187
    					
    					    					    					
    					    Sodio
    					    mg
    					    354
    					
    					    				
    			
                            
													


						
														
							
							

							
								

																	Farina 00
								
								
								
																	250
									g
																

								

							
								

																	Uova
								
								
								medie
																	3
									
																

								

							
								

																	Acqua
								
								
								a temperatura ambiente
																	150
									g
																

								

							
								

																	Sale fino
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
														
							
						
														
							
														Per condire
							

							
								

																	Erba cipollina
								
								
								
																	
									q.b.
																

								

							
								

																	Burro
								
								
								
																	55
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli spätzle, setacciate la farina in una ciotola 1, unite le uova, salate 2 e aromatizzate con la noce moscata 3,
									

								

															

																		
																															
											
										
																														
																		per finire versate a filo l’acqua a temperatura ambiente (se non realizzate gli spätzle con l'apposito attrezzo ma con uno schiacciapatate, rimanete un pò indietro con la dose di acqua per ottenere un composto più consistente e meno liquidi) 4; mescolate bene con una frusta per amalgamare gli ingredienti e ottenere un composto liscio e senza grumi rimarrà piuttosto liquido 5. Portate intanto al bollore una pentola colma di acqua, salate a bollore: servirà per la cottura degli spatzle. Nel frattempo occupatevi del condimento perché gli spatzle cuociono in poco tempo: lavate gli steli di erba cipollina e tritateli 6.
									

								

															

																		
																															
											
										
																														
																		In una padella ampia sciogliete il burro 7,  intanto prendete lo Spätzlehobel, lo strumento per creare gli spatzle, se non lo possedete potete usare anche uno schiacciapatate. Ponete lo Spätzlehobel sopra la pentola con l'acqua che bolle, versate nell’apposito spazio un mestolo di composto 8, fate scorrere avanti e indietro l’attrezzo che farà cadere gli spatzle appena formati direttamente nella pentola, non appenna saranno a contatto con l’acqua bollente gli spatzle cuoceranno in pochi istanti 9, come per gli gnocchi.
									

								

															

																		
																															
											
										
																														
																		Quando gli spätzle inizieranno a riaffiorare in superficie 10, scolateli con una schiumarola 11 e trasferiteli direttamente nella padella dove avete sciolto il burro 12
									

								

															

																		
																															
											
										
																														
																		Aggiungete l’erba cipollina tritata 13, se dovessero risultare troppo asciutti versate un mestolo di acqua di cottura 14, spadellate per insaporire e servite i vostri spätzle ben caldi 15!
									

								

							
					    