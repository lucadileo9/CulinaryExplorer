Difficoltà: Facile
La piadina la conosciamo tutti, ma la piadina spessa romagnola? Un'altra versione tradizionale, prodotta solo in alcune province. A differenza della ricetta classica, questa variante prevede l'aggiunta di latte e lievito. Questi due ingredienti servono proprio ad ottenere una consistenza più morbida, quindi uno spessore maggiore. Per renderla gustosa e fragrante abbiamo scelto di usare sia il burro che lo strutto, ma se preferite potrete utilizzare solo uno dei due grassi sostituendo l'altro nella stessa dose, o provare la piadina senza strutto. La piadina spessa romagnola si presta ad essere farcita in tantissimi modi, da quelli più classici come prosciutto rucola e squacquerone a quelli più particolari!


												
						
						

														INGREDIENTI
							
													


						
							
														Ingredienti per 5 piadine spesse romagnole
							

							
								

																	Farina 00
								
								
								
																	500
									g
																

								

							
								

																	Latte intero
								
								
								
																	200
									g
																

								

							
								

																	Acqua
								
								
								
																	60
									g
																

								

							
								

																	Strutto
								
								
								
																	70
									g
																

								

							
								

																	Burro
								
								
								morbido
																	40
									g
																

								

							
								

																	Bicarbonato
								
								
								
																	½
									cucchiaino
																

								

							
								

																	Sale fino
								
								
								
																	1
									cucchiaino
																

								

							
								

																	Lievito istantaneo per preparazioni salate
								
								
								
																	10
									g
																

								

							
								

																	Zucchero di canna
								
								
								
																	1
									cucchiaino
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la piadina spessa romagnola in una ciotola versate la farina 00, il lievito istantaneo 1, il bicarbonato 2 e lo zucchero di canna 3.
									

								

															

																		
																																											
											
										
																						
											
										
																						
											
										
																																										
																		Aggiungete anche il sale 4 e mescolate le polveri con un cucchiaio 5. Sistemate all'interno anche lo strutto 6.
									

								

															

																		
																																											
											
										
																						
											
										
																						
											
										
																																										
																		Versate anche il burro morbido 7, il latte 8 e l'acqua 9.
									

								

															

																		
																																											
											
										
																						
											
										
																						
											
										
																																										
																		Mescolate prima con il cucchiaio per amalgamare gli ingredienti 10 e non appena tutti i liquidi saranno ben assorbidi 11, trasferite l'impasto su un piano da lavoro e impastate a mano 12.
									

								

															

																		
																																											
											
										
																						
											
										
																						
											
										
																																										
																		Dovrete ottenere un panetto liscio ed omogeneo 13. Avvolgetelo quindi nella pellicola 14 e lasciatelo riposare in frigorifero per almeno 10 minuti. Riprendete l'impasto e formate un filone 15.
									

								

															

																		
																																											
											
										
																						
											
										
																						
											
										
																																										
																		Dividete l'impasto in 5 parti uguali 16 e formate delle palline 17. Utilizzando un mattarello e un velo di farina stendete una delle palline 18.
									

								

															

																		
																																											
											
										
																						
											
										
																						
											
										
																																										
																		Dovrete ottenere uno spessore di 5-6 mm 19. Scaldate bene una piastra antiaderente e adagiate la piadina 20. Lasciatela cuocere per 2 minuti e mezzo circa, bucherellando la superficie con i rebbi di una forchetta, per non farla gonfiare 21. 
									

								

															

																		
																																											
											
										
																						
											
										
																						
											
										
																																										
																		Girate poi la piadina e cuocetela per altri 2 minuti e mezzo 22. Nel frattempo stendete la pallina successiva e proseguite in questo modo sino a terminare l'impasto. Man mano che le piadine sono cotte potrete impilarle 23 24. Le piadine spesse sono pronte da farcire o per arricchire il cestino del pane!
									

								

							
					    