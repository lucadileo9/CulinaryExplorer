Difficoltà: Facile
Il radicchio è un ortaggio invernale che si abbina benissimo a ingredienti tipici della montagna come speck, gorgonzola e funghi. Sapori semplici ma decisi che ritroviamo anche negli involtini di radicchio con funghi champignon e Bergkase Superiore! Una ricetta vegetariana farcita con un morbido mix di patate, funghi e formaggio filante, resa ancora più gustoso dalla gratinatura finale in forno. Ideali da servire sia come antipasto che come secondo piatto, gli involtini di radicchio con funghi champignon e Bergkase Superiore stuzzicheranno l’appetito di tutti con il loro aspetto rustico e il colore accattivante!


						
						

														INGREDIENTI
							
													


						
														
							
														Per 24 involtini
							

							
								

																	Radicchio
								
								
								lungo (circa 300 g)
																	24
									foglie
																

								

							
								

																	Bergkäse
								
								
								Superiore
																	250
									g
																

								

							
								

																	Funghi champignon
								
								
								
																	300
									g
																

								

							
								

																	Patate
								
								
								
																	500
									g
																

								

							
								

																	Aglio
								
								
								
																	2
									spicchi
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per gratinare
							

							
								

																	Bergkäse
								
								
								Superiore
																	100
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare gli involtini di radicchio con funghi champignon e Bergkase Superiore per prima cosa preparate gli ingredienti: pulite i funghi e tagliateli a fette molto sottili 1, poi sbucciate le patate e riducetele a cubetti di circa 1 cm 2. Infine tritate il prezzemolo 3.
									

								

															

																		
																																											
											
										
																						
											
										
																						
											
										
																																										
																		In una padella fate soffriggere l’aglio con l’olio per qualche minuto, poi aggiungete le patate 4, salate 5 e cuocete per almeno 7-8 minuti. A questo punto unite i funghi 6 e cuocete per altri 4-5 minuti.
									

								

															

																		
																																											
											
										
																						
											
										
																						
											
										
																																										
																		Quando il ripieno sarà cotto rimuovete l’aglio 7 e aggiungete il prezzemolo tritato 8, poi spegnete il fuoco e lasciate intiepidire 9.
									

								

															

																		
																															
											
										
																														
																		Nel frattempo grattugiate il Bergkase Superiore con una grattugia a fori larghi 10. Versate il formaggio grattugiato sul ripieno ormai tiepido 11, mescolate bene e tenete da parte 12.
									

								

															

																		
																															
											
										
																														
																		Passate al radicchio: scegliete le foglie più lunghe ed eliminate la costa centrale più dura 13. Sbollentate le foglie per circa 30 secondi 14, poi trasferitele in una ciotola con acqua fredda e ghiaccio 15.
									

								

															

																		
																																											
											
										
																						
											
										
																						
											
										
																																										
																		Siete pronti per assemblare gli involtini: adagiate le foglie di radicchio su un tagliere e aggiungete un cucchiaio di ripieno 16, poi ripiegate leggermente i lati e arrotolate delicatamente la foglia 17. Sistemate gli involtini così ottenuti in una pirofila oliata 18.
									

								

															

																		
																																											
											
										
																						
											
										
																						
											
										
																																										
																		In ultimo grattugiate il Bergkase Superiore per la gratinatura, questa volta con una grattugia a fori piccoli 19. Spolverizzate gli involtini con il formaggio e infornate per 5 minuti con il grill a 240° 20. Una volta gratinati, gli involtini di radicchio con funghi champignon e Bergkase Superiore sono pronti per essere serviti ancora caldi 21!
									

								

							
					    