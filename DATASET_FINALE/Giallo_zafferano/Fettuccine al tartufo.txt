Difficoltà: Facile
Se volete portare in tavola un piatto pregiato che sappia conquistare i palati più esigenti e deliziarli con un aroma inconfondibile, questo primo piatto fa proprio al caso vostro! Niente preparazioni elaborate, pochi ingredienti e una materia prima accuratamente selezionata fanno delle fettuccine al tartufo un tripudio di profumi e sapori a cui difficilmente i vostri ospiti sapranno resistere. Il tartufo, pregiato fungo sotterraneo amato dagli intenditori, si abbina alla perfezione con pietanze dal gusto delicato come un risotto o questa pasta all’uovo, ma è delizioso anche con uova in camicia, come ripieno di verdure come per le cipolle o abbinato ad un succulento filetto. Per valorizzare al massimo il gusto prezioso del tartufo occorre però usare qualche accortezza: si tratta infatti di un ingrediente piuttosto delicato da cucinare e conservare. La regola base è quella di eliminare accuratamente e al bisogno tutto il terriccio che lo ricopre, e affettarlo molto sottilmente, con l’apposito taglia tartufi, solo pochi minuti prima di servire, per preservarne tutta la sua fragranza. Per le fettuccine che vi proponiamo potete adoperare svariate tipologie di tartufo: in questo caso abbiamo scelto del tartufo nero scorzone, ma, per festeggiare un’occasione speciale, potete optare per il tartufo bianco d’Alba! Se siete invece in cerca di un condimento ancora più ricco e cremoso, provate anche altre ricette di pasta con tartufo come le pappardelle cremose.


												
						
						

														INGREDIENTI
							
							                            
                                
    								
    									
    										
    										439
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    439
    					
    					    					    					
    					    Carboidrati
    					    g
    					    49.6
    					
    					    					    					
    					      di cui zuccheri
    					    g
    					    1.7
    					
    					    					    					
    					    Proteine
    					    g
    					    9.5
    					
    					    					    					
    					    Grassi
    					    g
    					    22.5
    					
    					    					    					
    					      di cui saturi
    					    g
    					    7.15
    					
    					    					    					
    					    Fibre
    					    g
    					    3.8
    					
    					    					    					
    					    Colesterolo
    					    mg
    					    84
    					
    					    					    					
    					    Sodio
    					    mg
    					    318
    					
    					    				
    			
                            
													


						
							
							

							
								

																	Fettuccine all'uovo
								
								
								
																	250
									g
																

								

							
								

																	Tartufo nero
								
								
								
																	80
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Burro
								
								
								
																	40
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le fettuccine al tartufo, cominciate con la pulizia del tartufo. Sciacquatelo accuratamente sotto il getto dell’acqua fredda per eliminare l’eccesso di terra 1, poi spazzolatelo con un pennellino semiduro o una spazzola 2 per rimuovere ogni traccia di impurità e asciugatelo con cura prima di affettarlo, posizionandolo su un tagliere 3.
									

								

															

																		
																															
											
										
																														
																		Affettate il tartufo a lamelle molto sottili con l’apposito taglia tartufi 4 e tenetele da parte. In una padella scaldate l’olio 5 insieme al burro 6 e sciogliete quest’ultimo a fuoco dolce.
									

								

															

																		
																															
											
										
																														
																		Mondate lo spicchio d’aglio (eliminando il germoglio interno) e lasciatelo imbiondire nella padella con l’olio e il burro fuso 7 per pochi minuti. Quindi rimuovetelo con una forchetta 8, spegnete il fuoco e aggiungete le scaglie di tartufo precedentemente affettate 9. Tenetene da parte qualcuna per la decorazione finale del piatto.
									

								

															

																		
																															
											
										
																														
																		Lasciate insaporire il condimento a fuoco spento mescolando delicatamente le scaglie di tartufo 10 e nel frattempo cuocete le fettuccine all’uovo in abbondante acqua salata 11. Scolatele al dente 12
									

								

															

																		
																															
											
										
																														
																		e tuffatele nel condimento a base di tartufo 13 quindi mescolate accuratamente aggiungendo, se occorre, dell’acqua di cottura della pasta per legare 14. Servite il piatto con abbondante scaglie di tartufo nero 15.
									

								

							
					    