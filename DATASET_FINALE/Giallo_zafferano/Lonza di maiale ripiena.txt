Difficoltà: Difficile
La lonza di maiale ripiena è un secondo piatto ricco e saporito, in cui l’arrosto succulento e ben rosolato costudisce un ripieno delizioso di tenere verdure e mele dolci e succose. Grazie alla presenza di carote e asparagi, un piatto spesso considerato prettamente invernale come l’arrosto si declina così in una versione primaverile, originale e delicata, adatta anche ai mesi più miti e ai pranzi più leggeri. La lonza di maiale ripiena, inoltre, è buonissima da gustare appena sfornata, ma regala piacevoli sorprese anche fredda, tagliata a fette sottili comode da portare persino al mare o in ufficio, per una pranzo da veri gourmet!


												
						
						

														INGREDIENTI
							
							                            
                                
    								
    									
    										
    										337
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    337
    					
    					    					    					
    					    Carboidrati
    					    g
    					    7.9
    					
    					    					    					
    					      di cui zuccheri
    					    g
    					    7.9
    					
    					    					    					
    					    Proteine
    					    g
    					    36.6
    					
    					    					    					
    					    Grassi
    					    g
    					    17.7
    					
    					    					    					
    					      di cui saturi
    					    g
    					    4.62
    					
    					    					    					
    					    Fibre
    					    g
    					    2.6
    					
    					    					    					
    					    Colesterolo
    					    mg
    					    102
    					
    					    					    					
    					    Sodio
    					    mg
    					    343
    					
    					    				
    			
                            
													


						
							
														Ingredienti 
							

							
								

																	Lonza di maiale
								
								
								
																	1
									kg
																

								

							
								

																	Asparagi
								
								
								
																	250
									g
																

								

							
								

																	Mele Granny Smith
								
								
								
																	300
									g
																

								

							
								

																	Carote
								
								
								
																	150
									g
																

								

							
								

																	Olio extravergine d'oliva
								
								
								
																	35
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Acqua
								
								
								(per sfumare)
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la lonza di maiale ripiena, per prima cosa occupatevi delle verdure. Con il pelapatate raschiate via la parte più esterna delle carote 1 e poi con lo stesso strumento ricavate delle sottili strisce di carota 2. Pelate anche i gambi degli asparagi, rimuovendo la parte più dura e legnosa 3
									

								

															

																		
																															
											
										
																														
																		Eliminate la parte finale bianca del gambo 4 e lasciate gli asparagi puliti interi. Passate alla mela: tagliatene metà a fettine sottili 5. Dedicatevi quindi alla pulizia della lonza: con un coltello affilato rimuovete il grasso e le nervature esterne 6.
									

								

															

																		
																															
											
										
																														
																		Eseguite adesso un taglio profondo, lungo la linea verticale, al centro della lonza 7. Eseguite poi allo stesso modo altri 2 tagli per lato 8 in modo da ottenere 5 incisioni uguali e parallele. Farcite ogni fessura con 2 strisce di carota e salate leggermente 9
									

								

															

																		
																															
											
										
																														
																		Poi proseguite a farcire alternando così: in una fessura aggiungete tra le carote le fettine di mela 10, nell’altro un asparago intero ( o 2, se molto sottili) 11 fino a riempire tutti e 5 i tagli. Legate adesso la vostra lonza, prima fate girare lo spago attorno al lato lungo, e fissatelo. 12
									

								

															

																		
																															
											
										
																														
																		Poi giratelo tutt’intorno al lato breve, tirando bene per dare all’arrosto una forma composta e fissatelo nuovamente 13. Ungete una padella antiaderente di diametro sufficiente con un filo di olio e ponetevi la lonza 14. Rosolate a fuoco vivo l’arrosto su tutti i lati 15,
									

								

															

																		
																															
											
										
																														
																		quindi toglietelo dal fuoco e sfumate il fondo di cottura con un po’ d’acqua, circa un bicchiere, 16 in modo da ottenere un sughetto con cui irrorare la carne. Ungete con un filo d’olio una teglia rettangolare dai bordi alti 17, adagiatevi l’arrosto scottato e salate e pepate 18.
									

								

															

																		
																															
											
										
																														
																		Bagnate con il fondo di cottura tenuto da parte 19, e tornate ad occuparvi del contorno: private la restante mela dal torsolo e tagliatela a grossi dadini 20, poi tagliate a tocchetti anche i restanti asparagi 21.
									

								

															

																		
																															
											
										
																														
																		Aggiungete nella teglia, intorno all’arrosto, i dadi di mela e gli asparagi tagliati 22, ed infine coprite con un foglio di alluminio 23. Infornate la lonza di maiale ripiena in forno statico preriscaldato a 200° e cuocetela per 50 minuti (oppure in forno ventilato a 180° per circa 40 minuti). Il vostro piatto è pronto! 24.
									

								

							
					    