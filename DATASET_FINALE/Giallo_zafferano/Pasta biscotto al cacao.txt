Difficoltà: Facile
La ricetta della pasta biscotto è il nostro segreto per ottenere dei rotoli dolci perfetti, soffici e golosi, da farcire con confetture, crema pasticcera, ganache... La versione della pasta biscotto al cacao è altrettanto perfetta per le vostre preparazioni dolci, per creare dei contrasti cromatici d’effetto con un tocco di sapore in più. Questa sorta di Pan di Spagna è una base morbida e sottile caratterizzata da una consistenza elastica che consente di arrotolarla senza fatica e di creare squisite preparazioni: provate la nostra versione di rotolo al cacao con crema al latte oppure quella con cioccolato bianco, saranno perfette da servire come dessert o come merenda per i più ghiotti!


												
						
						

														INGREDIENTI
							
							                            
                                
    								
    									
    										
    										144
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    144
    					
    					    					    					
    					    Carboidrati
    					    g
    					    20.2
    					
    					    					    					
    					      di cui zuccheri
    					    g
    					    15.3
    					
    					    					    					
    					    Proteine
    					    g
    					    6
    					
    					    					    					
    					    Grassi
    					    g
    					    4.3
    					
    					    					    					
    					      di cui saturi
    					    g
    					    1.77
    					
    					    					    					
    					    Fibre
    					    g
    					    14.3
    					
    					    					    					
    					    Colesterolo
    					    mg
    					    136
    					
    					    					    					
    					    Sodio
    					    mg
    					    90
    					
    					    				
    			
                            
													


						
							
														Ingredienti per una leccarda di 45x37 cm
							

							
								

																	Uova
								
								
								circa 4 medie
																	220
									g
																

								

							
								

																	Cacao amaro in polvere
								
								
								
																	25
									g
																

								

							
								

																	Farina 00
								
								
								
																	35
									g
																

								

							
								

																	Miele
								
								
								
																	10
									g
																

								

							
								

																	Zucchero
								
								
								
																	80
									g
																

								

							
								

																	Acqua
								
								
								
																	1
									cucchiaio
																

								

							
								

																	Estratto di vaniglia
								
								
								
																	1
									cucchiaino
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la pasta biscotto per prima cosa dividete i tuorli (dovranno pesare circa 80 g) dagli albumi (che dovranno pesare circa 120 g) 1; nella ciotola con i tuorli aggiungete anche il miele 2, l’estratto di vaniglia 3 e l'acqua.
									

								

															

																		
																															
											
										
																														
																		Versate anche 30 g di zucchero presi dalla dose totale 4. Montate i tuorli con le fruste elettriche 5 fino a che non diventeranno chiari e spumosi. Tenete da parte, pulite bene le fruste. Poi aggiungete il restante zucchero (50 g) nella ciotola con gli albumi 6;
									

								

															

																		
																															
											
										
																														
																		montate con le fruste pulite gli albumi e lo zucchero (7-8); gli albumi dovranno essere montati a neve non troppo ferma (in modo che non si formino grumi quando li unirete ad altri ingredienti). Unite il composto di tuorli agli albumi montati 9.
									

								

															

																		
																															
											
										
																														
																		In una ciotola a parte setacciate cacao e farina 10 e unitelo all'impasto di uova 11, mescolando delicatamente con una spatola dal basso verso l’alto per evitare di smontare il composto 12.
									

								

															

																		
																															
											
										
																														
																		Una volta che le polveri saranno incorporate 13, prendete una leccarda di 45x37 cm leggermente imburrata e rivestita con carta da forno, quindi spalmate il composto con una spatola 14 in maniera omogenea su tutta la superficie: dovrà avere lo spessore di circa 1 cm 15. Cuocete la pasta biscotto al cacao in forno preriscaldato statico a 220° per 6-7 minuti (non di più).
									

								

															

																		
																															
											
										
																														
																		Nel tempo di cottura non dovrete mai aprire il forno, così che si trattenga al suo interno l’umidità. Estraete la pasta biscotto dal forno 16 e lasciatela raffreddare. Una volta fredda, toglietela dalla leccarda, ribaltatela su un tagliere o piano di lavoro facendo attenzione a non romperla e staccate delicatamente la carta forno 17; ora la pasta biscotto al cacao è pronta per essere farcita secondo i vostri gusti 18.
									

								

							
					    