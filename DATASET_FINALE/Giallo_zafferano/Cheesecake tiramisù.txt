Difficoltà: Media
Amici golosi, se siete tra quelli che al momento di ordinare il dessert si sentono sopraffare dall’imbarazzo della scelta e vorrebbero assaggiare semplicemente tutto, con la ricetta di oggi siamo certi di esaudire uno dei vostri desideri: abbiamo preso il meglio della cheesecake, la torta a base di formaggio cremoso più versatile del mondo, e del tiramisù, classico dessert tutto italiano amatissimo da grandi e piccini… e ne abbiamo fatto qualcosa di ancor più unico e delizioso: la cheesecake tiramisù! La delicata crema al mascarpone e i savoiardi intrisi di caffè del mitico dessert al cucchiaio incontrano la consistenza ricca, fresca e soda della cheesecake, per un tripudio di bontà che farà la gioia di tutta la famiglia. E per le occasioni più speciali? Con la nostra decorazione a scacchiera di cacao, la cheesecake tiramisù si veste a festa ed è pronta a calcare con onore anche le tavole più raffinate... così come la crostata morbida al tiramisù, altrettanto originale e scenografica! I cucchiaini fremono, non cominciate anche voi a sentire una certa acquolina? Bando alle ciance, è quasi l’ora della merenda: prepariamo insieme l’irresistibile cheesecake tiramisù!


						
						

														INGREDIENTI
							
							                            
                                
    								
    									
    										
    										618
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    618
    					
    					    					    					
    					    Carboidrati
    					    g
    					    35.9
    					
    					    					    					
    					      di cui zuccheri
    					    g
    					    26.3
    					
    					    					    					
    					    Proteine
    					    g
    					    11.8
    					
    					    					    					
    					    Grassi
    					    g
    					    47.5
    					
    					    					    					
    					      di cui saturi
    					    g
    					    26.39
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    315
    					
    					    					    					
    					    Sodio
    					    mg
    					    171
    					
    					    				
    			
                            
													


						
														
							
														Ingredienti per una base da 22 cm
							

							
								

																	Savoiardi
								
								
								
																	190
									g
																

								

							
								

																	Burro
								
								
								
																	100
									g
																

								

							
								

																	Caffè
								
								
								
																	50
									g
																

								

							
														
							
						
														
							
														Per la crema di mascarpone
							

							
								

																	Mascarpone
								
								
								
																	500
									g
																

								

							
								

																	Formaggio fresco spalmabile
								
								
								
																	250
									g
																

								

							
								

																	Zucchero
								
								
								
																	130
									g
																

								

							
								

																	Panna fresca liquida
								
								
								
																	100
									g
																

								

							
								

																	Tuorli
								
								
								(circa 6)
																	100
									g
																

								

							
								

																	Acqua
								
								
								fredda
																	45
									g
																

								

							
								

																	Gelatina in fogli
								
								
								
																	10
									g
																

								

							
														
							
						
														
							
														Per lo strato di savoiardi
							

							
								

																	Savoiardi
								
								
								
																	120
									g
																

								

							
								

																	Caffè
								
								
								
																	120
									g
																

								

							
														
							
						
														
							
														Per la decorazione
							

							
								

																	Cacao amaro in polvere
								
								
								
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la cheesecake tiramisù, iniziate dalla base. Preparate il caffè (espresso o della moka): ne serviranno 170 g totali (e lasciate intiepidire successivamente), poi fate fondere il burro in un pentolino facendo attenzione che non si bruci. Quindi una volta fuso lasciate intiepidire. Intanto inserite i savoiardi nel mixer 1 e azionate le lame fino a ridurli in polvere 2. Trasferiteli in una ciotola e unite il burro fuso intiepidito 3
									

								

															

																		
																															
											
										
																														
																		e 50 g di caffè 4, mescolate accuratamente. Imburrate e foderate con carta forno uno stampo a cerniera del diametro di 22 cm e versatevi il composto di savoiardi 5. Distribuitelo uniformemente sul fondo, premendo bene con il dorso di un cucchiaio per compattarlo 6. Infine, per farlo rassodare, trasferite lo stampo in frigo per almeno mezz'ora.
									

								

															

																		
																															
											
										
																														
																		Nel frattempo, dedicatevi alla crema. Per prima cosa mettete in ammollo la gelatina in una pirofila con acqua fredda 7. Intanto, ponete in un pentolino dal fondo spesso 65 g di zucchero e 45 g di acqua 8. Portate ad ebollizione lo sciroppo 9,
									

								

															

																		
																															
											
										
																														
																		e con un termometro alimentare controllate la temperatura 10. Quando raggiunge i 115°, inserite nella planetaria i tuorli e il resto dello zucchero e cominciate a montare con le fruste 11. Quando lo sciroppo raggiunge i 120°, toglietelo dal fuoco e cominciate ad aggiungerlo nella planetaria 12, poco per volta, in 3 riprese, spegnendo di volta in volta le fruste per non perdere lo sciroppo sui bordi della ciotola.
									

								

															

																		
																															
											
										
																														
																		Continuate a montare fino a quando il composto non risulterà completamente freddo 13. Quindi, in un pentolino, scaldate la panna (non c’è bisogno di farla bollire) 14 e aggiungetevi, dopo averla strizzata, la gelatina che avevate tenuto in ammollo 15.
									

								

															

																		
																															
											
										
																														
																		Mescolate accuratamente per far sciogliere completamente la gelatina 16 e lasciate intiepidire. In una ciotola unite il formaggio fresco spalmabile e il mascarpone 17 e amalgamateli 18.
									

								

															

																		
																															
											
										
																														
																		Unite i formaggi, un cucchiaio per volta, nella planetaria 19 continuando a montare. Unite infine anche la panna in cui avete sciolto la gelatina ormai fredda 20. Lasciate andare le fruste ancora giusto il tempo di amalgamare tutti gli ingredienti della crema, poi spegnetele. Recuperate dal frigo la base rassodata della vostra cheesecake e versatevi un primo strato di crema (21,
									

								

															

																		
																															
											
										
																														
																		livellandolo con una spatola 22. Intingete velocemente i savoiardi nei restanti 120 g di caffè 23 e tagliateli a metà 24.
									

								

															

																		
																															
											
										
																														
																		Disponete i mezzi savoiardi a cerchi concentrici all’interno della tortiera 25, quindi coprite con il secondo ed ultimo strato di crema 26 e livellate anch’esso. Ponete la vostra cheesecake tiramisù in frigo a rassodare per almeno 3-4 ore 27.
									

								

															

																		
																															
											
										
																														
																		Trascorso il tempo, rimuovete delicatamente il disco dello stampo e la carta da forno presente sui bordi 28. A questo punto, potete semplicemente spolverizzare la superficie del dolce con il cacao amaro setacciato, oppure, per ottenere una scacchiera come la nostra, procedete così: disegnate su un foglio di carta da forno un cerchio dello stesso diametro dello stampo; con il righello tracciate le righe orizzontali e verticali per formare i quadretti ed infine, utilizzando un trincetto o un taglierino, ritagliate la metà dei quadretti in maniera alternata per ottenere una scacchiera. Fatevi aiutare per tenere il foglio di carta da forno sul dolce e spolverizzate con il cacao amaro 29. Rimuovete quindi il foglio di carta forno: la vostra cheesecake tiramisù è pronta per essere gustata 30!
									

								

							
					    