Difficoltà: Facile
Come si colorano le uova? Abbiamo visto come cucinare le uova, come fare le uova sode... ma avete mai pensato che con ingredienti naturali potete colorare delle uova per la Pasqua? Per colorare le uova, infatti, non servono coloranti chimici: basta acqua, cavolo rosso e un po' di limone! Un pizzico di ingegno è sufficiente per trasformare qualcosa di veramente semplice in qualcosa di unico! Potrete divertirvi anche con i più piccoli a fare questo magico esperimento culinario. Le uova colorate sono perfette da servire come antipasto di Pasqua, grazie alle loro nuance pastello doneranno un tocco originale alla vostra tavola. Si possono condirle con un pizzico di sale, del pepe o aggiungere un filo olio e delle foglioline di timo. Una ricetta semplice, che attirerà l'attenzione di tutti! 

Ecco altre ricette con le uova, perfette da preparare per arricchire il menù di Pasqua, anche con le nostre uova colorate:


												
						
						

														INGREDIENTI
							
													


						
							
							

							
								

																	Uova
								
								
								
																	16
									
																

								

							
								

																	Cavolo viola
								
								
								(mezzo)
																	500
									g
																

								

							
								

																	Acqua
								
								
								
																	4
									l
																

								

							
								

																	Succo di limone
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le uova colorate come prima cosa tagliate il cavolo viola a pezzi 1. Immergete il cavolo viola in acqua 2 e lasciatelo cuocere per 30 minuti 3. 
									

								

															

																		
																																											
											
										
																						
											
										
																						
											
										
																																										
																		Nel frattempo immergete le uova in acqua bollente, aiutandovi con una schiumarola 4. Cuocete per 8 minuti, poi scolatele e immergetele in una ciotola con acqua fredda 5. Sgusciatele delicatamente 6 e tenetele da parte. 
									

								

															

																		
																																											
											
										
																						
											
										
																						
											
										
																																										
																		Trascorsi i 30 minuti di cottura del cavolo viola, lasciatelo intiepidire e filtrate il liquido di cottura 7. Dividetelo in due ciotole 8 e in una delle due ciotole versate il succo di limone 9 e mescolate.
									

								

															

																		
																																											
											
										
																						
											
										
																						
											
										
																																										
																		In questo modo una diventerà viola e l'altra resterà blu 10. Ora immergete metà delle uova nella ciotola con l'acqua viola 11 e metà nella ciotola con l'acqua blu 12.
									

								

															

																		
																																											
											
										
																						
											
										
																						
											
										
																																										
																		Lasciate le uova in infusione almeno 3 ore, tutta la notte sarebbe anche meglio. Una volta passato il tempo minimo di infusione togliete le uova colorate dall’acqua 13 14, asciugatele, tagliatele a metà e condite con sale e pepe nero prima di servirle 15.
									

								

							
					    