Difficoltà: Facile
Double cheeseburger una vera bontà per gli estimatori dei classici panini street food, rigorosamente homemade: doppia polpetta di carne bovina, ricavata dalla spalla di manzo che ha il giusto grado di succulenza e consistenza, su cui adagiare golose fette di cheddar. Cronometro alla mano per verificare l'istante esatto in cui il formaggio si fonderà dolcemente sulla polpetta in un abbraccio super gustoso. Doppia libidine in un solo morso, condita con una saporita insalatina di cavolo cappuccio, carote e salse classiche. Per chi desidera un livello "super double cheese" può tentare gli ospiti aggiungendo anche del bacon croccante: e via al double cheeseburger party!


												
						
						

														INGREDIENTI
							
							                            
                                
    								
    									
    										
    										480
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    480
    					
    					    					    					
    					    Carboidrati
    					    g
    					    6.6
    					
    					    					    					
    					      di cui zuccheri
    					    g
    					    5.9
    					
    					    					    					
    					    Proteine
    					    g
    					    48.6
    					
    					    					    					
    					    Grassi
    					    g
    					    28.8
    					
    					    					    					
    					      di cui saturi
    					    g
    					    10.81
    					
    					    					    					
    					    Fibre
    					    g
    					    2.7
    					
    					    					    					
    					    Colesterolo
    					    mg
    					    145
    					
    					    					    					
    					    Sodio
    					    mg
    					    864
    					
    					    				
    			
                            
													


						
							
														Ingredienti per 4 double cheeseburger
							

							
								

																	Carne bovina
								
								
								(spalla di manzo) tritata
																	800
									g
																

								

							
								

																	Cheddar
								
								
								
																	8
									fette
																

								

							
								

																	Carote
								
								
								
																	100
									g
																

								

							
								

																	Cavolo cappuccio
								
								
								
																	100
									g
																

								

							
								

																	Maionese
								
								
								
																	2
									cucchiai
																

								

							
								

																	Ketchup
								
								
								
																	1
									cucchiaio
																

								

							
								

																	Salsa Worcestershire
								
								
								
																	
									q.b.
																

								

							
								

																	Pomodori ramati
								
								
								
																	2
									
																

								

							
								

																	Peperoncini Jalapeno
								
								
								sott'aceto
																	8
									fette
																

								

							
								

																	Spinacini
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il double cheeseburger, iniziate dall'insalatina: prendete il cavolo cappuccio, lavatelo ed eliminate la parte centrale 1, poi con una mandolina riducetelo a strisce sottili 2. Pelate le carote, spuntatele poi affettatele con una grattugia a fori grossi 3.
									

								

															

																		
																															
											
										
																														
																		In una ciotola versate due cucchiai di maionese e uno di ketchup, aggiungete il cavolo cappuccio 4 e le carote. Aromatizzate con della sasa Worcester 5 e una grattata di pepe, mescolate 6 e tenete da parte.
									

								

															

																		
																															
											
										
																														
																		Prendete ora la carne macinata di manzo: dividetela a mano, lavorate ciascuna delle 8 palline che otterrete per qualche istante, in modo che in cottura non si sfaldino le polpette: quindi ricavate da ciascun pezzo un hamburger, ponetelo in una ciotolina 8 e ponete al di sopra un foglio di carta forno con cui potete schiacciarlo fino a uno spessore di 2 cm. Ungete una padella ampia antiaderente con l'olio 9 e scaldate bene.
									

								

															

																		
																															
											
										
																														
																		Condite con sale e pepe le prime due polpette da un lato, quindi adagiatele sulla padella rovente dal lato condito e condite con sale e pepe anche l'altro lato 10; cuocete senza toccarle per circa 4 minuti a fuoco medio alto così da formare una bella crosticina esterna. Dopo circa 4 minuti di cottura, girate i burger 11, aspettate un paio di minuti e adagiate su ciascuno una fetta di cheddar 12.
									

								

															

																		
																															
											
										
																														
																		A questo punto abbassate la fiamma e coprite con un coperchio 13. Appena vedrete il cheddar sciogliersi, togliete il coperchio e adagiate un burger sull'altro 14. Potete scaldare pochi istanti nella stessa padella anche le due metà di panino da burger. Spegnete e componete il vostro double cheeseburger: base del panino, insalata di cavolo e carote e le due polpette 15
									

								

															

																		
																															
											
										
																														
																		completate con due fettine di peperoncino jalapenos sott’aceto, qualche fogliolina di spinacino novello 16 ed un paio di fette di pomodoro. Chiudete con l'altra metà 17 e servite il vostro double cheeseburger caldo 18!
									

								

							
					    