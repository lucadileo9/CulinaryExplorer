Difficoltà: Media
Coriandoli, stelle filanti ma soprattutto gli immancabili dolcetti fritti, sono questi i must del Carnevale che ogni anno, senza passare mai di moda, colorano le feste in maschera. Le vetrine delle pasticcerie abbondano di chiacchiere, castagnole e tortelli e in ogni regione compaiono anche delizie della tradizione dalle origini antiche e ancora oggi tanto apprezzate. Nelle Marche abbiamo scovato gli arancini, piccole girelle di pasta fritta aromatizzata all’arancia, da non confondere con quelli di riso siciliani. Queste semplici frittelle di Carnevale faranno felici grandi e piccini e rallegreranno i giorni di festa. Accanto a questa versione è molto diffusa anche una variante in cui si utilizza la scorza di limone, in questo caso i dolcetti prendono il nome di “limoncini”.


						
						

														INGREDIENTI
							
							                            
                                
    								
    									
    										
    										175
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    175
    					
    					    					    					
    					    Carboidrati
    					    g
    					    17.6
    					
    					    					    					
    					      di cui zuccheri
    					    g
    					    7.1
    					
    					    					    					
    					    Proteine
    					    g
    					    2.1
    					
    					    					    					
    					    Grassi
    					    g
    					    10.7
    					
    					    					    					
    					      di cui saturi
    					    g
    					    2.56
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    13
    					
    					    					    					
    					    Sodio
    					    mg
    					    7
    					
    					    				
    			
                            
													


						
														
							
														Ingredienti per 22 arancini
							

							
								

																	Farina 00
								
								
								
																	300
									g
																

								

							
								

																	Uova
								
								
								( circa 1)
																	53
									g
																

								

							
								

																	Burro
								
								
								morbido
																	25
									g
																

								

							
								

																	Latte intero
								
								
								
																	125
									g
																

								

							
								

																	Lievito di birra fresco
								
								
								
																	10
									g
																

								

							
								

																	Zucchero
								
								
								
																	30
									g
																

								

							
														
							
						
														
							
														per la farcitura
							

							
								

																	Zucchero
								
								
								
																	100
									g
																

								

							
								

																	Scorza d'arancia
								
								
								
																	2
									
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli arancini di Carnevale per prima cosa scaldate leggermente il latte e poi sciogliete al suo interno il lievito di birra 1, mescolando con un cucchiaio. Versate la farina in una ciotola capiente, aggiungete il burro ammorbidito 2, lo zucchero 3
									

								

															

																		
																															
											
										
																														
																		e poi incorporate anche l’uovo 4. A questo punto versate a filo il latte nel quale avete sciolto il lievito, impastando a mano per amalgamare gli ingredienti 5. Proseguite a impastare a mano per far assorbire i liquidi 6
									

								

															

																		
																															
											
										
																														
																		e quando otterrete un panetto omogeneo e senza grumi 7, copritelo con pellicola per alimenti 8 e lasciatelo lievitare a una temperatura di circa 26-28° per 2 ore, dovrà triplicare il suo volume. Potete lasciare la ciotola nel forno spento con la luce accesa per una lievitazione ottimale. Nel frattempo aromatizzate lo zucchero, che servirà per insaporire gli arancini, con la scorza d'arancia grattugiata 9
									

								

															

																		
																															
											
										
																														
																		e mescolate con un cucchiaio 10. Trascorse le due ore, recuperate l’impasto lievitato 11 e trasferitelo su una spianatoia leggermente infarinata 12.
									

								

															

																		
																															
											
										
																														
																		Stendete l’impasto con un mattarello 13 fino a ottenere una sfoglia sottile rettangolare che misuri circa 50 x 35 cm 14. Farcite la sfoglia ottenuta con il composto di zucchero e scorza di arancia, distribuendolo in modo omogeneo 15.
									

								

															

																		
																															
											
										
																														
																		Ora arrotolate la sfoglia dal lato corto 16 in modo da ottenere un salsicciotto ben stretto. Tagliate il rotolo a rondelle spesse circa 1 cm (17-18).
									

								

															

																		
																															
											
										
																														
																		Adagiate le rondelle su un vassoio rivestito con carta forno distanziandole tra loro 19. Lasciate lievitare gli arancini ancora per 30 minuti. Trascorso questo tempo 20 i dolcetti saranno pronti per la cottura: scaldate in un pentolino l’olio di semi e quando avrà raggiunto una temperatura di 170°, immergete pochi arancini alla volta 21
									

								

															

																		
																															
											
										
																														
																		friggeteli fino a quando non saranno dorati. Scolateli con una schiumarola 22 e trasferiteli su un vassoio rivestito con carta per fritti 23, non utilizzate la carta assorbente perché si attaccheranno per via dello zucchero che caramella in cottura. Gustate subito i vostri arancini di Carnevale 24.
									

								

							
					    