Difficoltà: Facile
Parole d'ordine di questo piatto: semplicità e gusto. La pasta con crema di ceci e rucola crea un sodalizio speciale tra questi due ingredienti: il primo, la rucola, viene fatto appassire a fuoco dolce per sprigionare ancora di più le inconfondibili note piacevolmente amarognole; i secondi, i ceci, sono frullati in una saporita crema condita con Parmigiano. Da questo incontro nasce una pasta perfetta, cremosa e goduriosa sia per la stagione estiva che per quella autunnale! Per tutti gli amanti della pasta e ceci e delle sue varianti più invernali come quella con guanciale o più estive, questa non può mancare davvero nel vostro ricettario!


						
						

														INGREDIENTI
							
							                            
                                
    								
    									
    										
    										529
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    529
    					
    					    					    					
    					    Carboidrati
    					    g
    					    72
    					
    					    					    					
    					      di cui zuccheri
    					    g
    					    4.5
    					
    					    					    					
    					    Proteine
    					    g
    					    18.2
    					
    					    					    					
    					    Grassi
    					    g
    					    18.7
    					
    					    					    					
    					      di cui saturi
    					    g
    					    5.22
    					
    					    					    					
    					    Fibre
    					    g
    					    8.2
    					
    					    					    					
    					    Colesterolo
    					    mg
    					    16
    					
    					    					    					
    					    Sodio
    					    mg
    					    514
    					
    					    				
    			
                            
													


						
														
							
														Ingredienti per la pasta
							

							
								

																	Penne Rigate Bio
								
								
								
																	320
									g
																

								

							
								

																	Rucola
								
								
								
																	100
									g
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														per la crema di ceci
							

							
								

																	Ceci precotti
								
								
								
																	250
									g
																

								

							
								

																	Porri
								
								
								
																	50
									g
																

								

							
								

																	Parmigiano Reggiano DOP
								
								
								
																	70
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Acqua
								
								
								
																	1
									mestolo
																

								

							
								

																	Basilico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con crema di ceci e rucola, mettete a bollire un tegame con acqua e a bollore salate. Passate alla crema di ceci: scaldate un filo d’olio in una casseruola 1. Sfogliate il porro e tagliatelo a rondelle sottili; versatelo nella casseruola 2, quindi scolate e unite i ceci precotti 3. Salate a piacere e fate soffriggere il tutto per circa 5 minuti, mescolando spesso.
									

								

															

																		
																															
											
										
																														
																		Una volta che il porro si sarà ammorbidito, spegnete il fuoco e unite le foglie di basilico 4, mescolate e pepate a piacere 5. Versate il condimento ai ceci in un contenitore alto 6,
									

								

															

																		
																															
											
										
																														
																		unite il Parmigiano grattugiato 7 insieme all’olio 8 e frullate con un mixer a immersione 9.
									

								

															

																		
																															
											
										
																														
																		Per ottenere un composto sufficientemente cremoso 10, se necessario, potete aggiungere uno o due cucchiai di acqua calda per diluire maggiormente la crema in fase di lavorazione. Cuocete la pasta per il tempo riportato sulla confezione 11; nel frattempo, nella stessa casseruola dove avete cotto i ceci, versate un filo d’olio e aggiungete la rucola 12.
									

								

															

																		
																															
											
										
																														
																		Fate appassire la rucola per qualche minuto, aiutandovi con un mestolo di acqua di cottura della pasta 13. Una volta appassita la rucola, unite la crema di ceci 14 e altre foglioline di basilico 15.
									

								

															

																		
																															
											
										
																														
																		Scolate la pasta al dente direttamente in casseruola 16. Mescolate per bene mantecando qualche istante 17 e servite la vostra pasta con crema di ceci e rucola ben calda 18, se preferite con un filo d’olio a crudo e una grattata di pepe nero a piacere.
									

								

							
					    