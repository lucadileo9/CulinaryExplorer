Difficoltà: Molto facile
L’insalata pantesca è una ricetta tradizionale dell’isola di Pantelleria, un luogo meraviglioso, ricco di tesori naturalistici e gastronomici. Colorato e fresco, questo piatto è un vero e proprio trionfo di sapori mediterranei: su una base di patate lesse e pomodorini ritroverete le dolci e croccanti cipolle rosse, il profumato origano, le saporite olive e i tipici capperi sotto sale che rappresentano il vero vanto di questo territorio. A completare questo sapiente mix un filo di olio extravergine di oliva, meglio se siciliano. Date una marcia in più ai vostri pranzi estivi con l’insalata pantesca e concludete il menù con un’altra specialità isolana, i baci panteschi!


												
						
						

														INGREDIENTI
							
							                            
                                
    								
    									
    										
    										219.6
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    219.6
    					
    					    					    					
    					    Carboidrati
    					    g
    					    21.9
    					
    					    					    					
    					      di cui zuccheri
    					    g
    					    4
    					
    					    					    					
    					    Proteine
    					    g
    					    3.5
    					
    					    					    					
    					    Grassi
    					    g
    					    13.1
    					
    					    					    					
    					      di cui saturi
    					    g
    					    1.9
    					
    					    					    					    					
    					    Colesterolo
    					    mg
    					    2.6
    					
    					    					    					
    					    Sodio
    					    mg
    					    641.6
    					
    					    				
    			
                            
													


						
							
							

							
								

																	Patate
								
								
								
																	400
									g
																

								

							
								

																	Pomodori di Pachino
								
								
								
																	300
									g
																

								

							
								

																	Capperi sotto sale
								
								
								di Pantelleria
																	30
									g
																

								

							
								

																	Olive verdi
								
								
								denocciolate
																	50
									g
																

								

							
								

																	Cipolle rosse
								
								
								
																	1
									
																

								

							
								

																	Aceto di vino bianco
								
								
								
																	20
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Origano
								
								
								secco
																	
									q.b.
																

								

							
								

																	Basilico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare l’insalata pantesca, per prima cosa lavate e lessate le patate senza sbucciarle per circa 30-35 minuti ponendole in acqua fredda salata 1; il tempo varia in base alla grandezza delle patate. Mondate e affettate sottilmente la cipolla 2. Lavate i pomodorini e tagliateli a metà 3.
									

								

															

																		
																																											
											
										
																						
											
										
																						
											
										
																																										
																		Versate in una ciotola capiente la cipolla, i pomodorini 4, le olive 5 e i capperi dissalati 6.
									

								

															

																		
																																											
											
										
																						
											
										
																						
											
										
																																										
																		Insaporite con le foglioline di basilico spezzettate con le mani 7 e l’origano secco. Intanto le patate saranno pronte, scolatele, pelatele e lasciatele raffreddare, poi tagliatele a tocchetti 8. Unite le patate al resto degli ingredienti 9.
									

								

															

																		
																																											
											
										
																						
											
										
																						
											
										
																																										
																		Condite con l’aceto di vino bianco 10, olio 11 e sale a piacere. Mescolate per insaporire e servite la vostra insalata pantesca 12!
									

								

							
					    