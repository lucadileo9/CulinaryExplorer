Difficoltà: Facile
State preparando il pan di spagna oppure graziosi bignè di pasta choux e cercate un ripieno dal gusto avvolgente e molto profumato? La crema al limone è un ottimo abbinamento con le preparazioni di base o per realizzare ad esempio una crostata alla crema di limone, o una senza burro. La base è quella della crema pasticcera, che viene aromatizzata con la scorza di limoni non trattati, meglio ancora se limoni di Sorrento o Amalfi dove, grazie al clima e alla vicinanza al mare, crescono di un giallo brillante e un profumo intenso. Questa preparazione è ideale anche per i biscotti al limone o da gustare al cucchiaio magari per accompagnare le lingue di gatto. La crema al limone è davvero versatile, scoprite come prepararla per le vostre dolci ricette!

Scoprite anche come preparare la crema al limone senza uova. 


												
						
						

														INGREDIENTI
							
							                            
                                
    								
    									
    										
    										182
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    182
    					
    					    					    					
    					    Carboidrati
    					    g
    					    29.3
    					
    					    					    					
    					      di cui zuccheri
    					    g
    					    22.2
    					
    					    					    					
    					    Proteine
    					    g
    					    4.3
    					
    					    					    					
    					    Grassi
    					    g
    					    5.4
    					
    					    					    					
    					      di cui saturi
    					    g
    					    2.34
    					
    					    					    					
    					    Fibre
    					    g
    					    0.2
    					
    					    					    					
    					    Colesterolo
    					    mg
    					    152
    					
    					    					    					
    					    Sodio
    					    mg
    					    35
    					
    					    				
    			
                            
													


						
							
														Ingredienti per 500 g di crema
							

							
								

																	Latte intero
								
								
								
																	500
									ml
																

								

							
								

																	Zucchero
								
								
								
																	150
									g
																

								

							
								

																	Fecola di patate
								
								
								
																	35
									g
																

								

							
								

																	Farina 00
								
								
								
																	35
									g
																

								

							
								

																	Tuorli
								
								
								
																	6
									
																

								

							
								

																	Scorza di limone
								
								
								
																	3
									
																

								

							
							
						
												
						
						
							
								
									
										
									
								
								.
							
						
				    

															

																		
																				
											
										
																			
																		Per preparare la crema al limone, prelevate la scorza dei limoni avendo cura di non prendere la parte bianca 1 (potete lasciare mezzo limone da parte per grattugiarne un po' a cottura ultimata della crema) e versate la scorza in un tegame in cui avete aggiunto il latte. Accendete il fuoco basso e fate intiepidire il latte (non deve raggiungere il bollore). Intanto in una ciotola ponete i tuorli, lo zucchero 2 e lavorate il composto con una frusta 3.
									

								

															

																		
																				
											
										
																			
																		Dovrete ottenere una crema omogenea, prima di aggiungere la farina e la fecola setacciate 4; mescolate con la frusta per amalgamare le polveri 5, poi unite il latte intiepidito 6.
									

								

															

																		
																				
											
										
																			
																		Mescolate energicamente per ottenere un composto omogeneo e fluido 7, quindi versatelo nuovamente nel tegame filtrandolo con un colino a maglie strette per evitare che si creino grumi 8. Accendete il fuoco basso e cuocete la crema mescolando continuamente con le fruste 9, fino a quando non si sarà addensata (ci vorranno circa 15 minuti).
									

								

															

																		
																				
											
										
																			
																		Quando si sarà addensata, prima di spegnere il fuoco potete grattugiare la scorza di un limone se preferite per aromatizzare maggiormente 10; quindi spegnete il fuoco e trasferite la crema in una ciotola 11, poi copritela con la pellicola a contatto 12 e lasciatela raffreddare prima di riporla in frigorifero e poterla utilizzare!
									

								

							
					    