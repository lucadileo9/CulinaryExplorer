Difficoltà: Media
La prima volta che l'avrete visto sul menù al ristorante quanta sorpresa nello scoprire che il "coccio" fosse il protagonista del condimento della pasta! Non si tratta infatti di un oggetto, il contenitore in cui si è soliti cucinare ad esempio il baccalà in umido, ma di un vero e proprio pesce! I paccheri al sugo di coccio, ovvero conditi con gallinella di mare, sono un primo piatto di pesce dal gusto delicato ma allo stesso tempo saporito. Una prelibatezza che difficilmente dimenticherete, soprattutto perchè i paccheri assorbono il sugo di pesce alla perfezione, mantengono bene la cottura e rilasciano molto l'amido. Il condimento risulterà delicato e cremoso, ricco di sapore dato dal brodetto ottenuto dal coccio. Ordinato una volta al ristorante, vorrete riprepararlo 10, 100, 1000 volte a casa. Per fortuna ci siamo noi che vi sveliamo tutti i segreti per cucinare i paccheri al sugo di coccio!


												
						
						

														INGREDIENTI
							
													


						
							
							

							
								

																	Paccheri
								
								
								
																	320
									g
																

								

							
								

																	Gallinella
								
								
								(chiamata anche coccio)
																	1
									kg
																

								

							
								

																	Pomodorini ciliegino
								
								
								
																	600
									g
																

								

							
								

																	Acqua
								
								
								
																	700
									g
																

								

							
								

																	Aglio
								
								
								
																	2
									spicchi
																

								

							
								

																	Peperoncino fresco
								
								
								
																	1
									
																

								

							
								

																	Basilico
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i paccheri al sugo di coccio cominciate dalla pulizia della gallinella, in precedenza eviscerata. Tagliate tutte le pinne utilizzando un paio di forbici 1. Poi scaldate un filo d’olio in una pentola capiente, insieme a uno spicchio d’aglio sbucciato. Aggiungete il peperoncino tagliato a fettine e privato dei semi 2, lasciate insaporire per 3-4 minuti. Inserite in pentola la gallinella 3,
									

								

															

																		
																															
											
										
																														
																		100 grammi dei pomodorini lavati ma lasciati interi 4 e coprite con l’acqua 5. Aggiustate di sale, immergete il prezzemolo 6
									

								

															

																		
																															
											
										
																														
																		e chiudete con il coperchio lasciando cuocere a fuoco medio per circa 30 minuti 7. Non appena il coccio sarà cotto scolatelo e pulitelo eliminando la lisca centrale e quelle più piccole 8. Riducete in pezzi grossolani la polpa e versate la spina centrale e il capo nel brodo di cottura; lasciate insaporire 9.
									

								

															

																		
																															
											
										
																														
																		Nel frattempo in un'altra casseruola versate un filo d’olio e un altro spicchio d’aglio e poi aggiungete i restanti 500 g di pomodorini, sempre lavati e interi 10. Dopo un paio di minuti che avranno sfrigolato, versate sui pomodori una mestolata di brodo di pesce lasciando cuocere per 5 minuti 11. A questo punto aggiungete i pezzi di coccio 12
									

								

															

																		
																															
											
										
																														
																		insieme alle foglie di basilico 13. Mescolate e coprite con il coperchio in questo modo il condimento non si asciugherà troppo 14. Nel frattempo cuocete i paccheri in acqua bollente e salata 15
									

								

															

																		
																															
											
										
																														
																		e metà cottura scolateli nel condimento 16 aggiungendo acqua al bisogno per ultimare la cottura mentre, delicatamente, mescolate di tanto in tanto 17. Ecco pronti i vostri paccheri al sugo di coccio, non vi resta che impiattare guarnendo con un po’ di basilico e buon appetito 18!
									

								

							
					    