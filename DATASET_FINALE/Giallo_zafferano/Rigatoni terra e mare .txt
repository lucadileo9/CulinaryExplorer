Difficoltà: Facile
I rigatoni terra e mare sono un delizioso primo piatto, semplice da preparare e molto saporito. Il sugo di questi rigatoni racchiude in sè i prodotti della terra (fagioli cannellini e funghi) e quelli del mare, come il tonno e le acciughe: questo connubio dona alla ricetta un sapore davvero particolare. I rigatoni terra e mare sono ideali da preparare se avete degli ospiti, a pranzo o a cena, perché sono piuttosto veloci da realizzare e vi permettono di fare bella figura.


												
						
						

														INGREDIENTI
							
							                            
                                
    								
    									
    										
    										516
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    516
    					
    					    					    					
    					    Carboidrati
    					    g
    					    79.4
    					
    					    					    					
    					      di cui zuccheri
    					    g
    					    6.2
    					
    					    					    					
    					    Proteine
    					    g
    					    20.3
    					
    					    					    					
    					    Grassi
    					    g
    					    11.4
    					
    					    					    					
    					      di cui saturi
    					    g
    					    1.82
    					
    					    					    					
    					    Fibre
    					    g
    					    11.2
    					
    					    					    					
    					    Colesterolo
    					    mg
    					    19
    					
    					    					    					
    					    Sodio
    					    mg
    					    490
    					
    					    				
    			
                            
													


						
							
							

							
								

																	Rigatoni
								
								
								
																	320
									g
																

								

							
								

																	Funghi champignon
								
								
								
																	150
									g
																

								

							
								

																	Olio extravergine d'oliva
								
								
								
																	4
									cucchiai
																

								

							
								

																	Passata di pomodoro
								
								
								
																	250
									ml
																

								

							
								

																	Fagioli cannellini precotti
								
								
								
																	200
									g
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								tritato
																	2
									cucchiai
																

								

							
								

																	Acciughe sott'olio
								
								
								filetti
																	5
									
																

								

							
								

																	Tonno sott'olio
								
								
								
																	70
									g
																

								

							
								

																	Cipolle
								
								
								piccola
																	1
									
																

								

							
								

																	Vino bianco
								
								
								
																	90
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i rigatoni terra e mare iniziate tritando finemente una cipolla 1, che metterete in un tegame abbastanza ampio con 4 cucchiai d'olio e farete appassire, a fuoco dolce, per pochi minuti 2. Aggiungete quindi uno spicchio d’aglio intero 3.
									

								

															

																		
																															
											
										
																														
																		Sgocciolate e sbriciolate il tonno, versatelo nel tegame 4, aggiungete il prezzemolo tritato 5 e i filetti di alici ridotti a pezzi 6. Lasciate cuocere gli ingredienti un paio di minuti, fino a quando le acciughe non si saranno sciolte e il tutto risulterà amalgamato.
									

								

															

																		
																															
											
										
																														
																		Mondate e tagliate a fettine sottili i funghi champignon 7 e aggiungeteli al sugo 8, quindi continuate la cottura, mescolando, fino a quando i funghi non cominceranno a perdere la loro acqua. Quando i funghi si saranno ammorbiditi unite i fagioli cannellini 9, saltate velocemente il tutto per un paio di minuti;
									

								

															

																		
																															
											
										
																														
																		E sfumate con il vino bianco 10; lasciatelo evaporare completamente, eliminate l'aglio 11 e aggiustate di sale. Unite ora la passata di pomodoro 12, mescolate con cura e fate cuocere il tutto per una decina di minuti, poi aggiungete pepe nero macinato a piacere.
									

								

															

																		
																															
											
										
																														
																		Fate lessare i rigatoni in abbondante acqua salata 13, scolateli al dente e versateli nel sugo 14. Fate cuocere il tutto per un paio di minuti 15, quindi servite i rigatoni terra e mare ben caldi, spolverizzati eventualmente con dell’altro prezzemolo tritato.
									

								

							
					    