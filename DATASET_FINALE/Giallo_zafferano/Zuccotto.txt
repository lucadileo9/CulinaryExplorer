Difficoltà: Media
La cucina toscana non è fatta solo di pane sciapo, spezzatini a base di carne o semplici ma buonissimi piatti di riciclo come la pappa al pomodoro e la ribollita. Nei giorni di festa si realizzano anche favolosi dessert, proprio come lo zuccotto. Un dolce che ha origini piuttosto antiche a base di pan di Spagna, che nel tempo si è evoluto principalmente nel ripieno. Oggi esistono diverse varianti di questo classico dolce e la nostra scelta è caduta su un ripieno a base di ricotta: all'interno dello zuccotto troverete due strati golosi di ricotta e arancia candita e un cuore variegato al cacao e cioccolato! Preparate lo zuccotto e portatelo in tavola ancora intero... tagliandolo scoprirete, insieme ai vostri ospiti questa bellissima sorpresa: un gioco di gusti, strati e colori, merito anche della bagna all'alchermes che dona una nota decisa ed esalta il gusto del dolce!


						
						

														INGREDIENTI
							
							                            
                                
    								
    									
    										
    										475
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    475
    					
    					    					    					
    					    Carboidrati
    					    g
    					    61.9
    					
    					    					    					
    					      di cui zuccheri
    					    g
    					    45.9
    					
    					    					    					
    					    Proteine
    					    g
    					    11.6
    					
    					    					    					
    					    Grassi
    					    g
    					    14.6
    					
    					    					    					
    					      di cui saturi
    					    g
    					    8.08
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    166
    					
    					    					    					
    					    Sodio
    					    mg
    					    225
    					
    					    				
    			
                            
													


						
														
							
														Ingredienti per un pan di spagna da 24 cm di diametro
							

							
								

																	Uova
								
								
								(circa 5 medie) a temperatura ambiente
																	275
									g
																

								

							
								

																	Farina 00
								
								
								
																	75
									g
																

								

							
								

																	Zucchero
								
								
								
																	150
									g
																

								

							
								

																	Fecola di patate
								
								
								
																	75
									g
																

								

							
								

																	Baccello di vaniglia
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per la crema
							

							
								

																	Ricotta vaccina
								
								
								
																	450
									g
																

								

							
								

																	Cacao amaro in polvere
								
								
								
																	10
									g
																

								

							
								

																	Panna fresca liquida
								
								
								
																	120
									g
																

								

							
								

																	Zucchero
								
								
								
																	50
									g
																

								

							
								

																	Gocce di cioccolato fondente
								
								
								
																	40
									g
																

								

							
								

																	Arancia candita
								
								
								
																	40
									g
																

								

							
														
							
						
														
							
														per bagnare e decorare
							

							
								

																	Alchermes
								
								
								
																	200
									g
																

								

							
								

																	Cacao amaro in polvere
								
								
								
																	
									q.b.
																

								

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare lo zuccotto come prima cosa occupatevi di realizzare il pan di Spagna. Versate nella ciotola di una planetaria le uova. Unite poi i semi della bacca di vaniglia 1 e un pizzico di sale 2. Iniziate a montare il tutto e quando le uova saranno diventate schiumose aggiungete lo zucchero lentamente 3. 
									

								

															

																		
																															
											
										
																														
																		Nel frattempo imburrate e infarinate accuratamente lo stampo da 24 cm e non appena il composto di uova e zucchero sarà diventato chiaro, gonfio e spumoso 4 spegnete la macchina. Setacciate all'interno farina e fecola 5 quindi mescolate con una spatola molto delicatamente facendo dei movimenti rotatori dal basso verso l'alto 6. 
									

								

															

																		
																															
											
										
																														
																		Versate il tutto nello stampo 7 e utilizzate una spatola per livellare la superficie 8. Cuocete il pan di Spagna in forno statico preriscaldato a 160° nel ripiano più basso per circa 50 minuti. Evitate di aprire il forno durante questo tempo e prima di sfornare il dolce verificate la cottura facendo sempre la prova dello stecchino, dato che ogni forno cuoce diversamente. Infatti infilando lo stecchino al centro della torta questo dovrà risultare completamente asciutto. Una volta cotto sfornate il Pan di Spagna 9.
									

								

															

																		
																															
											
										
																														
																		Aspettate qualche minuto quindi sformatelo capovolgendolo e lasciatelo raffreddare completamente su una gratella 10. A questo punto setacciate la ricotta in una ciotola 11, poi aggiungete lo zucchero 12 
									

								

															

																		
																															
											
										
																														
																		e mescolate con una frusta 13. A parte montate la panna 14 e incorporatela al composto di ricotta molto delicatamente, mescolando dal basso verso l'alto, per non smontarla 15.
									

								

															

																		
																															
											
										
																														
																		A questo punto trasferite circa 1/3 del composto, ovvero circa 200 g, in un'altra ciotola 16. Unite poi i cubetti di arancia candita nella ciotola contenente più farcia 17 e amalgamateli al resto mescolando con la spatola 18. Riponete in una sacca da pasticcere. 
									

								

															

																		
																															
											
										
																														
																		Invece nella ciotola con meno farcia setacciate il cacao in polvere 19 e aggiungete le gocce di cioccolato 20. Mescolate il tutto 21 e riponete in un'altra sacca da pasticcere.
									

								

															

																		
																															
											
										
																														
																		Quando il pan di Spagna sarà ormai freddo eliminate la crosticina superiore del pan di spagna 22, poi capovolgetelo e tagliatelo a fette spesse circa 1 cm 23. A questo punto munitevi di uno stampo da zuccotto, oppure di una ciotola di vetr,  da 17 cm di diametro ed 11 cm di altezza. sistemate le fette appena ricavate all'inerno, in modo da farle aderire bene ai bordi 24 
									

								

															

																		
																															
											
										
																														
																		e foderare completamente la ciotola 25. A questo punto utilizzando un pennello bagnate leggermente la parte interna con l'alchermes 26. Versate la crema bianca all'interno, facendo in modo di lasciare una conca al centro 27, 
									

								

															

																		
																															
											
										
																														
																		che amplierete e liscerete utilizzando un cucchiaio 28. Sistemate poi la crema di ricotta e cioccolato all'interno del foro appena creato 29 e con un cucchiaio livellate la superficie 30.
									

								

															

																		
																															
											
										
																														
																		Non vi resta che sigillare lo zuccotto. Posizionate sopra le fettine di pan di spagna e con un coltello eliminate l'eccesso 31. Affiancate man mano le fettine in modo da coprire interamente la base 32. Poi, sempre con il pennello, inzuppate anche la base. 
									

								

															

																		
																															
											
										
																														
																		Coprite con la pellicola per alimenti e riponete in frigorifero per almeno tre ore. Trascorso questo tempo capovolgetelo su un piatto 35 ed estraete la ciotola 36. 
									

								

															

																		
																															
											
										
																														
																		Spolverizzate prima con il cacao amaro 37 e poi con lo zucchero a velo 38. Affettate e servite il vostro zuccotto 39. 
									

								

							
					    