Difficoltà: Facile
Se amate la pasta e ceci non potete perdervi la ricetta della pasta con crema di ceci e guanciale! Una sfiziosa versione in bianco di questo grande classico, resa ancora più saporita dall’aggiunta del guanciale in sostituzione della pancetta. Utilizzando i ceci in scatola la cottura sarà molto più veloce e con l’aiuto di un semplice frullatore a immersione otterrete un condimento super cremoso che avvolgerà la pasta alla perfezione! Rustica e genuina, la pasta con crema di ceci e guanciale è un’idea diversa dal solito per gustare i legumi in tutta la loro bontà.


												
						
						

														INGREDIENTI
							
							                            
                                
    								
    									
    										
    										639
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    639
    					
    					    					    					
    					    Carboidrati
    					    g
    					    73.3
    					
    					    					    					
    					      di cui zuccheri
    					    g
    					    4.6
    					
    					    					    					
    					    Proteine
    					    g
    					    15.4
    					
    					    					    					
    					    Grassi
    					    g
    					    31.6
    					
    					    					    					
    					      di cui saturi
    					    g
    					    10.12
    					
    					    					    					
    					    Fibre
    					    g
    					    9
    					
    					    					    					
    					    Colesterolo
    					    mg
    					    38
    					
    					    					    					
    					    Sodio
    					    mg
    					    609
    					
    					    				
    			
                            
													


						
							
							

							
								

																	Cellentani
								
								
								
																	320
									g
																

								

							
								

																	Ceci precotti
								
								
								(peso sgocciolato)
																	320
									g
																

								

							
								

																	Guanciale
								
								
								
																	150
									g
																

								

							
								

																	Acqua
								
								
								
																	180
									g
																

								

							
								

																	Aglio
								
								
								
																	2
									spicchi
																

								

							
								

																	Rosmarino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la pasta con crema di ceci e guanciale, per prima cosa fate soffriggere gli spicchi di aglio in una padella con un filo d’olio per qualche minuto a fiamma media 1. Nel frattempo rimuovete la cotenna dal guanciale e tagliatelo prima a fettine dello spessore di mezzo centimetro 2 e poi a listarelle 3.
									

								

															

																		
																																											
											
										
																						
											
										
																						
											
										
																																										
																		Versate il guanciale nella padella 4 e rosolatelo bene 5. Quando il grasso sarà sciolto e il guanciale ben dorato, prelevatelo dalla padella conservando il fondo di cottura 6.
									

								

															

																		
																																											
											
										
																						
											
										
																						
											
										
																																										
																		Nella stessa padella versate i ceci precotti e sgocciolati 7, unite un rametto di rosmarino 8 e fate insaporire per una decina di minuti, sempre a fiamma media. Trascorso questo tempo aggiungete l’acqua 9 e cuocete per altri 10 minuti. Mettete sul fuoco una pentola di acqua da salare a bollore per la cottura della pasta.
									

								

															

																		
																																											
											
										
																						
											
										
																						
											
										
																																										
																		Quando i ceci saranno cotti 10, rimuovete il rosmarino e trasferiteli in un bicchiere insieme al loro liquido. Frullate con un mixer a immersione 11 per ridurli in purea 12.
									

								

															

																		
																																											
											
										
																						
											
										
																						
											
										
																																										
																		Nel frattempo cuocete la pasta nell’acqua bollente salata 13 avendo cura di lasciarla indietro di 2 minuti rispetto al tempo di cottura indicato sulla confezione. Scolate la pasta nella padella dove avrete versato la purea di ceci 14 e riaccendete il fuoco medio. Terminate la cottura della pasta aiutandovi con un mestolo della sua acqua di cottura 15.
									

								

															

																		
																																											
											
										
																						
											
										
																						
											
										
																																										
																		In ultimo pepate 16, condite con un filo d’olio e aggiustate di sale. Aggiungete una parte del guanciale nella padella, mescolate bene e impiattate. Guarnite i piatti col guanciale restante 17 e servite la vostra pasta con crema di ceci e guanciale ben calda 18!
									

								

							
					    