Difficoltà: Molto facile
Con l’arrivo della primavera prima e dell’estate poi le verdure danno il loro meglio: delicati fiori di zucca, croccanti fagiolini, succosi pomodori… verrebbe subito voglia di utilizzarle per preparare un classico minestrone, ma date le temperature in continuo aumento abbiamo pensato a un’alternativa altrettanto genuina ma più adeguata al periodo: la minestra fredda di verdure! Una pietanza non solo fresca e leggera, ma anche nutriente e ricca di vitamine. Con l’aggiunta della pastina all’uovo, la minestra fredda di verdure diventa un appetitoso primo piatto vegetariano che conquisterà anche i più restii a consumare ortaggi… e non parliamo solo di bambini, vero? Quindi approfittate della bella stagione e colorate la vostra tavola con tutto ciò che di buono ci regala la natura! I legumi freschi per esempio saranno perfetti per preparare una gustosa pasta e fagioli estiva.


												
						
						

														INGREDIENTI
							
							                            
                                
    								
    									
    										
    										338
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    338
    					
    					    					    					
    					    Carboidrati
    					    g
    					    52.6
    					
    					    					    					
    					      di cui zuccheri
    					    g
    					    7.7
    					
    					    					    					
    					    Proteine
    					    g
    					    9.4
    					
    					    					    					
    					    Grassi
    					    g
    					    10
    					
    					    					    					
    					      di cui saturi
    					    g
    					    1.73
    					
    					    					    					
    					    Fibre
    					    g
    					    5.7
    					
    					    					    					
    					    Colesterolo
    					    mg
    					    47
    					
    					    					    					
    					    Sodio
    					    mg
    					    350
    					
    					    				
    			
                            
													


						
							
							

							
								

																	Farfalline all'uovo
								
								
								
																	200
									g
																

								

							
								

																	Fiori di zucca
								
								
								
																	140
									g
																

								

							
								

																	Fagiolini
								
								
								
																	90
									g
																

								

							
								

																	Carote
								
								
								
																	3
									
																

								

							
								

																	Patate
								
								
								piccola
																	1
									
																

								

							
								

																	Pomodori ramati
								
								
								
																	1
									
																

								

							
								

																	Cipollotto fresco
								
								
								
																	1
									
																

								

							
								

																	Acqua
								
								
								
																	1
									l
																

								

							
								

																	Alloro
								
								
								
																	1
									foglia
																

								

							
								

																	Scorza di limone
								
								
								
																	
									q.b.
																

								

							
								

																	Origano
								
								
								fresco
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la minestra fredda di verdure, iniziate con la preparazione degli ingredienti: sbucciate e spuntate le carote, poi tagliatele a listarelle 1 e riducetele a cubetti 2. Lavate e spuntate i fagiolini e tagliateli a rondelle 3.
									

								

															

																		
																															
											
										
																														
																		Lavate il cipollotto, eliminate la radice e tagliatelo a rondelle per tutta la sua lunghezza, prelevando la parte più chiara 4. Lavate il pomodoro, rimuovete la parte verde e tagliatelo a fette 5, dividete a metà ciascuna fetta e ricavate dei quarti 6.
									

								

															

																		
																															
											
										
																														
																		Lavate e pelate le patate, dividetele a metà, tagliatele a bastoncini 7 e infine a dadini 8. In ultimo lavate delicatamente i fiori di zucca, eliminate il pistillo interno e tritateli grossolanamente 9.
									

								

															

																		
																															
											
										
																														
																		Ora versate tutte le verdure in una casseruola capiente e copritele con un litro di acqua 10, aggiungete una foglia di alloro 11 e un pezzo intero di scorza di limone 12, poi salate, pepate e lasciate cuocere a fiamma bassa per circa 25 minuti.
									

								

															

																		
																															
											
										
																														
																		Trascorso questo tempo, aggiungete la pastina all’uovo direttamente nella pentola 13, mescolate bene 14 e cuocete per altri 3 minuti, dopodiché spegnete il fuoco, eliminate la foglia d’alloro e la scorza di limone 15
									

								

															

																		
																															
											
										
																														
																		Aggiungete l’origano fresco 16 e lasciate intiepidire il tutto nella pentola in modo che la pastina continui a cuocere con il calore della minestra. Una volta tiepida, trasferite la minestra nei piatti e conditela con un filo d’olio a crudo 17 e una macinata di pepe nero: la vostra minestra fredda di verdure è pronta per essere servita 18!
									

								

							
					    