Difficoltà: Media
Ci sono capolavori che non sono solo appannaggio dell'arte, della letteratura o della poesia. O meglio, possiamo considerare arte tutto ciò che ha in sé un seme di creatività, un alone di unicità e la capacità di suscitare emozione... in tutti i sensi! Oggi vi portiamo in cucina dove l'arte si esplica nella sua versione più gustosa e goduriosa e si mescola talvolta ad altre espressioni dell'ingegno umano, come per la ciambella marmorizzata, una versione elegante e sfiziosa del classico ciambellone della nonna! Un dolce dalla bontà divina, perfetto per la colazione o la merenda, irresistibile per la sua dolcezza, morbidezza ed inconfondibile per le sue venature che ricordano proprio il marmo e che la differenziano dalla tradizionale ciambella. La mente corre alle straordinarie opere di Canova e Michelangelo che sapevano trasformare il freddo e duro marmo in morbido materiale da plasmare... tanto da dargli vita! Prendete l'arte dunque e... versatela in uno stampo da ciambella: le vostre mani contribuiranno all'incontro e all'abbraccio tra l'impasto al cacao e quello bianco della ciambella marmorizzata, in un sinuoso risultato bigusto che vi soprenderà ad ogni fetta!

Scopri anche la nostra ciambella al cacao o perché non persino nella sua versione all'acqua e cacao! Oppure la nostra torta bicolore o la torta zebrata, dal successo garantito! Se sei in cerca di leggerezza prova invece il ciambellone all'acqua, soffice e profumato.


						
						

														INGREDIENTI
							
							                            
                                
    								
    									
    										
    										519
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    519
    					
    					    					    					
    					    Carboidrati
    					    g
    					    71.9
    					
    					    					    					
    					      di cui zuccheri
    					    g
    					    33.5
    					
    					    					    					
    					    Proteine
    					    g
    					    10.6
    					
    					    					    					
    					    Grassi
    					    g
    					    21.1
    					
    					    					    					
    					      di cui saturi
    					    g
    					    11.65
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    154
    					
    					    					    					
    					    Sodio
    					    mg
    					    199
    					
    					    				
    			
                            
													


						
														
							
														Ingredienti per l'impasto di base (per uno stampo a ciambella di 24 cm di diametro)
							

							
								

																	Burro
								
								
								ammorbidito a temperatura ambiente
																	200
									g
																

								

							
								

																	Baccello di vaniglia
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
								

																	Lievito in polvere per dolci
								
								
								
																	16
									g
																

								

							
								

																	Farina 00
								
								
								
																	455
									g
																

								

							
								

																	Latte intero
								
								
								a temperatura ambiente
																	250
									g
																

								

							
								

																	Uova
								
								
								medie  ( a temperatura ambiente)
																	5
									
																

								

							
								

																	Zucchero
								
								
								
																	300
									g
																

								

							
														
							
						
														
							
														per l'impasto chiaro
							

							
								

																	Farina 00
								
								
								
																	45
									g
																

								

							
														
							
						
														
							
														per l'impasto scuro
							

							
								

																	Cacao amaro in polvere
								
								
								
																	30
									g
																

								

							
								

																	Latte intero
								
								
								
																	15
									g
																

								

							
														
							
						
														
							
														Ingredienti per cospargere
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la ciambella marmorizzata cominciate ponendo il burro morbido a pezzetti insieme allo zucchero nella tazza della planetaria munita di fruste 1 (se non avete la planetaria, potete eseguire il medesimo procedimento ponendo gli ingredienti in una ciotola e utilizzando le fruste elettriche). Aggiungete il pizzico di sale e i semi di una bacca di vaniglia 2 e cominciate a montare 3, fino ad ottenere una crema bianca e spumosa.
									

								

															

																		
																															
											
										
																														
																		A parte, rompete le uova (a temperatura ambiente) in una ciotola, per verificare l’assenza di impurità e aggiungetele leggermente sbattute poco per volta in planetaria, senza smettere di montare 4, fino a quando il composto risulterà omogeneo e senza grumi: ci vorranno circa 5 minuti. A parte, in una ciotola, setacciate 455 g di farina 5 e il lievito 6 e mescolateli tra loro.
									

								

															

																		
																															
											
										
																														
																		Unite quindi il mix di farina e lievito nella planetaria un cucchiaio per volta 7, sempre continuando a montare, aggiungendone ancora solo quando il precedente risulta completamente assorbito dall’impasto. Infine, versate 250 g di latte a temperatura ambiente a filo 8. Quando anch’esso risulta assorbito, smettete di montare 9
									

								

															

																		
																															
											
										
																														
																		dividete il composto in parti uguali (circa 745 g l’una), ponendolo in due ciotole 10. In una, quella che sarà l’impasto bianco, aggiungete a pioggia 45 g di farina restanti, sempre setacciandoli 11 e amalgamate delicatamente. Nell’altra ciotola, che diventerà l’impasto scuro, aggiungete, setacciandolo, 30 g di cacao amaro in polvere 12
									

								

															

																		
																															
											
										
																														
																		e i 15 g di latte restanti, a temperatura ambiente 13. Amalgamate anche questo impasto con delicatezza. Adesso che avete ottenuto l’impasto di entrambi i colori 14, trasferiteli all’interno di 2 differenti sac-à-poche 15.
									

								

															

																		
																															
											
										
																														
																		Inserite poi le 2 sac-à-poche all’interno di una terza sac-à-poche più grande o che le contenga entrambe 16, fate convergere le 3 punte e tagliatele con un paio di forbici. Imburrate e infarinate uno stampo da ciambella di 24 cm di diametro, e andate a distribuirvi il composto bicolore (17-18), in cerchi concentrici e zigzagati.
									

								

															

																		
																															
											
										
																														
																		Una volta esaurito l’impasto, per ottenere la marmorizzazione amalgamate l'impasto facendo un cerchio con la forchetta  19, infornate il dolce in forno statico preriscaldato a 170° e cuocete per 55-60 minuti 20 (potete cuocere in forno ventilato a 150° per circa 45-50 minuti, coprendo dopo 30 minuti di cottura se vedete che si scurisce troppo in superficie), fate la prova dello stecchino verso fine cottura. Se il dolce dovesse scurirsi troppo, anche per la cottura in forno statico, copritene la superficie con carta di alluminio. Sfornate infine la vostra ciambella marmorizzata, lasciatela raffreddare e sformatela su una gratella 21. Potete poi spolverizzarla con zucchero a velo a piacere una volta fredda! La merenda è servita!
									

								

							
					    