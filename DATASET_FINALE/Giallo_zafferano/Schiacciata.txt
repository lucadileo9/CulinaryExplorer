Difficoltà: Media
C'è chi la schiacciata la preferisce dolce e chi invece la vuole salata. Stiamo parlando della schiacciata toscana! Nella versione salata si tratta di un impasto facile da fare in casa: saranno necessarie un paio di lievitazioni affinché il risultato finale sia esattamente come deve essere. La schiacciata all'olio toscana, infatti, racchiude in sé una poesia armonica fatta di un impasto spugnoso nel mezzo, ideale ad accogliere ricchi condimenti, e di una fragrante crosta dorata. Attenzione quindi a non chiamarla o confonderla con la focaccia! Nel centro di Firenze, e non solo, è uno degli street food più comuni e finalmente potrete prepararla anche voi grazie alla nostra ricetta spiegata passo passo. L'unico dubbio che avrete quando prepararete anche voi l'autentica schiacciata all'olio sarà la scelta della farcitura! Noi intanto vi suggeriamo: finocchiona toscana o mortadella, stracchino e granella di pistacchi. E voi che idee avete? Mentre ci pensate vi lasciamo qualche altra idea stuzzicante in tema "schiacciata": 


						
						

														INGREDIENTI
							
							                            
                                
    								
    									
    										
    										526
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    526
    					
    					    					    					
    					    Carboidrati
    					    g
    					    91.1
    					
    					    					    					
    					      di cui zuccheri
    					    g
    					    3.3
    					
    					    					    					
    					    Proteine
    					    g
    					    15.3
    					
    					    					    					
    					    Grassi
    					    g
    					    11.1
    					
    					    					    					
    					      di cui saturi
    					    g
    					    2.08
    					
    					    					    					
    					    Fibre
    					    g
    					    3.3
    					
    					    					    					    					
    					    Sodio
    					    mg
    					    787
    					
    					    				
    			
                            
													


						
														
							
							

							
								

																	Farina 00
								
								
								
																	200
									g
																

								

							
								

																	Farina Manitoba
								
								
								
																	300
									g
																

								

							
								

																	Acqua
								
								
								fredda
																	340
									g
																

								

							
								

																	Lievito di birra fresco
								
								
								
																	3
									g
																

								

							
								

																	Sale fino
								
								
								
																	5
									g
																

								

							
								

																	Miele
								
								
								
																	5
									g
																

								

							
								

																	Olio extravergine d'oliva
								
								
								
																	20
									g
																

								

							
														
							
						
														
							
														per la superficie
							

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la schiacciata all'olio cominciate versando in una ciotola la farina manitoba e la farina 00 1. Sporcatevi le mani di farina e sbriciolate il lievito fresco 2, poi versate parte dell'acqua fredda tenendone un po' da parte 3. 
									

								

															

																		
																															
											
										
																														
																		Iniziate a impastare con un cucchiaio di legno 4 e versate la restante parte di acqua 5 continuando a impastare 6. 
									

								

															

																		
																															
											
										
																														
																		Versate l'olio 7 incorporandolo ancora con il cucchiaio di legno 8 e infine il miele 9.
									

								

															

																		
																															
											
										
																														
																		Continuate a impastare finché l'impasto non avrà cambiato consistenza e sarà diventato leggermente morbido e appiccicoso 10. Quindi inumiditevi leggermente le mani 11 e impastate a mano: lavorate sollevando un lembo e portandolo al centro, ripetete per qualche minuto 12.
									

								

															

																		
																															
											
										
																														
																		Incorporate il sale 13 e poi trasferite l'impasto in una ciotola unta, coprite con pellicola 14 e fate lievitare per circa 90 minuti, o comunque fino al suo raddoppio, tenendolo in forno con la luce accesa o sotto una copertina 15. 
									

								

															

																		
																															
											
										
																														
																		Trascorso il tempo bagnate leggermente il piano da lavoro e inumidite anche le mani 16, quindi versate l'impasto sul piano 17 e date 3 pieghe di rinforzo. Il movimento da fare è semplice, bisogna sollevare con le mani dalla parte centrale 18.
									

								

															

																		
																															
											
										
																														
																		Dopodiché l'estremità bassa andrà appoggiata sul piano mentre quella superiore andrà ricongiunta 19 appoggiandola sopra 20. Ripetete questa operazione per altre 2 volte. Formate una palla, coprite e lasciate lievitare per altri 30 minuti 21. 
									

								

															

																		
																															
											
										
																														
																		Sistemate la carta forno all'interno di una teglia da 30x40 cm, ungete e poi rovesciate all'interno l'impasto lievitato 22. Tirate con la punta delle dita formando i classici fori della focaccia 23. Vaporizzate la superficie con poca acqua e ancora un po' di olio 24.
									

								

															

																		
																															
											
										
																														
																		Salate a piacimento 25 (nella versione tradizionale si abbonda con i due condimenti). Quindi passate infine alla cottura in forno, preriscaldato in modalità statica, a 230° per circa 7 minuti poi abbassate a 190° e continuate per altri 9 minuti circa. Staccate la schiaccata dalla leccarda e sistematela sulla griglia del forno, quindi ripassatela per altri 9 minuti circa a 190° 26. Una volta estratta dal forno spennellate la vostra schiacciata con ancora un po' d'olio prima di gustarla in purezza o dividerla a metà e farcirla 27.
									

								

							
					    