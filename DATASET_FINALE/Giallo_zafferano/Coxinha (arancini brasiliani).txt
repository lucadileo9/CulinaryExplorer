Difficoltà: Media
La coxinha è un antipasto tipico brasiliano che ricorda i nostri arancini siciliani. Il termine coxinha, che in portoghese significa piccola coscia di pollo, sta proprio ad indicare la forma di questi bocconcini che somiglia appunto ad un cosciotto.
L’idea di realizzare delle finte cosce di pollo fritte venne al cuoco della famiglia reale brasiliana il quale si trovò a dover assecondare i capricci del piccolo erede al trono che voleva mangiare cosce di pollo fritte anche quando non erano disponibili.
La coxinha si prepara farcendo con un ripieno di carne e verdure una pasta a base di burro, farina e uova che poi viene passata in pastella e fritta. Il ripieno della coxinha può contenere, oltre alla carne di pollo, cipolla e aglio che costituiscono gli ingredienti di base della ricetta, anche patate, piselli, funghi e in alcuni casi si utilizza anche del formaggio cremoso spalmabile. Esiste inoltre la versione vegetariana della coxinha che si prepara con la carne di soia. Il procedimento richiede un po’ di tempo ma vale la pena provare questa ricetta esotica molto sfiziosa e invitante.


						
						

														INGREDIENTI
							
													


						
														
							
														Ingredienti per 14 coxinha
							

							
								

																	Petto di pollo
								
								
								
																	300
									g
																

								

							
								

																	Carote
								
								
								
																	1
									
																

								

							
								

																	Sedano
								
								
								
																	1
									costa
																

								

							
								

																	Cipolle
								
								
								
																	1
									
																

								

							
								

																	Passata di pomodoro
								
								
								
																	2
									cucchiai
																

								

							
								

																	Aglio
								
								
								
																	2
									spicchi
																

								

							
								

																	Prezzemolo
								
								
								da tritare
																	2
									cucchiai
																

								

							
								

																	Alloro
								
								
								
																	2
									foglie
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la pasta
							

							
								

																	Brodo di pollo
								
								
								
																	400
									ml
																

								

							
								

																	Farina 00
								
								
								
																	250
									g
																

								

							
								

																	Latte intero
								
								
								
																	125
									ml
																

								

							
								

																	Burro
								
								
								
																	50
									g
																

								

							
								

																	Tuorli
								
								
								
																	1
									
																

								

							
														
							
						
														
							
														per la pastella
							

							
								

																	Farina 00
								
								
								
																	50
									g
																

								

							
								

																	Latte intero
								
								
								
																	75
									ml
																

								

							
														
							
						
														
							
														per impanare
							

							
								

																	Pangrattato
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le coxinhas tagliate a bocconcini il petto di pollo 1. Sbucciate la cipolla e tagliatene metà, lavate e pelate la carota e tagliatela a pezzettoni, infine lavate e tagliate a pezzettoni anche il sedano 2; ponete pollo e verdure in un tegame alto, unite due foglie di alloro, uno spicchio d'aglio 3 e
									

								

															

																		
																															
											
										
																														
																		versate l’acqua 4 fino a coprire gli ingredienti e salate. Fate bollire il pollo fino a che la carne non risulterà bianca e tenera. Quando il pollo sarà bollito, scolate i bocconcini di pollo (avendo cura di conservare il brodo che servirà per la pasta che avvolgerà il ripieno) e tritateli finemente con un coltello oppure con l'aiuto di un mixer (5-6).
									

								

															

																		
																															
											
										
																														
																		Fate soffriggere in due cucchiai d’olio uno spicchio d’aglio schiacciato o tritato finemente e lasciate insaporire l’olio. Aggiungete la mezza cipolla tritata 7, fatela appassire almeno 10 minuti e poi aggiungete la salsa di pomodoro 8, fate cuocere qualche minuto e incorporate il pollo tritato 9. Salate e pepate a piacere.
									

								

															

																		
																															
											
										
																														
																		Aromatizzate il ripieno con il prezzemolo 10 e tenetelo da parte a raffreddare. Ora dedicatevi alla pasta che avvolgerà il ripieno: fate sciogliere il burro in un tegame. Aggiungete il brodo di pollo precedentemente ricavato 11. Versare il latte a temperatura ambiente 12 e portare tutto ad ebollizione.
									

								

															

																		
																															
											
										
																														
																		Aggiungere la farina setacciata 13 e mescolate velocemente con una frusta mentre il tutto continua a cuocere a fuoco basso fino a quando la farina non avrà assorbito i liquidi e l'impasto si staccherà dalla pentola e risulterà ben compatto 14. Lasciate intiepidire e amalgamate infine il tuorlo all'impasto 15.
									

								

															

																		
																															
											
										
																														
																		Ora potete comporre le coxinhas: prendete una porzione d’impasto delle dimensioni del palmo di una mano, circa 50 gr 16. Con il pollice dell’altra mano formare una cavità al centro e farcire con il ripieno, circa 10 gr 17. Chiudete la pallina avvolgendo il ripieno con l’impasto e date la forma di una coscetta 18.
									

								

															

																		
																															
											
										
																														
																		Gli ingredienti indicati sono sufficienti per 14 coxinhas 19. Ora preparate una pastella con il latte e la farina setacciata e ponete il pangrattato in una ciotola ampia. Impanate ciascuna coxinha prima nella pastella 20 e poi nel pangrattato 21.
									

								

															

																		
																															
											
										
																														
																		Quando l'olio sarà caldo (per verificare che l’olio sia arrivato a temperatura fate la prova dello stecchino: immergete la punta di uno stecchino nell’olio, se vedete che comincerà a friggere allora sarà sufficientemente caldo) iniziate a friggere le coxinhas ad una ad una per qualche minuto (22-23), o fino a quando si dorerà la panatura. Scolatele e ponete a sgocciolare sun un vassoio rivestito di carta assorbente 24. Servite le coxinhas ben calde.
									

								

							
					    