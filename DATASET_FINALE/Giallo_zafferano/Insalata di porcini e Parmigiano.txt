Difficoltà: Molto facile
Cinque ingredienti di qualità per un contorno autunnale semplice e delizioso: insalata di porcini e Parmigiano. I porcini sono una varietà di funghi tra le più pregiate, caratterizzati da una consistenza soda e carnosa che li rende ideali da gustare anche crudi (dovranno essere freschissimi!). Come condire al meglio questa insalata realizzata solo con Parmigiano Reggiano DOP e funghi porcini? Con un altro prodotto d'eccellenza della nostra terra: l'olio extravergine d'oliva non filtrato, delle foglioline di timo e qualche goccia di limone. Perfetta per accompagnare secondi di carne, l’insalata di porcini e Parmigiano è ottima anche come piatto unico per un pranzo fresco, leggero e nutriente.


												
						
						

														INGREDIENTI
							
													


						
							
							

							
								

																	Funghi porcini
								
								
								(da pulire)
																	600
									g
																

								

							
								

																	Parmigiano Reggiano DOP
								
								
								(in scaglie)
																	40
									g
																

								

							
								

																	Limoni
								
								
								(succo e scorza)
																	1
									
																

								

							
								

																	Timo
								
								
								
																	4
									rametti
																

								

							
								

																	Olio extravergine d'oliva
								
								
								grezzo non filtrato
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare l’insalata di porcini e Parmigiano per prima cosa occupatevi della pulizia dei funghi: con l’aiuto di un coltellino a lama liscia raschiate con delicatezza il gambo per rimuovere la parte terrosa 1, poi eliminate i residui con un pennello o un panno di cotone. Una volta puliti tagliate i funghi interi a fettine sottili nel verso della lunghezza 2 3.
									

								

															

																		
																																											
											
										
																						
											
										
																						
											
										
																																										
																		Trasferite i porcini in una ciotola e aggiungete i rametti di timo 4, la scorze 5 e il succo di limone 6.
									

								

															

																		
																																											
											
										
																						
											
										
																						
											
										
																																										
																		Condite con sale, pepe e un abbondante giro d’olio extravergine d'oliva 7. Infine ricavate delle scaglie di Parmigiano Reggiano DOP 8 e unitele ai funghi 9.
									

								

															

																		
																															
											
										
																														
																		Mescolate bene il tutto 10. Servite l’insalata di porcini e Parmigiano con un’ultima macinata di pepe 11 e qualche fogliolina di timo 12!
									

								

							
					    