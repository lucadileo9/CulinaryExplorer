Difficoltà: Molto facile
Avete presente quella voglia di dolce che vi assale dopo i pasti? A volte basta veramente poco per placarla... un buon caffè ed un piccolo pasticcino possono rendervi felici in un lampo! Sarà che i dolci stimulano la produzione di endorfine o che sono così buoni ma sanno come regalarci un momento di benessere! E così per non esagerare troppo con pasticcini pieni di creme e cioccolato abbiamo pensato ad un dolcetto tutto da scartare: le cartucce napoletane! In molti forse non le conoscono, ma a Napoli e in tutto il Sud Italia si vedono spesso nei forni o in pasticceria di fianco a mignon, pasticceria secca, taralli o paste di mandorla e pizzicotti! Infatti se siete amanti delle mandorle le cartucce napoletane sono proprio il dolce che fa per voi!


												
						
						

														INGREDIENTI
							
													


						
							
														Ingredienti per circa 16 cartucce napoletane
							

							
								

																	Mandorle pelate
								
								
								
																	20
									g
																

								

							
								

																	Zucchero a velo
								
								
								
																	20
									g
																

								

							
								

																	Acqua
								
								
								
																	10
									g
																

								

							
								

																	Zucchero
								
								
								
																	85
									g
																

								

							
								

																	Burro
								
								
								a temperatura ambiente
																	85
									g
																

								

							
								

																	Uova
								
								
								(1 medio)
																	52
									g
																

								

							
								

																	Farina 00
								
								
								
																	115
									g
																

								

							
								

																	Essenza di mandorla
								
								
								amara
																	0,5
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le cartucce napoletane come prima cosa ponete nel contenitore di un mixer dotato di lame lo zucchero a velo 1, le mandorle 2 e l'acqua 3. 
									

								

															

																		
																															
											
										
																														
																		Frullate il tutto fino ad ottenere una crema 4 e trasferitela in una ciotolina 5. In un'altra ciotola versate il burro a temperatura ambiente 6, 
									

								

															

																		
																															
											
										
																														
																		lo zucchero 7 e l'essenza di mandorla amara 8. Lavorate il tutto con le fruste elettriche 9 per qualche minuto fino a che il burro non sarà montato. 
									

								

															

																		
																															
											
										
																														
																		A questo punto aggiungete la crema di mandorle preparata all'inizio 10 e lavorate ancora con lo sbattitore 11 fino a che non otterrete un composto uniforme. Aggiungete a questo punto l'uovo intero 12 
									

								

															

																		
																															
											
										
																														
																		e accendete di nuovo le fruste per farlo assorbire 13. In ultimo unite la farina in un colpo solo 14 e lavorate prima a velocità bassa e poi alzatela leggermente 15.
									

								

															

																		
																															
											
										
																														
																		Una volta ottenuto un composto ben montato, liscio ed omogeneo 16 trasferitelo all'interno di un sac-à-poche senza bocchetta 17. Posizionate poi i cilindri di metallo del diametro di 2,5 cm e lunghi 4,5 cm su una placca rivestita con la carta forno e munitevi delle tipiche cartine per dolci 18. 
									

								

															

																		
																															
											
										
																														
																		Arrotolatele e infilatene una in ciascun cilindro 19. Riempiteli con l'impasto fino al bordo dei cilindri di metallo (20-21). Con queste dosi otterrete circa 16 cartucce. Cuocete in forno statico preriscaldato a 180° per circa 20 minuti, nel ripiano centrale. 
									

								

															

																		
																															
											
										
																														
																		Quando saranno ben dorate in superficie sfornatele e lasciatele intiepidire 22. Poi estraete delicatamente le cartucce dai cilindri di metallo (con tutta la carta) e trasferitele su un vassoio 23. Le cartucce napoletane sono pronte da servire 24. 
									

								

							
					    