Difficoltà: Media
Il burro di mandorle è una crema ricca e saporita che può essere utilizzata al naturale, spalmata su fette biscottate, pane fresco e si presta anche ad essere accompagnata con frutta fresca. Ma non solo, il burro di mandorle può diventare anche un ingrediente speciale per arricchire di sapore muffin, torte, biscotti e anche frullati. I suoi impieghi in cucina ricalcano quelli del celebre burro d’arachidi, immancabile nelle case degli americani che lo usano anche per farcire i sandwich in modo veloce e goloso. Se amate la colazione in stile anglossasone, provate questa crema come topping per waffle, pancake o un genuino porridge per iniziare la giornata con gusto ed energia!


												
						
						

														INGREDIENTI
							
													


						
							
														Ingredienti per circa 200 g di burro
							

							
								

																	Mandorle pelate
								
								
								
																	200
									g
																

								

							
								

																	Olio di sesamo
								
								
								
																	1
									cucchiaio
																

								

							
								

																	Sale fino
								
								
								
																	½
									cucchiaino
																

								

							
								

																	Miele millefiori
								
								
								
																	½
									cucchiaino
																

								

							
								

																	Cannella in polvere
								
								
								
																	¼
									cucchiaino
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il burro di mandorle ponete le mandorle pelate su una teglia 1, tostatele in forno ventilato preriscaldato a 190° per 8 minuti. Una volta intiepidite 2, non raffreddate del tutto, versatele nel mixer 3 e azionate le lame alla velocità più bassa.
									

								

															

																		
																															
											
										
																														
																		All’inizio si avrà una consistenza sbriciolosa 4, poi il composto si rapprenderà 5, dopodiché diventerà più fluido. Queste 3 fasi si avranno in circa 6-7 minuti, dipende comunque dal tipo di mixer. State attenti a non sovraccaricare troppo il vostro mixer, se dovesse scaldarsi troppo fategli fare una pausa. Passati 10 minuti insaporite con la cannella e il sale 6.
									

								

															

																		
																															
											
										
																														
																		Versate anche il miele e l’olio di sesamo 7. Fate ripartire il mixer e frullate ancora per altri 5 minuti. In totale 15 minuti dovrebbero bastare a far sì che le mandorle rilascino il loro olio essenziale e otterrete una crema liscia e senza grumi 8. Conservate in frigo per un’ora prima di utilizzare il vostro burro di mandorle 9.
									

								

							
					    