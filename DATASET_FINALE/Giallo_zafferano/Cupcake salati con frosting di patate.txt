Difficoltà: Facile
Basta poco per trasformare dei semplici tortini con peperoni e cipolle in uno sfizioso antipasto, per esempio aggiungendo una decorazione che sia gustosa e scenografica allo stesso tempo come abbiamo fatto per i cupcake salati con frosting di patate! Ci siamo ispirati alla ricetta delle patate duchessa per realizzare un composto soffice e cremoso che ricorda proprio quello che caratterizza i classici cupcake e il risultato è stato all’altezza delle nostre aspettative: i cupcake salati con frosting di patate, infatti, saranno una gioia prima per gli occhi e poi per il palato, un’idea vincente per stupire con gusto i vostri amici!


						
						

														INGREDIENTI
							
													


						
														
							
														Ingredienti per 8 cupcake
							

							
								

																	Farina 00
								
								
								
																	200
									g
																

								

							
								

																	Cipolle
								
								
								
																	½
									
																

								

							
								

																	Peperoni rossi
								
								
								
																	1
									
																

								

							
								

																	Uova
								
								
								
																	3
									
																

								

							
								

																	Latte intero
								
								
								
																	120
									g
																

								

							
								

																	Grana Padano DOP
								
								
								da grattugiare
																	85
									g
																

								

							
								

																	Olio extravergine d'oliva
								
								
								
																	15
									g
																

								

							
								

																	Lievito istantaneo per preparazioni salate
								
								
								
																	10
									g
																

								

							
								

																	Paprika dolce
								
								
								
																	1
									cucchiaino
																

								

							
								

																	Timo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il frosting
							

							
								

																	Patate
								
								
								
																	300
									g
																

								

							
								

																	Grana Padano DOP
								
								
								da grattugiare
																	50
									g
																

								

							
								

																	Tuorli
								
								
								
																	2
									
																

								

							
								

																	Burro
								
								
								
																	10
									g
																

								

							
								

																	Noce moscata
								
								
								
																	1
									pizzico
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i cupcake salati con frosting di patate, iniziate a preparare gli ingredienti: mondate la cipolla e affettatela sottilmente 1, poi pulite il peperone dai semi e filamenti interni, tagliatelo a strisce 2 e riducetelo a pezzetti di circa 1 cm 3. Vi occorreranno circa 200 g di peperone pulito.
									

								

															

																		
																															
											
										
																														
																		Soffriggete la cipolla in una padella con un filo d’olio per circa 5 minuti 4, poi unite i peperoni 5 e cuocete per altri 5 minuti a fuoco vivace 6.
									

								

															

																		
																															
											
										
																														
																		Tenete le cipolle e i peperoni momentaneamente da parte e mettete a lessare le patate in una pentola: ci vorranno circa 30-40 minuti a seconda della dimensione 7. Nel frattempo preparate l’impasto dei cupcake: in una ciotola mettete le uova, il timo sfogliato 8 e la paprika 9.
									

								

															

																		
																															
											
										
																														
																		Salate 10, pepate e iniziate a mescolare con una frusta (elettrica o a mano), poi unite il Grana Padano grattugiato 11 e la farina 12.
									

								

															

																		
																															
											
										
																														
																		Aggiungete anche il lievito istantaneo 13 e continuate a mescolare, poi versate l’olio d’oliva 14 e il latte 15.
									

								

															

																		
																															
											
										
																														
																		Mescolate fino ad ottenere un composto liscio e omogeneo 16, poi unite i peperoni con le cipolle e amalgamate il tutto 17. Distribuite il composto ottenuto in 8 stampini da muffin foderati con pirottini di carta 18 e cuocete in forno statico preriscaldato a 185° per circa 25 minuti.
									

								

															

																		
																															
											
										
																														
																		Quando le patate saranno cotte (verificate che siano morbide infilzandole con una forchetta), schiacciatele con uno schiacciapatate all’interno di una ciotola 19, poi aggiungete il Grana Padano grattugiato 20 e il sale 21.
									

								

															

																		
																															
											
										
																														
																		Unite anche i tuorli 22, il burro e un pizzico di noce moscata e mescolate con una frusta per amalgamare il tutto 23, poi trasferite il composto di patate in un sac-à-poche con bocchetta a stella del diametro di 15 mm. Trascorso il tempo di cottura, sfornate i cupcake e decorateli spremendo un ciuffo di frosting di patate sulla superficie 24.
									

								

															

																		
																															
											
										
																														
																		Insaporite con una macinata di pepe 25 e infornate per altri 5 minuti in modalità grill, fino a quando il frosting non risulterà dorato 26. Lasciate intiepidire e servite i vostri cupcake salati con frosting di patate 27!
									

								

							
					    