Difficoltà: Facile
Immaginate di passeggiare per i vicoli parigini ed essere rapiti dai profumi emanati dalle tipiche boulangerie dove si preparano prodotti da forno freschi e genuini ai quali è impossibile resistere.
Ma perché viaggiare con la fantasia e non realizzare a casa un dolce semplice e al tempo stesso goloso come la viennoise au chocolat.
Un dolce francese che si gusta a colazione le cui origini non sono certe, si ritiene che sia stato importato da Vienna, da qui il nome viennoise, da August Zang un famoso editore austriaco dalla personalità eclettica vissuto nell’Ottocento che ebbe il merito di aprire a Parigi una delle prime boulangerie viennoise, ovvero una panetteria di lusso viennese dove tra le altre cose si produceva il pane viennoise, un pane al latte dolce e morbido dalla crosta lucente caratterizzato da una forma allungata e da incisioni trasversali in superficie. Per rendere ancora più goloso questo pane si usa farcirlo con gocce di cioccolato e noi abbiamo scelto di proporvi proprio questa versione così appetitosa. Vi abbiamo ingolosito? Non esitate e provate anche voi la viennoise au chocolat!


						
						

														INGREDIENTI
							
							                            
                                
    								
    									
    										
    										810
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    810
    					
    					    					    					
    					    Carboidrati
    					    g
    					    100.8
    					
    					    					    					
    					      di cui zuccheri
    					    g
    					    34.4
    					
    					    					    					
    					    Proteine
    					    g
    					    18
    					
    					    					    					
    					    Grassi
    					    g
    					    37.2
    					
    					    					    					
    					      di cui saturi
    					    g
    					    21.26
    					
    					    					    					
    					    Fibre
    					    g
    					    3
    					
    					    					    					
    					    Colesterolo
    					    mg
    					    117
    					
    					    					    					
    					    Sodio
    					    mg
    					    367
    					
    					    				
    			
                            
													


						
														
							
														Ingredienti per 6 viennoise da 220 g ciascuna
							

							
								

																	Farina Manitoba
								
								
								
																	600
									g
																

								

							
								

																	Latte intero
								
								
								
																	400
									ml
																

								

							
								

																	Gocce di cioccolato fondente
								
								
								
																	200
									g
																

								

							
								

																	Burro
								
								
								
																	150
									g
																

								

							
								

																	Zucchero
								
								
								
																	60
									g
																

								

							
								

																	Lievito di birra secco
								
								
								
																	4
									g
																

								

							
								

																	Sale fino
								
								
								
																	5
									g
																

								

							
														
							
						
														
							
														per spennellare
							

							
								

																	Tuorli
								
								
								
																	1
									
																

								

							
								

																	Panna fresca liquida
								
								
								
																	2
									cucchiai
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la viennoise au chocolat iniziate sciogliendo il sale in 200 ml di latte tiepido 1, nella restante parte di latte sciogliete il lievito di birra  disidratato (in alternativa potete utilizzare 12 g di lievito di birra fresco) 2 e tenete da parte. Intanto nella ciotola di una planetaria setacciate la farina 3 e
									

								

															

																		
																															
											
										
																														
																		aggiungete lo zucchero semolato 4. Iniziate ad impastare usando la foglia e unendo a filo il latte con il lievito di birra 5, azionate la planetaria e  per amalgamare il composto, unite poi il latte nel quale avete sciolto il sale 6.
									

								

															

																		
																															
											
										
																														
																		Quando gli ingredienti saranno ben amalgamati tra loro 7 sostituite la foglia con il gancio e aggiungete il burro morbido a pezzetti, un cubetto alla volta 8. Quando avrete aggiunto tutto il burro impastate ancora per 20 minuti fino a quando la pasta si staccherà dalle pareti e si presenterà molto elastico e liscio 9.
									

								

															

																		
																															
											
										
																														
																		Formate un panetto con l'impasto 10, ponete il panetto all’interno di una ciotola, ricoprite con la pellicola 11 e lasciate lievitare in forno spento con la luce accesa per un’ora o fino a quando l’impasto non avrà raddoppiato il suo volume 12.
									

								

															

																		
																															
											
										
																														
																		Trascorso questo tempo, dividetelo in 6 pezzi da circa 220 g l’uno 13, stendete i panetti appiattendoli leggermente con le mani e farciteli con le gocce di cioccolato 14. Ripiegate la sfoglia di pasta 15
									

								

															

																		
																															
											
										
																														
																		e arrotolatela come per formare una baguette 16, ponete le viennoise su una teglia rivestita di carta da forno e lasciatele lievitare per 1 ore e mezza circa sempre in forno spento con la luce accesa. Trascorso questo tempo sbattete il tuorlo d’uovo con due cucchiai di panna (o latte) e spennellate la superficie delle viennoise con questa miscela, infine praticate dei tagli in senso trasversale sulla superficie delle viennoise 17 e infornate in forno preriscaldato statico a 195° per 20 minuti circa o fino a quando non risulteranno ben dorate in superficie 18 (se in forno ventilato cuocete a 185° per 10-15 minuti) . Le vostre viennoise au chocolat sono pronte, tagliatele a fette e gustatele a colazione con una buona tazza di caffè!
									

								

							
					    