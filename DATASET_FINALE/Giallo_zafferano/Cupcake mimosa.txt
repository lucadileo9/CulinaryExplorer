Difficoltà: Media
Da sempre in occasione dell'8 marzo rendiamo omaggio alla donna nel modo più goloso! Dalla classica torta mimosa, con la sua deliziosa variante all’ananas, fino alle creative tagliatelle che rievocano i fiori della mimosa. Tante ricette stuzzicanti accumunate dalla tipica tinta paglierino che contraddistingue le tradizionali piantine simbolo della festa della donna. Il nostro ricettario dedicato a questa ricorrenza si arricchisce ancor di più con la ricetta dei cupcake mimosa, una variante monoporzione dell'omonima torta. Queste tortine soffici hanno un cuore cremoso di crema diplomatica; piccoli doni perfetti per celebrare questo giorno speciale!

E per una versione gluten free ispiratevi alla nostra torta mimosa senza glutine!


						
						

														INGREDIENTI
							
													


						
														
							
														Ingredienti per 12 cupcake
							

							
								

																	Burro
								
								
								a temperatura ambiente
																	120
									g
																

								

							
								

																	Uova
								
								
								(circa 3)
																	165
									g
																

								

							
								

																	Zucchero
								
								
								
																	120
									g
																

								

							
								

																	Farina 00
								
								
								
																	120
									g
																

								

							
								

																	Scorza di limone
								
								
								
																	1
									
																

								

							
								

																	Lievito in polvere per dolci
								
								
								
																	2
									g
																

								

							
														
							
						
														
							
														per la crema diplomatica
							

							
								

																	Latte intero
								
								
								
																	250
									ml
																

								

							
								

																	Panna fresca liquida
								
								
								
																	300
									ml
																

								

							
								

																	Amido di mais (maizena)
								
								
								
																	25
									g
																

								

							
								

																	Tuorli
								
								
								
																	3
									
																

								

							
								

																	Zucchero
								
								
								
																	80
									g
																

								

							
								

																	Baccello di vaniglia
								
								
								
																	½
									
																

								

							
								

																	Scorza di limone
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i cupcake mimosa versate in una ciotola il burro ammorbidito e a pezzetti, la scorza di limone e lo zucchero 1, montate il composto qualche istante con le fruste elettriche per amalgamarlo 2, quindi iniziate a versare a filo le uova leggermente sbattute continuando a lavorare con le fruste elettriche, facendole assorbire poco alla volta 3.
									

								

															

																		
																															
											
										
																														
																		Proseguite montando energicamente il composto finché non risulterà gonfio, chiaro e spumoso 4. Ora incorporate la farina e il lievito: setacciateli con un colino direttamente in ciotola per evitare la formazione di grumi (5-6),
									

								

															

																		
																															
											
										
																														
																		mescolate delicatamente dal basso verso l’alto con una spatola 7. Quando anche le polveri saranno ben incorporate 8, prendete uno stampo da 12 cupcakes, adagiate all’interno i pirottini e riempiteli con l’impasto aiutandovi con uno spallinatore da gelato (oppure con un cucchiaio) 9. Cuocete i cupcake in forno preriscaldato statico a 180° per 20 minuti.
									

								

															

																		
																															
											
										
																														
																		Intanto occupatevi della crema diplomatica: in un pentolino scaldate il latte fino a sfiorare il bollore 10, in una ciotola versate lo zucchero e le uova 11, sbattete il composto con una frusta, quindi aggiungete l'amido di mais, poco alla volta sempre mescolando 12.
									

								

															

																		
																															
											
										
																														
																		Insaporite con i semi del baccello di vaniglia 13 e versate a filo il latte caldo 14, mescolando con la frusta 15.
									

								

															

																		
																															
											
										
																														
																		Trasferite il composto di nuovo nel pentolino e ponete su fuoco dolce, aggiungete anche la scorza del limone grattugiata 16 e lasciate addensare a fuoco moderato mescolando di continuo finché la crema non risulterà addensata 17. Trasferite la crema in una pirofila, coprite con pellicola a contattato 18 e lasciate raffreddare a temperatura ambiente e poi trasferitela in frigorifero a rassodare per un'oretta.
									

								

															

																		
																															
											
										
																														
																		Quando la crema si sarà rassodata, montate con le fruste elettriche la panna fresca liquida 19 fino a quando non sarà ben spumosa 20. Riprendete la crema dal frigo, rimestate con la frusta per ammorbidirla 21,
									

								

															

																		
																															
											
										
																														
																		quindi aggiungetela man a mano alla panna montata 22, mescolando con cura dal basso verso l’alto 23. Sformate i vostri cupcake che si saranno ormai raffreddati 24.
									

								

															

																		
																															
											
										
																														
																		Prendete ciascun cupcake, svuotateli leggermente al centro lasciando del bordo e scavando con delicatezza con un coltellino; dovrete creare un incavo a farcire poi con la crema (25-26). Sbriciolate le varie cupoline che serviranno per la guarnizione finale 27.
									

								

															

																		
																															
											
										
																														
																		Ora trasferite la crema diplomatica in una sac-à-poche con bocchetta a stella e spremete dei ciuffi di crema all’interno dell’incavo 28; decorate ciascun cupcake con le briciole di cupcake per l'effetto mimosa 29. I cupcake mimosa sono pronti per essere gustati 30!
									

								

							
					    