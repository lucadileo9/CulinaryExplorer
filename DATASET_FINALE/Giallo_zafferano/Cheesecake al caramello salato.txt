Difficoltà: Media
"Dolce e un po' salato", sono le parole di una delle canzoni più note degli anni '70 e lo stesso gusto che ritroverete in questa ricetta! La cheesecake al caramello salato è un dessert sublime, scenografico e perfetto per ogni occasione. La base di biscotti, accoglie una crema morbida e vellutata, dal gusto leggermente acido, tipico di questa torta. La decorazione questa volta più golosa che mai! La dolcezza dello zucchero, trasformato in caramello, avrà una nota amarognola e grazie all'aggiunta dei fiocchi di sale risulterà leggermente sapida. Il risultato sarà un equilibrio di sapori, impreziosito da una cascata di anacardi tostati. Fra tutte le ricette di cheesecake, questa è una delle più irresistibili... pronti ad un nuovo cavallo di battaglia in cucina?

Scoprite anche la nostra cheesecake cioccolato e caramello salato e la torta al caramello salato, per i più golosi!


						
						

														INGREDIENTI
							
							                            
                                
    								
    									
    										
    										816
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    816
    					
    					    					    					
    					    Carboidrati
    					    g
    					    64.8
    					
    					    					    					
    					      di cui zuccheri
    					    g
    					    45.3
    					
    					    					    					
    					    Proteine
    					    g
    					    10.7
    					
    					    					    					
    					    Grassi
    					    g
    					    57.1
    					
    					    					    					
    					      di cui saturi
    					    g
    					    29.68
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    200
    					
    					    					    					
    					    Sodio
    					    mg
    					    403
    					
    					    				
    			
                            
													


						
														
							
														Ingredienti per la base (stampo da 20 cm)
							

							
								

																	Biscotti Digestive
								
								
								
																	240
									g
																

								

							
								

																	Burro
								
								
								
																	110
									g
																

								

							
														
							
						
														
							
														per la crema
							

							
								

																	Formaggio fresco spalmabile
								
								
								
																	500
									g
																

								

							
								

																	Panna fresca liquida
								
								
								
																	100
									g
																

								

							
								

																	Amido di mais (maizena)
								
								
								
																	25
									g
																

								

							
								

																	Zucchero
								
								
								
																	65
									g
																

								

							
								

																	Uova
								
								
								(1 intero e 1 tuorlo)
																	75
									g
																

								

							
								

																	Estratto di vaniglia
								
								
								
																	1
									cucchiaino
																

								

							
														
							
						
														
							
														per il caramello salato
							

							
								

																	Zucchero
								
								
								
																	200
									g
																

								

							
								

																	Panna fresca liquida
								
								
								
																	130
									g
																

								

							
								

																	Burro
								
								
								
																	95
									g
																

								

							
								

																	Fiocchi di sale
								
								
								
																	½
									cucchiaino
																

								

							
														
							
						
														
							
														per la decorazione
							

							
								

																	Anacardi
								
								
								
																	80
									g
																

								

							
								

																	Olio di semi di girasole
								
								
								
																	1
									cucchiaio
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la cheesecake al caramello salato fondete il burro a fuoco dolcissimo e lasciate intiepidire. Quindi versate i biscotti nel mixer 1 e frullateli fino a sbriciolarli completamente. Trasferiteli in una ciotola e versate il burro fuso intiepidito 3. 
									

								

															

																		
																															
											
										
																														
																		Mescolate per bene 4, fino ad amalgamare gli ingredienti. Foderate uno stampo a cerniera da 20 cm con della carta forno alla base e ai lati e versate una parte del composto di biscotti all'interno 5. Utilizzando il dorso di un cucchiaio schiacciate delicatamente in modo da formare la base 6.
									

								

															

																		
																															
											
										
																														
																		Utilizzate poi il composto di biscotti rimasto per realizzare anche il bordo, sempre schiacciando delicatamente con il dorso di un cucchiaio 7. Lasciate rassodare in frigo per circa 30 minuti. Nel frattempo preparate la crema. Versate l’uovo e il tuorlo in una ciotola, unite lo zucchero 8 e mescolate con una frusta a mano. Aggiungete poco per volta anche e il formaggio spalmabile 9, sempre continuando a mescolare. 
									

								

															

																		
																															
											
										
																														
																		Dovrete ottenere un composto liscio e cremoso 10. Aggiungete l’amido di mais 11 e l’estratto di vaniglia 12. 
									

								

															

																		
																															
											
										
																														
																		Mescolate e unite in ultimo anche la panna 13. Mescolate ancora una volta e la crema sarà pronta 14. Riprendete la base dal frigo e versate la crema all'interno 15, 
									

								

															

																		
																															
											
										
																														
																		poi utilizzando una spatola livellate bene in modo da spargerla uniformemente 16 17. Infornate in forno statico preriscaldato a 160° per 70 minuti. Nel frattempo preparate il caramello salato: in un pentolino con il fondo spesso versate lo zucchero semolato 18 e accendete il fuoco dolce. Nel frattempo scaldate anche la panna. 
									

								

															

																		
																															
											
										
																														
																		Quando lo zucchero sarà quasi sciolto usate un mestolo e mescolate il caramello. Dovrete ottenere un colore ambrato 19. A questo punto spegnete il fuoco e unite la panna calda poco per volta 20 21, mescolando velocemente.  
									

								

															

																		
																															
											
										
																														
																		Versate i fiocchi di sale 22, e alla fine aggiungete anche il burro freddo 23 e mescolate il tutto 24.  
									

								

															

																		
																															
											
										
																														
																		Con un mixer ad immersione frullate il caramello salato 25, trasferitelo in una ciotola 26, lasciate raffreddare a temperatura ambiente, poi trasferitelo in frigo fino all'utilizzo. In un pentolino versate un cucchiaio di olio di semi, accendete il fuoco moderato e aggiungete gli anacardi 27.
									

								

															

																		
																															
											
										
																														
																		Tostateli per qualche minuto finchè saranno ben dorati 28. Trasferite in una ciotola e lasciate raffreddare. Trascorso il tempo di cottura della cheesecake, sfornatela 29 e lasciate raffreddare. Poi, trasferitela su un piatto da portata 30.
									

								

															

																		
																															
											
										
																														
																		Versate il caramello salato freddo sulla superficie 31 e livellate con un cucchiaio 32. Decorate disponendo gli anacardi in superficie in modo casuale 33. Lasciate raffreddare per almeno 1 ora in frigorifero prima di servire la vostra cheesecake al caramello salato. 
									

								

							
					    