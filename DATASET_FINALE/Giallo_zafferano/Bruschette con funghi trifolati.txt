Difficoltà: Facile
Le bruschette con i funghi trifolati sono un gustoso antipasto autunnale, facile da preparare e molto saporito. Le bruschette con i funghi trifolati possono essere gustate sia fredde, sia tiepide, e sono una valida alternativa alla classica bruschetta al pomodoro. La presenza dei porcini dona alla bruschetta con funghi trifolati un sapore e un aroma  caratteristico e molto ricco.   Le bruschette con i funghi trifolati  possono essere gustate, oltre che come veloce antipasto, anche come merenda sfiziosa e sicuramente insolita!


												
						
						

														INGREDIENTI
							
							                            
                                
    								
    									
    										
    										199
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    199
    					
    					    					    					
    					    Carboidrati
    					    g
    					    33.8
    					
    					    					    					
    					      di cui zuccheri
    					    g
    					    1.7
    					
    					    					    					
    					    Proteine
    					    g
    					    6.3
    					
    					    					    					
    					    Grassi
    					    g
    					    4.3
    					
    					    					    					
    					      di cui saturi
    					    g
    					    0.66
    					
    					    					    					
    					    Fibre
    					    g
    					    3
    					
    					    					    					    					
    					    Sodio
    					    mg
    					    654
    					
    					    				
    			
                            
													


						
							
														Per la bruschetta
							

							
								

																	Pane casereccio
								
								
								di semola di grano duro
																	8
									fette
																

								

							
								

																	Funghi
								
								
								misti
																	200
									g
																

								

							
								

																	Pomodorini ciliegino
								
								
								
																	100
									g
																

								

							
								

																	Peperoncino
								
								
								
																	½
									
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le bruschette con funghi trifolati mondate i funghi eliminando la parte terrosa e pulendoli con un panno umido 1, tagliate i porcini e gli champignon a fette sottili 2 e lasciate interi i chiodini. Scaldate 4 cucchiai di olio in una padella antiaderente larga, aggiungete i funghi e fateli rosolare a fuoco medio per qualche minuto 3, girandoli delicatamente in modo da non romperli; regolate di sale e portate a cottura (ci vorranno circa 5 minuti). Infine cospargete con abbondante prezzemolo tritato e tenete il tutto da parte; potete consultare la scheda sul nostro sito per preparare i funghi trifolati.
									

								

															

																		
																															
											
										
																														
																		Mondate i pomodori, tagliateli in quarti e poneteli in una ciotola, condite con sale e olio e, se lo gradite, del peperoncino fresco finemente tritato, quindi lasciateli riposare in modo che rilascino la loro parte acquosa 4. Tagliate il pane a fette spesse circa 1 cm 5, che tosterete su una griglia (o in forno), con un filo d'olio 6. La tostatura deve durare non più di 2 minuti per lato, in modo che le fette prendano colore ma non diventino troppo secche.
									

								

															

																		
																															
											
										
																														
																		Strofinate lo spicchio di aglio su ciascuna fetta 7. A questo punto prendete i pomodori e uniteli ai funghi ormai tiepidi 8, mescolate bene e iniziate a comporre le bruschette 9: con l'aiuto di un cucchiaio irrorate le fette di pane con un po' del sugo dei pomodori; quindi versate una cucchiaiata abbondante di pomodori e funghi su ogni fetta di pane. A piacere irrorate con un filo d'olio a crudo.
									

								

							
					    