Difficoltà: Facile
I wrap di tonno e avocado con salsa allo yogurt e daikon sono perfetti per un pic-nic estivo o per un pranzo veloce e gustoso per una pausa pranzo fresca e sfiziosa da fare in ufficio. Le note acidule dello yogurt greco vi sorprenderanno con il gusto dell'avocado e del tonno sott'olio, ma con un tocco in più: il daikon, altrimenti noto come ravanello giapponese, che darà a ogni morso un gusto fresco e un po' pungente. Inoltre sono facilissimi da preparare: i wrap di tonno e avocado con salsa allo yogurt e daikon sono l'ideale quando si ha molta fame ma poco tempo per preparare una gustosa schiscetta. Scoprite insieme a noi come farcirli al meglio e siamo certi che sostituiranno del tutto il solito panino mordi e fuggi!


												
						
						

														INGREDIENTI
							
							                            
                                
    								
    									
    										
    										410
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    410
    					
    					    					    					
    					    Carboidrati
    					    g
    					    30.2
    					
    					    					    					
    					      di cui zuccheri
    					    g
    					    3.8
    					
    					    					    					
    					    Proteine
    					    g
    					    22.8
    					
    					    					    					
    					    Grassi
    					    g
    					    22
    					
    					    					    					
    					      di cui saturi
    					    g
    					    5.34
    					
    					    					    					
    					    Fibre
    					    g
    					    3.1
    					
    					    					    					
    					    Colesterolo
    					    mg
    					    42
    					
    					    					    					
    					    Sodio
    					    mg
    					    509
    					
    					    				
    			
                            
													


						
							
							

							
								

																	Piadine integrali
								
								
								 
																	4
									
																

								

							
								

																	Tonno sott'olio
								
								
								extravergine d'oliva, sgocciolato
																	200
									g
																

								

							
								

																	Daikon
								
								
								
																	150
									g
																

								

							
								

																	Yogurt greco
								
								
								
																	250
									g
																

								

							
								

																	Avocado
								
								
								
																	250
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i wrap di tonno e avocado con salsa allo yogurt e daikon, iniziate partendo dalla salsa allo yogurt e daikon: pelate il daikon 1, tagliatelo a cubetti 2 e poi frullatelo fino a ridurlo a una purea 3.
									

								

															

																		
																															
											
										
																														
																		Una volta frullato trasferite il daikon in una ciotola 4 e aggiungete lo yogurt greco 5, mescolate bene 6 per ottenere una salsa omogenea, insaporite con sale e pepe. Tenete da parte.
									

								

															

																		
																															
											
										
																														
																		Prendete l’avocado e tagliatelo a metà 7 rimuovete il nocciolo con l’aiuto di un coltello, incidendolo per estrarlo più facilmente 8 e per levare la buccia, se è molto maturo verrà via facilmente 9 altrimenti potete incidere la polpa ed estrarla con un cucchiaino.
									

								

															

																		
																															
											
										
																														
																		Tagliate a fettine la polpa di avocado 10. A questo punto prendete una piadina e versate al centro una o due cucchiaiate di salsa allo yogurt e daikon avendo cura di lasciare il composto al centro della piadina 11. Sopra alla salsa distribuite qualche fettina di avocado 12.
									

								

															

																		
																															
											
										
																														
																		Prendete il tonno, scolatelo per evitare l'eccesso di olio 13 e disponetelo sopra l'avocado e la salsa, sempre al centro della piadina 14. A questo punto potete procedere a chiudere la piadina, partendo dai lati 15.
									

								

															

																		
																															
											
										
																														
																		Ripiegate il lato inferiore come se fosse una bustina 16, poi arrotolate su se stessa la piadina 17 ripiegando all'interno i bordi, in modo che il ripieno non sfugga 18. Fate le stesse operazioni anche per gli altri.
									

								

															

																		
																															
											
										
																														
																		Posizionate poi ogni wrap sulla piastra ben calda, avendo cura di appoggiare sulla piastra prima il lato della chiusura, in modo che si sigilli 19. Lasciare sulla piastra 30 secondi, poi girare il wrap sull'altro lato e lasciarlo scottare per altri 30 secondi. Una volta tolto dalla piastra tagliate il wrap a metà 20 e servite i vostri wrap di tonno e avocado con salsa allo yogurt e daikon 21.
									

								

							
					    