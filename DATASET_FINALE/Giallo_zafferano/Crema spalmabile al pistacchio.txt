Difficoltà: Facile
Da gustare al mattino su una fetta di pane tostato, all'interno di un fragrante croissant o da utilizzare per personalizzare tantissimi dolci la crema spalmabile al pistacchio è una vera delizia! Realizzarla a casa, con la ricetta di Andrea Tortora, è davvero semplice, ma per ottenere una crema che soddisfi le aspettative di tutti la cosa più importante è la scelta dei pistacchi. Questi infatti devono essere verdi, non salati, non tostati e di ottima qualità; solo in questo modo la vostra crema spalmabile avrà un gusto intenso. Per donare la giusta dolcezza e una cremosità unica abbiamo aggiunto alla pasta di pistacchi, fatta in casa, il cioccolato bianco fuso e dell'olio di semi di vinacciolo, una varietà realizzata dai chicchi d'uva davvero pregiata. Ma se non riuscite a trovarlo, un qualsiasi olio dal gusto delicato andrà benissimo! Cugina della crema spalmabile alle nocciole, anche questa variante ha tantissimi usi in cucina, provatela insieme al panettone, durante le feste di natale o utilizzatela per preparare queste ricette:


												
						
						

														INGREDIENTI
							
							                            
                                
    								
    									
    										
    										142
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    142
    					
    					    					    					
    					    Carboidrati
    					    g
    					    8.5
    					
    					    					    					
    					      di cui zuccheri
    					    g
    					    8.1
    					
    					    					    					
    					    Proteine
    					    g
    					    2
    					
    					    					    					
    					    Grassi
    					    g
    					    11.1
    					
    					    					    					
    					      di cui saturi
    					    g
    					    3.2
    					
    					    					    					
    					    Fibre
    					    g
    					    0.2
    					
    					    					    					
    					    Colesterolo
    					    mg
    					    3
    					
    					    					    					
    					    Sodio
    					    mg
    					    52
    					
    					    				
    			
                            
													


						
							
							

							
								

																	Pistacchi
								
								
								italiani verdi, spellati
																	80
									g
																

								

							
								

																	Cioccolato bianco
								
								
								
																	130
									g
																

								

							
								

																	Olio di semi
								
								
								di Vinacciolo
																	50
									g
																

								

							
								

																	Sale fino
								
								
								
																	1
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la crema spalmabile al pistacchio versate i pistacchi spellati in una pirofila 1. Tostateli in forno statico preriscaldato a 185° per 10 minuti, poi sfornateli e lasciateli raffreddare 2. Nel frattempo tritate grossolanamente il cioccolato bianco e trasferitelo in una ciotola 3.
									

								

															

																		
																																											
											
										
																						
											
										
																						
											
										
																																										
																		Fondete il cioccolato a bagnomaria o in microonde 4. Trasferite i pistacchi ormai freddi in un mixer 5. Aggiungete un pizzico di sale 6.
									

								

															

																		
																																											
											
										
																						
											
										
																						
											
										
																																										
																		Frullateli a più riprese, fino ad ottenere una farina 7. Aggiungete una piccola parte di olio di semi di vinacciolo 8 e azionate ancora le lame sino ad ottenere una purea cremosa 9. Per facilitare la lavorazione di tanto in tanto ripulite le pareti del mixer spingendo il composto con una marisa. Ci vorranno circa 5-6 minuti. E' fondamentale non scaldare troppo il composto, non deve superare mai i 45°, per questo motivo è importante fermarsi spesso. In caso lasciate riposare in frigorifero per qualche minuto e ricominciate.
									

								

															

																		
																																											
											
										
																						
											
										
																						
											
										
																																										
																		Trasferite il composto ottenuto in una ciotola 10, aggiungete il cioccolato bianco 11 e mescolate energicamente sino ad ottenere un composto omogeneo 12. 
									

								

															

																		
																																											
											
										
																						
											
										
																						
											
										
																																										
																		Unite il restante olio di semi di vinacciolo 13 e mescolate ancora fino ad ottenere un composto omogeneo 14. A questo punto trasferitelo all'interno di una bowl raffreddata in congelatore e pulita un po’ dalla condensa 15.
									

								

															

																		
																																											
											
										
																						
											
										
																						
											
										
																																										
																		Tenendo sotto controllo la temperatura mescolate sino a raggiungere i 22° 16. Raggiunta questa temperatura la crema si addenserà. Lasciatela riposare per 12-14 ore ad una temperatura tra i 22 e i 24°. La crema spalmabile al pistacchio è pronta da gustare 18.
									

								

							
					    