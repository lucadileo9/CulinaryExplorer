Difficoltà: Facile
La pasta al tonno è uno dei primi piatti più apprezzati dagli studenti proprio per la sua semplicità! Se cercate un modo per renderla ancora più gustosa abbiamo in serbo per voi la pasta con tonno e pomodorini! Realizzarla è facilissimo, solo 3 ingredienti principali: pasta, pomodorini datterini e tonno (i filetti sotto vetro o in scatola). Se siete alle prime armi in cucina questa è tra le basi che non potranno mancare nel vostro manuale iniziale, ma è una pasta molto veloce e gustosa anche per chi desidera pranzare velocemente e con gusto o per chi ha necessità di preparare la schiscetta per il lavoro! Come formato di pasta abbiamo scelto i fusilli, ma tutti i formati sia lunghi che corti andranno benissimo, come ad esempio mezze maniche, pennette o spaghetti. Aggiungete del peperoncino fresco se siete amanti del piccante e innamoratevi di questa pasta facile e veloce con il tonno in filetti!

Ecco altre ricette con il tonno da cui prendere spunto:


												
						
						

														INGREDIENTI
							
													


						
							
							

							
								

																	Fusilli
								
								
								
																	320
									g
																

								

							
								

																	Pomodorini datterini
								
								
								
																	200
									g
																

								

							
								

																	Tonno sott'olio
								
								
								(già sgocciolato o naturale)
																	150
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Aglio
								
								
								
																	2
									spicchi
																

								

							
								

																	Basilico
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i fusilli con tonno e pomodorini preparate come prima cosa il condimento. Lavate, asciugate e tagliate i pomodorini a metà 1. Sbucciate l'aglio, dividetelo a metà ed eliminate l'anima centrale 2. Trasferite gli spicchi d'aglio in padella con un filo d'olio e lasciate rosolare 3.
									

								

															

																		
																																											
											
										
																						
											
										
																						
											
										
																																										
																		Unite una parte delle foglie di basilico spezzettate a mano e versate i pomodorini 4, aggiungendo un pizzico di sale fino. Cuocete i pomodorini sino a che non diventeranno morbidi e rilasceranno il loro liquido, ci vorranno circa 10 minuti 5. Poi potrete eliminare l'aglio. Intanto cuocete i fusilli in abbondante acqua salata bollente, a piacere 6.
									

								

															

																		
																																											
											
										
																						
											
										
																						
											
										
																																										
																		Trasferite il tonno in una ciotola e sbriciolatelo con una forchetta 7. Poi tritate il prezzemolo 8 e spezzettate a mano le foglie di basilico. Non appena la pasta è cotta scolatela e trasferitela nella padella con i pomodorini 9.
									

								

															

																		
																																											
											
										
																						
											
										
																						
											
										
																																										
																		Mescolate, aggiungete il tonno 10, il prezzemolo, il basilico e un cucchiaio d'olio extravergine 11. Mescolate bene, spegnete la fiamma e servite 12.
									

								

							
					    