Difficoltà: Molto facile
La ricetta di oggi è una preparazione in grado di mettere d’accordo sia gli irrimediabili romantici dei piatti classici sia chi di voi ama le sperimentazioni in cucina. Oggi infatti vi proponiamo una divertente rivisitazione della classica pasta con la zucca perfetta per coloro che non sanno rinunciare all’originalità in cucina: pasta con zucca e pangrattato! Il gusto dolce e la consistenza vellutata della zucca si abbinano in un divertente gioco di consistenze alla piacevole e leggera croccantezza di pangrattato e semi di zucca. Semplice ma con una marcia in più questo primo piatto sarà un alleato prezioso per una preparazione gustosa e semplice dell'ultimo minuto!


												
						
						

														INGREDIENTI
							
							                            
                                
    								
    									
    										
    										520
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    520
    					
    					    					    					
    					    Carboidrati
    					    g
    					    79
    					
    					    					    					
    					      di cui zuccheri
    					    g
    					    5.9
    					
    					    					    					
    					    Proteine
    					    g
    					    11.9
    					
    					    					    					
    					    Grassi
    					    g
    					    17.3
    					
    					    					    					
    					      di cui saturi
    					    g
    					    2.53
    					
    					    					    					
    					    Fibre
    					    g
    					    3.6
    					
    					    					    					    					
    					    Sodio
    					    mg
    					    377
    					
    					    				
    			
                            
													


						
							
							

							
								

																	Rigatoni
								
								
								
																	320
									g
																

								

							
								

																	Zucca
								
								
								(già pulita)
																	400
									g
																

								

							
								

																	Scalogno
								
								
								
																	20
									g
																

								

							
								

																	Basilico
								
								
								
																	3
									foglie
																

								

							
								

																	Olio extravergine d'oliva
								
								
								
																	60
									g
																

								

							
								

																	Semi di zucca
								
								
								
																	15
									g
																

								

							
								

																	Pangrattato
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con zucca e pangrattato iniziate mondando 1 e tritando finemente lo scalogno che terrete da parte 2. Poi dedicatevi alla pulizia della zucca: eliminate la buccia 3.
									

								

															

																		
																															
											
										
																														
																		Tagliatela a fette 4 ed eliminate i filamenti e i semini interni 5. Quindi tagliate le fette ulteriormente a dadini della stessa dimensione per favorire una cottura uniforme 6. A questo punto scaldate un tegame con abbondante acqua salata che vi servirà per lessare la pasta.
									

								

															

																		
																															
											
										
																														
																		Prendete una padella antiaderente dal fondo ampio in cui farete imbiondire il trito di scalogno con 50 g di olio a fuoco dolce 7, avendo cura mescolare spesso per evitare che bruci: ci vorranno circa 5 minuti. Quando sarà imbiondito, versate la zucca 8 e fatela cuocere a fuoco dolce aggiungendo dell’acqua calda (quella di cottura della pasta andrà bene) se la zucca si dovesse asciugare troppo in cottura. Ci vorranno circa 15 minuti a fuoco moderato per ottenere dei cubetti di zucca morbidi ma che non si sfaldino 9. Regolate in ultimo di sale e pepe.
									

								

															

																		
																															
											
										
																														
																		Quando l'acqua sarà a bollore, salate e cuocete la pasta 10; nel frattempo procedete a dorare il pangrattato. Prendete una pentola antiaderente e dal fondo largo in cui verserete 10 g di olio. Scaldatelo e unite il pangrattato 11, mescolate e lasciate dorare qualche istante quindi versate anche i semi di zucca 12.
									

								

															

																		
																															
											
										
																														
																		Fate saltare gli ingredienti per circa 1-2 minuti 13, per renderli più croccanti. A questo punto la pasta sarà al dente: scolatela direttamente nella padella con la zucca, conservando l’acqua di cottura della pasta. Fatela saltare con il condimento a fuoco moderato, aggiungendo se necessario uno o più mestoli di acqua calda tenuta da parte per ultimare la cottura. Amalgamate bene gli ingredienti 14 e aromatizzate con alcune foglioline di basilico lavate ed accuratamente sciacquate 15. Sarà sufficiente spezzettarle in maniera grossolana con le mani.
									

								

															

																		
																															
											
										
																														
																		Infine unite il pangrattato dorato con i semi di zucca 16) e mescolate nuovamente gli ingredienti per amalgamare i sapori 17. Ora la vostra pasta con zucca e pangrattato è pronta per essere impiattata e gustata 18!
									

								

							
					    