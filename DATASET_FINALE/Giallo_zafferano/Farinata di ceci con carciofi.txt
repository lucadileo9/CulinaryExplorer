Difficoltà: Facile
La farinata di ceci è una specialità ligure ed oggi abbiamo provato a renderla ancora più ricca e sfiziosa. Questa farinata di ceci con carciofi è davvero semplice da realizzare, ma per ottenere un buon risultato dovrete rispettare i tempi di riposo della pastella. Solo in questo modo la farina di ceci si idraterà e una volta cotta la farinata risulterà morbida e croccante. Solitamente la farinata è cotta nel forno a legna, ma vogliamo mostrarvi come ottenere un risultato perfetto anche a casa! Il trucco sta nell'ungere bene le teglie e cuocerla ad una temperatura piuttosto alta, che vi permetterà di ricavare una croccante crosticina. I carciofi sono aggiunti in cottura, insieme alle erbe aromatiche che sprigioneranno tutti i profumi. Mentre per un tocco di freschezza la mozzarella viene sfilacciata a mano solo all'ultimo. Pronti a leccarvi i baffi?! Si comincia!




						
						

														INGREDIENTI
							
													


						
														
							
														Ingredienti per 3 farinate da 32 cm
							

							
								

																	Farina di ceci
								
								
								
																	300
									g
																

								

							
								

																	Acqua
								
								
								
																	900
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	10
									g
																

								

							
								

																	Carciofi sott'olio
								
								
								
																	300
									g
																

								

							
								

																	Mozzarella
								
								
								latte fieno
																	300
									g
																

								

							
								

																	Pepe nero
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Maggiorana
								
								
								
																	
									q.b.
																

								

							
														
							
						
														
							
														per ungere le teglie
							

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la farinata di ceci con carciofi, ponete in una terrina la farina di ceci e versate al centro, un po’ dell'acqua a temperatura ambiente 1. Mescolate il tutto per bene facendo attenzione a non formare grumi e continuate a versare l'acqua 2 fino ad ottenere un composto liquido e omogeneo 3.
									

								

															

																		
																																											
											
										
																						
											
										
																						
											
										
																																										
																		Coprite con della pellicola e lasciate riposare il composto fuori dal frigo da un minimo di 5 ore ad un massimo di 10 ore, mescolandolo di tanto in tanto. Trascorso il tempo necessario, noterete della schiuma in superficie: rimuovetela con una schiumarola 5, sino ad eliminarla tutta 6. 
									

								

															

																		
																																											
											
										
																						
											
										
																						
											
										
																																										
																		Aggiungete al composto 20 g di olio 7 ed il sale 8. Amalgamate bene mescolando con una frusta. Scolate bene i carciofini e tagliateli a spicchi o semplicemente a metà se non sono molto grandi 9. 
									

								

															

																		
																																											
											
										
																						
											
										
																						
											
										
																																										
																		Ungete 3 teglie di 32 cm di diametro con abbondante olio evo (la tradizione prevederebbe teglie di rame o alluminio, ma potete utilizzare anche una semplice teglia antiaderente) 10, e con un mestolo distribuitevi il composto di ceci 11. Considerate che ne servirà 1/3 per ciascuna. Aggiungete i carciofi sott’olio precedentemente tagliati 12. 
									

								

															

																		
																																											
											
										
																						
											
										
																						
											
										
																																										
																		Unite anche qualche fogliolina di timo 13, quindi infornate in forno statico preriscaldato a 250° e fate cuocere nella parte bassa del forno, a contatto con il fondo, per i primi 10 minuti. Trascorso questo tempo spostate la teglia nella parte alta del forno e lasciate cuocere per ancora 10 minuti finché la farinata non sarà ben dorata. Sfornate la farinata 14 e terminate la preparazione decorando la superficie con la mozzarella sfilacciata a mano e con foglioline di timo e maggiorana 15.
									

								

							
					    