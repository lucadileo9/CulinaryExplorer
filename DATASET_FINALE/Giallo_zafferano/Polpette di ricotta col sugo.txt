Difficoltà: Facile
Le polpette di ricotta col sugo pare siano tipiche della cucina calabrese, terra ricca di terreni destinati alla pastorizia, dove tutt’ora è molto facile trovare dell’ottima ricotta fresca locale sia di mucca che di pecora. Questo secondo piatto, che prevede l'uso della ricotta in sostituzione della carne, deriva infatti dalla tradizionale cucina contadina, fatta di ingredienti molto semplici ma di grande sapore e genuinità. Immerse nel sugo di pomodoro, saranno ancora più morbide e gustose! Appetitose e nutrienti, le polpette di ricotta col sugo sono perfette per un menù vegetariano ma si possono trasformare anche in una ricetta per celiaci se si utilizza un pane senza glutine. Divertitevi a giocare con le forme e i colori di questo piatto e otterrete delle simpatiche polpettine mostruose, perfette per il menu di Halloween dei vostri bambini. Provate la nostra versione delle polpette di ricotta col sugo e... sarà amore al primo assaggio!


						
						

														INGREDIENTI
							
							                            
                                
    								
    									
    										
    										520
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    520
    					
    					    					    					
    					    Carboidrati
    					    g
    					    32
    					
    					    					    					
    					      di cui zuccheri
    					    g
    					    9.6
    					
    					    					    					
    					    Proteine
    					    g
    					    24.8
    					
    					    					    					
    					    Grassi
    					    g
    					    32.6
    					
    					    					    					
    					      di cui saturi
    					    g
    					    13.6
    					
    					    					    					
    					    Fibre
    					    g
    					    3.5
    					
    					    					    					
    					    Colesterolo
    					    mg
    					    175
    					
    					    					    					
    					    Sodio
    					    mg
    					    984
    					
    					    				
    			
                            
													


						
														
							
														Ingredienti per circa 25 polpette
							

							
								

																	Ricotta di pecora
								
								
								
																	350
									g
																

								

							
								

																	Pane casereccio
								
								
								mollica 
																	140
									g
																

								

							
								

																	Pecorino
								
								
								da grattugiare 
																	60
									g
																

								

							
								

																	Parmigiano Reggiano DOP
								
								
								da grattugiare
																	40
									g
																

								

							
								

																	Uova
								
								
								medie
																	2
									
																

								

							
								

																	Aglio
								
								
								
																	½
									spicchio
																

								

							
								

																	Prezzemolo
								
								
								da tritare
																	1
									cucchiaio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il sugo
							

							
								

																	Passata di pomodoro
								
								
								
																	750
									g
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Prima di iniziare a preparare le polpette di ricotta col sugo abbiate cura di far scolare il siero della ricotta di pecora ponendola in un colino a maglie strette in frigorifero per almeno un paio d'ore, meglio se per tutta la notte. Quindi procedete così: eliminate la crosta del pane, tagliate la mollica 1 e poi tritatela finemente nel mixer 2. Intanto prendete la ricotta e setacciatela con un colino a maglie strette 3.
									

								

															

																		
																															
											
										
																														
																		Ponete la mollica tritata in una ciotola capiente assieme alla ricotta setacciata 4 e poi unite il mezzo spicchio di aglio schiacciato 5 e le uova intere sbattute 6.
									

								

															

																		
																															
											
										
																														
																		Aggiungete il Parmigiano e il Pecorino grattugiati 7, il prezzemolo, sale 8 e pepe a piacere. Dopodiché con una forchetta amalgamate bene tutti gli ingredienti 9.
									

								

															

																		
																															
											
										
																														
																		Mescolate bene fino ad ottenere un composto morbido ma compatto 10. Successivamente passate un po' di olio sui palmi delle mani 11 e, prendendo una porzione di impasto, formate delle polpette di circa 30 g ciascuna 12.
									

								

															

																		
																															
											
										
																														
																		Continuate così fino ad ottenere circa 25 pezzi 13. Mettete da parte e procedete alla preparazione del sugo: in un tegame fate rosolare l’olio e lo spicchio d’aglio in camicia 14; una volta che l'aglio avrà preso colore, toglietelo dal fuoco 15.
									

								

															

																		
																															
											
										
																														
																		Aggiungete la passata di pomodoro 16, un pizzico di sale e le foglie di basilico 17, quindi regolate di pepe a vostro piacimento 18.
									

								

															

																		
																															
											
										
																														
																		Portate il sugo a sfiorare il bollore a fuoco dolce, poi unite le polpette di ricotta che avete preparato 19, distribuendole in maniera uniforme una accanto all'altra. Lasciate cuocere per circa 10 minuti a fuoco dolce 20 e, una volta trascorso il tempo necessario, spegnete e servite le polpette di ricotta col sugo ben calde 21.
									

								

							
					    