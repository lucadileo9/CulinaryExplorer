Difficoltà: Facile
Aspettate degli ospiti e non sapete proprio cosa cucinare? E allora perché non stuzzicate il loro palato con questo piatto di pasta di legumi al sugo di patate e funghi! Un primo piatto sfizioso, dai sapori molto semplici e che rimandano alle bontà contadine di una volta. Infatti grazie al sugo di patate e pomodori otterrete un delizioso condimento con cui condire questo formato di pasta. Per dare ulteriormente carattere al tutto abbiamo deciso di aggiungere dei funghi secchi per un risultato assicurato! La pasta di legumi al sugo di patate e funghi sarà perciò perfetta per pasti informali e soprattutto potrete riproporla sempre durante tutto l'anno!


												
						
						

														INGREDIENTI
							
							                            
                                
    								
    									
    										
    										262
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    262
    					
    					    					    					
    					    Carboidrati
    					    g
    					    41.3
    					
    					    					    					
    					      di cui zuccheri
    					    g
    					    7.5
    					
    					    					    					
    					    Proteine
    					    g
    					    18.8
    					
    					    					    					
    					    Grassi
    					    g
    					    2.3
    					
    					    					    					
    					      di cui saturi
    					    g
    					    0.47
    					
    					    					    					
    					    Fibre
    					    g
    					    14.2
    					
    					    					    					    					
    					    Sodio
    					    mg
    					    505
    					
    					    				
    			
                            
													


						
							
							

							
								

																	Casarecce di ceci
								
								
								
																	250
									g
																

								

							
								

																	Pomodori pelati
								
								
								
																	400
									g
																

								

							
								

																	Patate
								
								
								
																	120
									g
																

								

							
								

																	Funghi secchi
								
								
								misti
																	30
									g
																

								

							
								

																	Concentrato di pomodoro
								
								
								
																	40
									g
																

								

							
								

																	Cipolle ramate
								
								
								piccola
																	1
									
																

								

							
								

																	Alloro
								
								
								
																	2
									foglie
																

								

							
								

																	Acqua
								
								
								
																	1,5
									l
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta di legumi al sugo di patate e funghi cominciate da questi ultimi: mettete i funghi secchi in una ciotola e copriteli di acqua calda per una ventina di minuti 1. Nel frattempo mondate la cipolla e affettatela sottilmente 2. Pulite anche le patate utilizzando un pelapatate o un coltello a lama liscia 3
									

								

															

																		
																															
											
										
																														
																		e tagliatele a tocchetti irregolari di circa 2-3 cm 4. Spostatevi ai fornelli: mettete una casseruola sul fuoco e scaldate a fuoco dolce la cipolla per qualche istante 5, poi alzate un po’ la fiamma prima di aggiungere le patate 6,
									

								

															

																		
																															
											
										
																														
																		le foglie di alloro 7 e i pomodori pelati 8. Scolate i funghi 9
									

								

															

																		
																															
											
										
																														
																		e tuffateli nella pentola 10, aggiungete anche il concentrato di pomodoro 11, aggiustate di sale e di pepe 12
									

								

															

																		
																															
											
										
																														
																		e per finire coprite con l’acqua 13. Chiudete con il coperchio e lasciate cuocere, a fiamma bassa, per circa 40 minuti 14. A fine cottura il sugo sarà più ristretto quindi trasferitelo in un tegame più capiente in cui potrete saltare la pasta successivamente 15.
									

								

															

																		
																															
											
										
																														
																		Nel frattempo cuocete le casarecce di ceci tuffandole in acqua bollente salata a piacere 16. Non appena la pasta sarà al dente scolatela direttamente nel condimento 17. Aggiungete un mestolo di acqua di cottura della pasta, servirà per stemperare il fondo 18.
									

								

															

																		
																															
											
										
																														
																		Lasciate cuocere a fiamma viva per pochi istanti, mescolando per amalgamare il tutto 19. Ancora un pizzico di pepe fresco 20 e la vostra pasta di legumi al sugo di patate e funghi è pronta per essere gustata 21. Buon appetito!
									

								

							
					    