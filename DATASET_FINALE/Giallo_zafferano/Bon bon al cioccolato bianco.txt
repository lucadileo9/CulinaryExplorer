Difficoltà: Media
Per colorare la tavola della Pasqua, quest'anno abbiamo in serbo per voi una ricetta veramente speciale: bon bon al cioccolato bianco. Sono piccole dolcezze dalla forma ad ovetto che racchiudono una sorpresa tutta da gustare! Non troverete nessun portachiavi o collanina che vi lascerà delusi, ma solo un ripieno fresco e goloso: lamponi e cioccolato un abbinamento che amiamo tantissimo e che abbiamo già testato in un tenero tortino e in un cremoso budino... entrambe le volte non ci ha mai deluso e questa volta siamo rimasti davvero estasiati! Il guscio di cioccolato bianco croccante dona la dolcezza che contrasta il ripieno acidulo e morbido. Quest'anno potrete decorare la vostra tavola con i biscotti di Pasqua decorati insieme a questi deliziosi bon bon al cioccolato bianco, i bambini non sapranno resistere a tutte queste prelibatezze colorate!


						
						

														INGREDIENTI
							
													


						
														
							
														Ingredienti per il pan di spagna al cacao
							

							
								

																	Uova
								
								
								
																	125
									g
																

								

							
								

																	Zucchero
								
								
								
																	75
									g
																

								

							
								

																	Fecola di patate
								
								
								
																	25
									g
																

								

							
								

																	Farina 00
								
								
								
																	35
									g
																

								

							
								

																	Cacao amaro in polvere
								
								
								
																	15
									g
																

								

							
														
							
						
														
							
														per la ganache
							

							
								

																	Cioccolato fondente al 55%
								
								
								
																	75
									g
																

								

							
								

																	Panna fresca liquida
								
								
								
																	75
									g
																

								

							
								

																	Lamponi
								
								
								
																	100
									g
																

								

							
								

																	Miele millefiori
								
								
								
																	15
									g
																

								

							
														
							
						
														
							
														per decorare
							

							
								

																	Cioccolato bianco
								
								
								
																	400
									g
																

								

							
								

																	Coloranti alimentari
								
								
								liposolubili
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i bon bon al cioccolato bianco come prima cosa preparate il pan di Spagna. Separate i tuorli dagli albumi 1, trasferite i tuorli nella ciotola di una planetaria dotata di frusta, insieme a metà dello zucchero 2. Montate quindi i tuorli fino a che risulteranno chiari, gonfi e spumosi. 
									

								

															

																		
																															
											
										
																														
																		Tenete da parte e montate anche gli albumi con l'altra metà dello zucchero (4-5). A questo punto unite i tuorli agli albumi 6 mescolando sempre molto delicatamente dal basso verso l'alto per no smontare il composto. 
									

								

															

																		
																															
											
										
																														
																		A questo punto setacciate in una ciotola farina, fecola 7 e cacao amaro 8. Aggiungete le polveri alla montata delle uova in 2 volte 9 
									

								

															

																		
																															
											
										
																														
																		e mescolate sempre dal basso verso l'alto 10. Trasferite il composto in uno stampo precedentemente foderato con la carta forno di 15 cm 11. Cuocete in forno statico preriscaldato a 180° nel ripiano centrale per circa 20 minuti. Fate sempre la prova dello stecchino e quando sarà cotto sfornate il pan di spagna; lasciatelo intiepidire all'interno dello stampo 12. 
									

								

															

																		
																															
											
										
																														
																		Nel frattempo che il pan di spagna cuoce, iniziate a preparare la ganache al lampone. Versate in un pentolino lamponi e miele 13. Cuocete a fuoco basso per circa 5 minuti, mescolando spesso 14 fino a che non si saranno sfaldati e diventati una purea 15. 
									

								

															

																		
																															
											
										
																														
																		Setacciate il composto ottenuto 16 e tenetelo da parte 17. Tritate finemente il cioccolato 18 
									

								

															

																		
																															
											
										
																														
																		e portate ad ebollizione la panna 19. Poi, sempre mantenendola in caldo, versate circa metà della panna all'interno del cioccolato 20 e mescolate con una spatola per amalgamarla al cioccolato 21. 
									

								

															

																		
																															
											
										
																														
																		Versate la panna restante 22 e mescolate ancora. Aggiungete poi il composto di lamponi 23 e frullate il tutto con un mixer ad immersione 24. 
									

								

															

																		
																															
											
										
																														
																		Coprite con la pellicola per alimenti 25 e lasciate cristallizzare in frigorifero per 2 ore. Trascorso questo tempo sformate il pan di spagna che sarà ormai freddo, prelevatene 150 grammi e tagliatelo in pezzi 26. Poi con le mani sbriciolatelo in una ciotola 27 
									

								

															

																		
																															
											
										
																														
																		per ottenere delle briciole di pan di Spagna 28. Riprendete la ganache al cioccolato 29 e fondetela a bagnomaria o in microonde, mescolandola spesso 30. Il fatto di far solidificare la ganache e poi scioglierla di nuovo serve ad avere poi una migliore scioglievolezza del cioccolatino finito. 
									

								

															

																		
																															
											
										
																														
																		Versate il pan di Spagna all'interno della ganache 31 e mescolate prima con la spatola e se necessario anche con le mani per compattare il composto 32. Coprite e lasciate rassodare in frigorifero per 30 minuti. Quindi prelevate una porzione di impasto da circa 15 grammi 33 
									

								

															

																		
																															
											
										
																														
																		e con le mani ricavate delle sfere leggermente allungate, appunto a forma di ovetto 34. Proseguite in questo modo fino a farle tutte (ne otterrete una ventina) posizionandole man mano su un vassoio foderato con carta forno e riponetele in frigorifero per altri 30 minuti. Tritate finemente il cioccolato bianco 35 e trasferitene 265 grammi in una ciotola e 135 grammi in un'altra 36. A questo punto fondete la dose maggiore di cioccolato bianco a bagnomaria o in microonde, mescolando spesso e portatelo alla temperatura di 42°. 
									

								

															

																		
																															
											
										
																														
																		Versate poi nel cioccolato appena fuso anche l'altra parte di cioccolato tritato 37 e mescolate: la temperatura dovrà arrivare a 29° 38. Immergete le palline uno alla volta all'interno del cioccolato bianco fuso 39, tuffandoli delicatamente, 
									

								

															

																		
																															
											
										
																														
																		e aiutatevi con una forchetta per ricoprirlo interamente 40. Poi trasferite ciascun bon bon su un vassoio foderato con carta forno 41 e proseguite così per tutti gli altri 42. 
									

								

															

																		
																															
											
										
																														
																		A questo punto dividete il cioccolato bianco rimasto in 4 o più ciotoline: aggiungendo coloranti diversi potrete decorare i vostri bon bon: aggiungete un pizzico di colorante liposolubile per ciascuna ciotolina 43 e mescolando 44 fate in modo da ricavare del cioccolato colorato per le decorazioni. Noi abbiamo scelto giallo, celeste 45 
									

								

															

																		
																															
											
										
																														
																		rosa 46 e verde 47. Preparate dei conetti di carta forno e trasferite il cioccolato colorato all'iinterno di ciascuno 48. 
									

								

															

																		
																															
											
										
																														
																		Utilizzate i conetti per decorare a piacimento i vostri bon bon al cioccolato bianco (49-50). Poi riponeteli in frigorifero fino al momento di servirli 51. 
									

								

							
					    