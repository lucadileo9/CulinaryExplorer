Difficoltà: Molto facile
Eravate alla ricerca di una versione di muffin che non avesse le uova nell'impasto? Allora siete capitati proprio nel posto giusto perché abbiamo la ricetta che fa al caso vostro! Abbiamo messo a punto un dolcetto perfetto per chi non vuole o non può consumare uova, o semplicemente non le ha a disposizione: i muffin banane e yogurt senza uova! La consistenza morbida e spugnosa dell'impasto è garantita dalla presenza delle banane, esattamente come nel nostro plumcake, ma questa volta abbiamo aggiunto anche lo yogurt per un risultato davvero semplice e genuino. Potrete così assicurare a voi e ai vostri cari un'ottima merenda o una salutare colazione, da alternare magari a dei deliziosi pancake senza uova!


						
						

														INGREDIENTI
							
													


						
														
							
														Per 8 tortini
							

							
								

																	Farina 00
								
								
								
																	170
									g
																

								

							
								

																	Banane
								
								
								(da pulire)
																	180
									g
																

								

							
								

																	Yogurt bianco naturale
								
								
								
																	125
									g
																

								

							
								

																	Zucchero
								
								
								
																	150
									g
																

								

							
								

																	Olio di semi
								
								
								
																	100
									g
																

								

							
								

																	Farina di mandorle
								
								
								
																	45
									g
																

								

							
								

																	Lievito in polvere per dolci
								
								
								
																	8
									g
																

								

							
								

																	Bicarbonato
								
								
								
																	3
									g
																

								

							
								

																	Estratto di vaniglia
								
								
								
																	1
									cucchiaino
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i tortini yogurt e banane senza uova iniziate setacciando la farina 00 e il lievito per dolci, poi mescolate e tenete da parte 1. Sbucciate le banane, tagliatele a fette e versatele in una ciotola; avrete bisogno di circa 100 g di polpa. Schiacciatele con la forchetta 2, poi aggiungete lo zucchero 3.
									

								

															

																		
																															
											
										
																														
																		Cominciate a lavorare con le fruste elettriche 4 e, sempre mescolando, aggiungete l'olio 5 e lo yogurt 6.
									

								

															

																		
																															
											
										
																														
																		Infine unite il mix di polveri setacciato 7, la farina di mandorle 8, il sale e il bicarbonato 9.
									

								

															

																		
																															
											
										
																														
																		Aromatizzate con l'essenza di vaniglia 10 e mescolate bene per amalgamare il tutto. Versate il composto in 8 stampini in alluminio 11 e cuocete in forno statico, già caldo a 180°, per circa 25 minuti. Una volta freddi, sformate e spolverizzate con lo zucchero a velo i vostri tortini yogurt e banane senza uova 12!
									

								

							
					    