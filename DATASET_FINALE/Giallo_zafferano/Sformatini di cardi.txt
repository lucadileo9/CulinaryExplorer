Difficoltà: Facile
Gli sformatini di cardi sono degli invitanti contorni monoporzione molto saporiti realizzati con i cardi, ortaggi tipici della stagione autunnale.
I cardi hanno una forma che ricorda il sedano e sono caratterizzati da un sapore molto deciso.
Per ingentilire il tipico gusto del cardo abbiamo realizzato degli sformatini con un cuore saporito realizzato con due tipi diversi di farciture: una con dadini di prosciutto cotto e un’altra con bocconcini di provola.
Il risultato sarà un elegante e raffinato sformato monoporzione che vi conquisterà al primo assaggio. Dopo questa ricetta gli sformatini non avranno più segreti per voi, venite a scoprire altre appetitose ricette come gli sformatini di ricotta, un piatto estivo ghiotto e stuzzicante!
Servite gli sformatini di cardi come antipasto oppure accompagnateli a secondi di carne come brasati o stufati e se volete ottenere un gusto ancora più ricco insaporite gli sformatini con una salsa al formaggio come la nostra deliziosa crema al parmigiano.


						
						

														INGREDIENTI
							
							                            
                                
    								
    									
    										
    										192
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    192
    					
    					    					    					
    					    Carboidrati
    					    g
    					    3.3
    					
    					    					    					
    					      di cui zuccheri
    					    g
    					    3.1
    					
    					    					    					
    					    Proteine
    					    g
    					    13.1
    					
    					    					    					
    					    Grassi
    					    g
    					    14.1
    					
    					    					    					
    					      di cui saturi
    					    g
    					    5.73
    					
    					    					    					
    					    Fibre
    					    g
    					    2.3
    					
    					    					    					
    					    Colesterolo
    					    mg
    					    158
    					
    					    					    					
    					    Sodio
    					    mg
    					    589
    					
    					    				
    			
                            
													


						
														
							
														Ingredienti per 6 stampini
							

							
								

																	Cardi
								
								
								
																	800
									g
																

								

							
								

																	Prosciutto cotto
								
								
								a dadini
																	30
									g
																

								

							
								

																	Provola
								
								
								
																	30
									g
																

								

							
								

																	Parmigiano Reggiano DOP
								
								
								da grattugiare
																	100
									g
																

								

							
								

																	Cipolle bianche
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Carote
								
								
								
																	1
									
																

								

							
								

																	Uova
								
								
								
																	4
									
																

								

							
								

																	Limoni
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Brodo vegetale
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per ungere gli stampini
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli sformatini di cardi iniziate con la pulizia del cardo: per prima cosa lavate sotto l'acqua corrente i cardi 1, poi tagliate l’estremità del cespo e separate le singole coste eliminando le eventuali foglioline. Prendete una costa e, se risultasse estremamente grande o larga, tagliatela a metà nel senso della lunghezza. Con un coltello, intaccate un’estremità e tirate dalla parte opposta per privarla dei filamenti 2, effettuate lo stesso procedimento anche dall’altra estremità. Tagliate quindi i cardi a pezzettini metteteli in una ciotola colma d’acqua 3, dove avrete spremuto il succo di un limone (procedimento che servirà per non farli annerire).
									

								

															

																		
																															
											
										
																														
																		Ora occupatevi del soffritto che servirà da base per la cottura: lavate, pelate e tritate una carota 4, sfogliate la cipolla e tritate anch’essa finemente 5, per ulteriori dettagli consultate la scheda della scuola di cucina: Come fare il soffritto. Ponete sul fuoco un tegame largo, versate un filo di olio 6,
									

								

															

																		
																															
											
										
																														
																		uno spicchio di aglio intero 7, e il trito di cipolle 8 e carote 9. Fate soffriggere per almeno 10 minuti,
									

								

															

																		
																															
											
										
																														
																		poi scolate i cardi 10 precedentemente ammollati e versateli nel tegame 11. Mescolate con un mestolo, salate 12, pepate e proseguite la cottura finché i cardi non risulteranno morbidi, ci vorranno almeno 40 minuti. Se necessario aggiungete un mestolo di brodo nel caso i cardi risultassero troppo asciutti.
									

								

															

																		
																															
											
										
																														
																		A cottura ultimata 13, spegnete il fuoco, lasciate intiepidire e poi ponete i cardi in un mixer 14, aggiungete le uova 15,
									

								

															

																		
																															
											
										
																														
																		il parmigiano grattugiato 16 e azionate il mixer frullando tutto fino ad ottenere un composto cremoso 17. Ora imburrate gli stampini rettangolari della misura di 15x10 cm 18, oppure in alternativa potete usare degli stampini da tortino della capacità di circa 125 ml.
									

								

															

																		
																															
											
										
																														
																		Ritagliate dei fogli di carta da forno per rivestire il fondo e il bordo degli stampini 19, fate aderire bene la carta e poi versate con un mestolo il composto di cardi fino a metà altezza 20, a questo punto farcite metà degli stampini con un pezzetto di formaggio 21
									

								

															

																		
																															
											
										
																														
																		e la restante metà con qualche cubetto di prosciutto cotto 22, versate un ultimo mestolo di impasto per ricoprire gli stampini fino all’orlo. Procedete con la cottura: procuratevi una teglia capiente che possa contenere gli stampini e posizionateli all’interno, versate l’acqua nella teglia fino a immergere gli stampini per circa 2 cm 23. Cuocete in forno preriscaldato statico a 180° per circa 35/40 ( oppure in forno ventilato a 160° per circa 25/30 minuti). Trascorso questo tempo effettuate la prova dello stuzzicadenti che dovrà risultare asciutto. A cottura ultimata, sfornateli 24 e rovesciateli su un piatto da portata per sformarli. I vostri sformatini di cardi sono pronti per essere gustati!
									

								

							
					    