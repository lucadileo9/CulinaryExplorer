Difficoltà: Facile
Sabato sera: pizza con gli amici! Perché non prepararla in casa e invitare tutti ad assaggiare una saporita pizza rustica? Con questa ricetta potrete realizzare un morbido impasto realizzato con la pasta per la pizza, steso a formare due rettangoli sottili che racchiudono un ripieno goloso: pomodorini pachino, filetti di alici, dadini di scamorza e olive nere. Un'alternativa per accontentare gusti diversi potrebbe essere quella di variare il ripieno, realizzando metà della pizza rustica ad esempio con broccoletti e salsiccia, oppure aggiungete uno strato di sfoglia per realizzare una classica parigina! Avete degli amici vegetariani? Allora potete optare per un ripieno a base di verdure saltate in padella. Scoprite anche le altre ricette di pizza e focacce, come la focaccia con cime di rapa e salsiccia per un'appetitosa cena in compagnia!


						
						

														INGREDIENTI
							
							                            
                                
    								
    									
    										
    										413
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    413
    					
    					    					    					
    					    Carboidrati
    					    g
    					    53.8
    					
    					    					    					
    					      di cui zuccheri
    					    g
    					    6.2
    					
    					    					    					
    					    Proteine
    					    g
    					    18.3
    					
    					    					    					
    					    Grassi
    					    g
    					    13.9
    					
    					    					    					
    					      di cui saturi
    					    g
    					    4.45
    					
    					    					    					
    					    Fibre
    					    g
    					    3.7
    					
    					    					    					
    					    Colesterolo
    					    mg
    					    62
    					
    					    					    					
    					    Sodio
    					    mg
    					    649
    					
    					    				
    			
                            
													


						
														
							
														Ingredienti per l'impasto (per una teglia 42x30)
							

							
								

																	Farina 0
								
								
								
																	500
									g
																

								

							
								

																	Acqua
								
								
								
																	300
									ml
																

								

							
								

																	Olio extravergine d'oliva
								
								
								
																	3
									cucchiai
																

								

							
								

																	Sale fino
								
								
								
																	10
									g
																

								

							
								

																	Zucchero
								
								
								
																	1
									cucchiaino
																

								

							
								

																	Lievito di birra secco
								
								
								
																	4
									g
																

								

							
														
							
						
														
							
														Per farcire
							

							
								

																	Pomodorini ciliegino
								
								
								
																	1
									kg
																

								

							
								

																	Provola
								
								
								
																	200
									g
																

								

							
								

																	Olive nere
								
								
								denocciolate
																	100
									g
																

								

							
								

																	Acciughe sott'olio
								
								
								
																	100
									g
																

								

							
								

																	Basilico
								
								
								circa
																	6
									foglie
																

								

							
								

																	Origano
								
								
								
																	1
									cucchiaio
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per spennellare
							

							
								

																	Uova
								
								
								
																	1
									
																

								

							
								

																	Latte intero
								
								
								
																	2
									cucchiai
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pizza rustica, iniziate dall'impasto: in una ciotolina sciogliete il sale in una parte della dose di acqua 1 e nella restante acqua versate l'olio 2: emulsionate gli ingredienti. Poi in una ciotola versate la farina setacciata, il lievito disidratato (oppure 12 g di lievito di birra fresco) e lo zucchero; quindi versate l'acqua e l'olio 3.
									

								

															

																		
																															
											
										
																														
																		Mescolate e aggiungete anche l'acqua con il sale e iniziate a lavorare l'impasto brevemente con le mani 4; poi trasferitelo su un ripiano leggermente infarinato e maneggiatelo 5, dovrà risultare liscio ed elastico; formate una palla e ponetela in una ciotola a lievitare 6 coperta con pellicola trasparente per almeno 2 ore alla temperatura costante di 26-28° (ad esempio in forno spento con luce accesa).
									

								

															

																		
																															
											
										
																														
																		Mentre l'impasto lievita, dedicatevi al ripieno: lavate e tagliate i pomodorini a metà 7, poi la provola a dadini 8 e a rondelle le olive nere denocciolate 9.
									

								

															

																		
																															
											
										
																														
																		In una padella scaldate un filo d'olio, fate rosolare lo spicchio d'aglio intero e unite i filetti di alici ben scolati dall'olio di conservazione 10. Mescolate con un cucchiaio di legno per far sciogliere i filetti di alici, poi unite i pomodorini, aggiungete l'origano 11 e fate cuocere con coperchio per circa 10 minuti a fuoco vivace, mescolando di tanto in tanto. I pomodori si dovranno ammorbidire ma non sciogliere del tutto. Al termine della cottura, togliete lo spicchio di aglio e poco prima di spegnere il fuoco aggiungete delle foglioline di basilico per insaporirli 12.
									

								

															

																		
																															
											
										
																														
																		Ora riprendete l'impasto della pizza che avrà raddoppiato il suo volume 13 e dividetelo a metà 14. Formate due palline di impasto: una potete coprirla con pellicola trasparente perchè non si secchi, mentre stendete l'altra 15 a formare un rettangolo sottile di circa 45x32 (poco più grande delle dimensioni della teglia che sarà di 42x30).
									

								

															

																		
																															
											
										
																														
																		Oleate accuratamente il fondo e i bordi della teglia, avvolgete l'impasto attorno al mattarello e srotolatelo delicatamente il sulla teglia 16. Farcite con i pomodorini privati del liquido di cottura 17, la provola a dadini e le olive a rondelle, distribuendo gli ingredienti in maniera uniforme. Cospargete la superficie con dell'origano 18.
									

								

															

																		
																															
											
										
																														
																		A questo punto stendete l'altra metà di impasto in un rettangolo delle stesse dimensioni del precedente e adagiatelo sempre con l'aiuto del mattarello a chiudere la pizza rustica 19. Ripiegate i bordi verso l'interno e sigillateli accuratamente con le mani e con i rebbi di una forchetta 20. Coprite la pizza con pellicola trasparente e lasciate lievitare almeno 30 minuti in un luogo tiepido 21.
									

								

															

																		
																															
											
										
																														
																		Passato il tempo necessario, scoprite la pizza; in una ciotolina sbattete l'uovo con 2 cucchiai di latte e spennellate la superficie (22-23) prima di cuocere la pizza rustica in forno statico preriscaldato a 180° per 1 ora e 10 minuti circa (160° per circa 1 ora se forno ventilato): potete cuocere la pizza nella parte più bassa del forno. Una volta che sarà ben cotta e dorata (potete controllare la cottura alzando leggermente la pizza per verificare la cottura della base), sfornatela 24 e lasciatela intiepidire quindi sformatela e servitela!
									

								

							
					    