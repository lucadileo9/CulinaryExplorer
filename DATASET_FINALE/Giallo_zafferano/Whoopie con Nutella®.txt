Difficoltà: Media
I Whoopie con Nutella® sono dei golosi dolcetti, che si ispirano ad una ricetta d'origine americana. Solitamente  farciti con una crema di marshmallow, oggi ve li proponiamo in una versione davvero originale, con un ripieno super goloso! Due soffici tortine al cacao, unite insieme da una doppia farcitura daranno forma ai nostri whoopie. Un mix tra un biscotto, una torta e un sandwich! Basterà davvero poco per aggiungere un tocco natalizio e renderli perfetti per le feste. Un po' di glassa all'acqua, degli zuccherini a tema e la tipica esclamazione di gioia nello scoprire questi magici dolcetti è assicurata... "Whopieee"! 


						
						

														INGREDIENTI
							
													


						
														
							
														Ingredienti per 24 gusci (12 whoopie)
							

							
								

																	Farina 00
								
								
								
																	280
									g
																

								

							
								

																	Uova
								
								
								(1 medio)
																	53
									g
																

								

							
								

																	Cacao amaro in polvere
								
								
								
																	30
									g
																

								

							
								

																	Bicarbonato
								
								
								
																	
									q.b.
																

								

							
								

																	Sale fino
								
								
								
																	1
									pizzico
																

								

							
								

																	Zucchero di canna
								
								
								
																	180
									g
																

								

							
								

																	Latte di riso
								
								
								
																	130
									g
																

								

							
								

																	Olio di semi di girasole
								
								
								
																	40
									g
																

								

							
														
							
						
														
							
														per farcire
							

							
								

																	Formaggio fresco spalmabile
								
								
								(mascarpone preferibilmente)
																	250
									g
																

								

							
								

																	Nutella®
								
								
								
																	180
									g
																

								

							
														
							
						
														
							
														per decorare
							

							
								

																	Decorazione alimentare
								
								
								natalizie
																	
									q.b.
																

								

							
								

																	Zucchero a velo
								
								
								
																	100
									g
																

								

							
								

																	Acqua
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i Whoopie con Nutella® come prima cosa realizzate l'impasto. Versate in una ciotola lo zucchero di canna, versate il latte di riso 1 e mescolate con un cucchiaio di legno fino a che lo zucchero non si sarà sciolto 2. Aggiungete quindi l'olio 3,  
									

								

															

																		
																																											
											
										
																						
											
										
																						
											
										
																																										
																		l'uovo 4 e mescolate con un cucchiaio di legno 5 fino ad ottenere un composto omogeneo 6. 
									

								

															

																		
																																											
											
										
																						
											
										
																						
											
										
																																										
																		In un'altra ciotola setacciate la farina, il cacao 7, versate il bicarbonato, ne basterà la punta di un cucchiaino 8 e il sale 9.
									

								

															

																		
																																											
											
										
																						
											
										
																						
											
										
																																										
																		Mescolate le polveri 10. Versate quindi le polveri poco per volta nella ciotola con gli altri ingredienti 11, mescolando man mano con il cucchiaio di legno 12. 
									

								

															

																		
																																											
											
										
																						
											
										
																						
											
										
																																										
																		Proseguite in questo modo fino a terminare le polveri e ottenere un composto omogeneo 13. Adesso prendete due leccarde e rivestitele con la carta forno. Con un cucchiaio prelevate una po' del composto e formate un cerchio sulla carta forno aiutandovi con un altro cucchiaio 14. Proseguite in questo modo, distanziando i dischi e cercando di dargli la stessa forma e la stessa grandezza 15. Dovrete ricavarne 24.
									

								

															

																		
																																											
											
										
																						
											
										
																						
											
										
																																										
																		Cuocete in forno statico preriscaldato a 180° per 10 minuti. Poi sfornateli 16 e trasferiteli su una gratella 17 per farli raffreddare completamente. Otterrete circa 28 pezzi 18.
									

								

															

																		
																																											
											
										
																						
											
										
																						
											
										
																																										
																		Versate il formaggio spalmabile in una ciotola e lavorate con le fruste elettriche 19, fino ad ottenere una consistenza cremosa 20. Trasferite quindi il formaggio in una sacca da pasticcere con bocchetta stellata e la Nutella® in un'altra sacca con bocchetta liscia. Riprendete quindi i biscotti ormai freddi e capovolgeteli su un piano, in modo che la parte piatta sia rivolta verso l'alto. Farcite la metà dei biscotti con la crema di formaggio 21 
									

								

															

																		
																																											
											
										
																						
											
										
																						
											
										
																																										
																		e sui biscotti rimanenti spremete 15 g di Nutella® su ciascuno 22. Accoppiate quindi i biscotti diversi 23 facendo una leggera pressione con le dita 24. Proseguite così per tutti. 
									

								

															

																		
																																											
											
										
																						
											
										
																						
											
										
																																										
																		Preparate quindi la glassa all'acqua. Versate in una ciotola lo zucchero a velo 25, poca acqua 26 e mescolate con una frusta. Regolatevi in base alla consistenza e eventualmente aggiungete altra acqua fino ad ottenere una glassa liscia e non troppo liquida 27.
									

								

															

																		
																																											
											
										
																						
											
										
																						
											
										
																																										
																		Aiutandovi con un cucchiaio versatene un po' su ciascun whoopie e spargetela un po' con il cucchiaio 28. Decorate con gli zuccherini a tema natalizio 29 e servite i vostri Whoopie con Nutella®! 
									

								

							
					    