Difficoltà: Molto facile
Con cioccolato, biscotti, uova, burro e cacao si può realizzare uno dei dolci senza forno e senza cottura più amati della cucina casalinga: il salame di cioccolato! Chiamato anche salame turco o salame vichingo a seconda della regione d’Italia, deve il suo nome alla somiglianza con un vero e proprio insaccato sia per la forma che per la copertura bianca, realizzata con zucchero a velo. Ogni famiglia ha la sua ricetta infallibile: noi abbiamo scelto di realizzare il salame di cioccolato con la ricetta più classica, con presenza di uova crude e l'aggiunta di cacao amaro. Il risultato sarà un salame di cioccolato che non si sbriciola al taglio e con i biscotti che donano una nota croccante... un dolce senza tempo amato da grandi e piccini! E' perfetto per un compleanno, una merenda o un semplice fine pasto! Noi abbiamo scelto di aromatizzarlo al rum, ma leggendo la ricetta troverete tanti consigli su come sostituirlo. 
Ecco altre golose varianti:


						
						

														INGREDIENTI
							
													


						
														
							
							

							
								

																	Cioccolato fondente
								
								
								
																	200
									g
																

								

							
								

																	Uova
								
								
								(2 medie)
																	105
									g
																

								

							
								

																	Biscotti secchi
								
								
								
																	250
									g
																

								

							
								

																	Cacao amaro in polvere
								
								
								
																	10
									g
																

								

							
								

																	Burro
								
								
								(a temperatura ambiente)
																	150
									g
																

								

							
								

																	Zucchero a velo
								
								
								
																	70
									g
																

								

							
								

																	Rum
								
								
								
																	30
									g
																

								

							
														
							
						
														
							
														per decorare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il salame di cioccolato come prima cosa tritate finemente il cioccolato fondente 1, trasferitelo in una ciotola e scioglietelo in microonde, o a bagnomaria. Lasciatelo intiepidire e nel frattempo spezzettate i biscotti secchi con le mani 2, non dovranno risultare troppo grandi, ma nemmeno polverizzati 3.
									

								

															

																		
																																											
											
										
																						
											
										
																						
											
										
																																										
																		A questo punto in un'altra ciotola versate il burro a temperatura ambiente 4 e lavoratelo con una spatola per ammorbidirlo 5. Aggiungete lo zucchero a velo 6.
									

								

															

																		
																																											
											
										
																						
											
										
																						
											
										
																																										
																		Mescolate sino ad ottenere una crema omogenea 7, poi incorporate il cioccolato ormai a temperatura ambiente 8 e mescolate bene con la spatola 9.
									

								

															

																		
																																											
											
										
																						
											
										
																						
											
										
																																										
																		Versate anche le uova 10 e mescolate 11. Aggiungete quindi anche il rum 12.
									

								

															

																		
																																											
											
										
																						
											
										
																						
											
										
																																										
																		Mescolate ancora 13, poi setacciate il cacao all'interno del composto 14 e mescolate sino ad ottenere un impasto omogeneo 15.
									

								

															

																		
																																											
											
										
																						
											
										
																						
											
										
																																										
																		Versate i biscotti all'interno 16 e mescolate ancora sino a che non sarà ben amalgamato 17. Trasferite il composto ottenuto su un foglio di carta forno 18.
									

								

															

																		
																																											
											
										
																						
											
										
																						
											
										
																																										
																		Modellatelo con le mani sino ad ottenere un salsicciotto, dalla forma allungata 19. Poi trasferite il salame su un foglio di pellicola 20 e arrotolatelo, chiudendo bene anche le estremità 21. Questo vi permetterà di ottenere una forma più precisa.
									

								

															

																		
																																											
											
										
																						
											
										
																						
											
										
																																										
																		Trasferite il salame di cioccolato in frigorifero per almeno 3 ore, per ottenere una forma più rotonda noi lo abbiamo posato su una teglia per cuocere le baguette 22. Trascorse le 3 ore eliminate la pellicola, spolverizzatelo con zucchero a velo e tagliatelo a fette 23. Il salame di cioccolato è pronto da servire 24!
									

								

							
					    