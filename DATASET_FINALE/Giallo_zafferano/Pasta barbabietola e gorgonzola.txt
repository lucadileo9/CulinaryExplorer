Difficoltà: Facile
La nostra ricetta della pasta barbabietola e gorgonzola vuole ricreare in questo primo piatto un abbinamento appetitoso, già proposto con la torta salata alla barbabietola! Per un pranzo veloce ma gustoso, per chi ama giocare con consistenze e colori naturali in cucina, questa pasta è perfetta! La dolcezza della barbabietola smorza il gusto deciso che caratterizza questo formaggio erborinato molto amato, un'abbinata vincente e molto gustosa. Provate un nuovo condimento per la vostra pasta e sperimentate altre sfiziose varianti:


												
						
						

														INGREDIENTI
							
													


						
							
							

							
								

																	Mezze Maniche Rigate
								
								
								
																	320
									g
																

								

							
								

																	Barbabietole precotte
								
								
								
																	300
									g
																

								

							
								

																	Cipollotto fresco
								
								
								
																	1
									
																

								

							
								

																	Acqua
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Gorgonzola
								
								
								dolce
																	130
									g
																

								

							
								

																	Pistacchi tostati
								
								
								
																	70
									
																

								

							
								

																	Salvia
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta barbabietola e gorgonzola mondate e affettate il cipollotto 1. Sbucciate 2 e tagliate a pezzetti la barbabietola precotta 3. 
									

								

															

																		
																																											
											
										
																						
											
										
																						
											
										
																																										
																		Nel tegame fate un soffritto di olio e cipollotto a rondelle 4. Aggiungete la barbabietola 5. Salate e fate rosolare per qualche minuto, poi bagnate con un mestolo d'acqua 6 e fate cuocere per 20 minuti, continuando a bagnare se necessario. 
									

								

															

																		
																																											
											
										
																						
											
										
																						
											
										
																																										
																		Una volta pronta la crema 7, trasferitela in un contenitore alto 8 e frullate molto finemente con il mixer a immersione 9, aggiungendo acqua al bisogno.
									

								

															

																		
																																											
											
										
																						
											
										
																						
											
										
																																										
																		Dovete ottenere una crema liscia e setosa 10, trasferitela nel tegame 11 e intanto lessate la pasta 12. 
									

								

															

																		
																																											
											
										
																						
											
										
																						
											
										
																																										
																		Tostate i pistacchi in padella 13 e poi tritateli grossolanamente 14. Tenete da parte. Ammorbidite lo zola in una ciotola schiacciando con la forchetta 15.  
									

								

															

																		
																																											
											
										
																						
											
										
																						
											
										
																																										
																		Scolate la pasta al dente nel condimento 16 e a fuoco acceso aggiungete circa metà del gorgonzola 17. Quando il gorgonzola sarà completamente sciolto e amalgamato e la pasta ben condita, a fuoco spento aggiungete il restante gorgonzola 18. 
									

								

															

																		
																																											
											
										
																						
											
										
																						
											
										
																																										
																		Mescolate brevemente 19, così da non sciogliere completamente il formaggio. Impiattate con pistacchi tritati e foglioline di salvia 20. Servite subito la pasta barbabietola e gorgonzola 21.
									

								

							
					    