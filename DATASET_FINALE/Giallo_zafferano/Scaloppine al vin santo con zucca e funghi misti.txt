Difficoltà: Facile
Scaloppine al Marsala, al limone, al vino... esistono molte varianti per cucinare delle succulenti scaloppine allora perchè non provarle anche al vin santo, il vino passito toscano e umbro solitamente servito insieme ai cantucci? Le scaloppine al vin santo con zucca e funghi misti sono un secondo piatto dal gusto avvolgente, con una delicata nota aromatica che vi stupirà! Il contorno goloso è realizzato con un mix di prodotti, frutto della stagione autunnale: una polposa zucca Mantovana e un profumato bouquet di funghi: finferli, shii take e champignon. Se poi desiderate un sapore ancora più intenso, potrete utilizzare anche i funghi porcini!


						
						

														INGREDIENTI
							
							                            
                                
    								
    									
    										
    										603
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    603
    					
    					    					    					
    					    Carboidrati
    					    g
    					    37.2
    					
    					    					    					
    					      di cui zuccheri
    					    g
    					    11
    					
    					    					    					
    					    Proteine
    					    g
    					    23.7
    					
    					    					    					
    					    Grassi
    					    g
    					    36.1
    					
    					    					    					
    					      di cui saturi
    					    g
    					    5.88
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    70
    					
    					    					    					
    					    Sodio
    					    mg
    					    590
    					
    					    				
    			
                            
													


						
														
							
														Ingredienti per le scaloppine
							

							
								

																	Vitello
								
								
								(8 fette)
																	400
									g
																

								

							
								

																	Amido di mais (maizena)
								
								
								
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	60
									g
																

								

							
								

																	Rosmarino
								
								
								
																	2
									rametti
																

								

							
								

																	Vin santo
								
								
								
																	50
									g
																

								

							
														
							
						
														
							
														Per le verdure
							

							
								

																	Funghi
								
								
								misto di finferli, shii take, champignon
																	360
									g
																

								

							
								

																	Zucca mantovana
								
								
								
																	300
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	70
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Vin santo
								
								
								
																	50
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le scaloppine al vin santo con zucca e funghi misti, iniziate dalle verdure: tagliate a fette la zucca ed eliminate i semini 1 e la parte esterna, quindi tagliate la polpa a fette più piccole 2 e poi riducetele a dadini 3.
									

								

															

																		
																															
											
										
																														
																		Quindi pulite anche i funghi: pulite tutte le specie eliminando la parte del gambo maggiormente sporca di terra, poi puliteli con un panno inumidito e se necessario passateli sotto acqua corrente velocemente per eliminare tracce di impurità sul gambo o sotto il cappello. Poi tagliateli a fettine (4-5). Quindi in un tegame scaldate l'olio fate soffriggere l'aglio sbucciato intero: potrete toglierlo subito dopo e versare la zucca a dadini 6; fatela rosolare a fuoco vivace per circa 8 minuti, mescolando e insaporendo con sale e pepe a piacere.
									

								

															

																		
																															
											
										
																														
																		Quando la zucca si sarà insaporita, unite i funghi 7 e fate cuocere sempre a fuoco vivace per 12-13 minuti. Insaporite con sale e pepe nero. Verso fine cottura sfumate con il vin santo 8, poi spegnete il fuoco e tenete al caldo.
									

								

															

																		
																															
											
										
																														
																		A questo punto prendete la carne e passatela da entrambi i lati nell'amido di mais 10; in una padella fate rosolare uno spicchio d'aglio intero, quindi toglietelo e adagiate le fettine di carne 11 per scottarle 1 minuto per lato. Poi sfumate con il vin santo 12 e spegnete il fuoco.
									

								

															

																		
																															
											
										
																														
																		Adagiate le scaloppine nel tegame con i funghi e la zucca 13, aromatizzate con il rosmarino 14 e servite le scaloppine al vin santo con zucca e funghi misti ben calde 15!
									

								

							
					    