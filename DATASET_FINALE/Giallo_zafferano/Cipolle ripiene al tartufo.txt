Difficoltà: Molto facile
All’apparenza sporco e bruttino, il tartufo è in realtà un fungo pregiato dal profumo inconfondibile che, una volta portato in tavola, attira inevitabilmente l’attenzione di tutti. Solitamente utilizzato per insaporire primi piatti, uova e formaggi, oggi ve lo proponiamo in una versione inedita: cipolle ripiene al tartufo! Il morbido ripieno a base di patate e Parmigiano impreziosito con scaglie di tartufo esalta la naturale dolcezza delle cipolle al forno in un appetitoso incontro di sapori di terra. Un delizioso antipasto autunnale che potrete proporre anche come contorno in accompagnamento a piatti di carne dal gusto semplice e poco elaborato. Servite le cipolle ripiene al tartufo con un calice di buon vino rosso e lasciate che sia il piatto a parlare per voi…


												
						
						

														INGREDIENTI
							
													


						
							
							

							
								

																	Cipolle ramate
								
								
								(2 medie)
																	200
									g
																

								

							
								

																	Patate
								
								
								
																	140
									g
																

								

							
								

																	Tartufo nero
								
								
								piccolo
																	1
									
																

								

							
								

																	Parmigiano Reggiano DOP
								
								
								da grattugiare
																	50
									g
																

								

							
								

																	Tuorli
								
								
								
																	1
									
																

								

							
								

																	Rosmarino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le cipolle ripiene al tartufo, per prima cosa mettete a lessare le patate in abbondante acqua fredda 1, portate a bollore e lasciate cuocere fino a che non riuscirete a infilzarle facilmente con una forchetta: il tempo di cottura varia a seconda della grandezza delle patate, ci vorranno circa 30-40 minuti. Nel frattempo sbucciate le cipolle, dividetele a metà trasversalmente 2 e svuotatele rimuovendo gli strati interni 3.
									

								

															

																		
																															
											
										
																														
																		Tritate l’interno delle cipolle 4 e tenetelo momentaneamente da parte. Trasferite le cipolle svuotate in una pirofila, condite con olio 5, sale e pepe 6 e cuocete in forno statico preriscaldato a 220° per 20 minuti.
									

								

															

																		
																															
											
										
																														
																		Mentre le cipolle cuociono, occupatevi del ripieno: scaldate un giro d’olio in una padella, aggiungete la cipolla tritata 7 e soffriggete per qualche minuto, poi aggiungete il rosmarino 8. Versate il soffritto di cipolle in una ciotola capiente 9
									

								

															

																		
																															
											
										
																														
																		e aggiungete 4 g di tartufo nero, usando l’apposito taglia tartufo (10-11), poi schiacciate le patate lesse ancora calde direttamente nella ciotola 12.
									

								

															

																		
																															
											
										
																														
																		Unite anche il Parmigiano grattugiato 13, il tuorlo 14, sale e pepe e mescolate bene il tutto 15. Trasferite il composto ottenuto in un sac-à-poche senza bocchetta.
									

								

															

																		
																															
											
										
																														
																		Rimuovete le cipolle dal forno e riempitele con il composto di patate e tartufo 16, poi versate un filo d’olio in superficie 17 e cuocete per 15 minuti sempre a 220°, dopodiché accendete il grill e proseguite la cottura per altri 5 minuti 18.
									

								

															

																		
																															
											
										
																														
																		Dopo aver sfornato le cipolle, guarnite con altre scaglie di tartufo a piacere 19 e una macinata di pepe 20 e servite le vostre cipolle ripiene al tartufo ancora calde 21!
									

								

							
					    