Difficoltà: Facile
Quando si dice nuggets si pensa subito ai bocconcini di pollo dorati che si trovano nei principali fast food… noi invece vi proponiamo una variante casalinga decisamente più genuina: i nugget di ceci! Simili a delle crocchette di patate, questi nugget vegetariani sono realizzati con un morbido impasto a base di legumi e formaggio aromatizzato con spezie e scorza di limone. Una ricetta dal gusto mediorientale che richiama alla mente i falafel, ma che si distingue per l’uso dei ceci precotti ed è quindi molto più facile e veloce da preparare. Così fragranti e sfiziosi, i nugget di ceci si possono servire con una semplice salsa allo yogurt o alla senape per accompagnare l’aperitivo e sono ottimi anche nella versione al forno!


						
						

														INGREDIENTI
							
													


						
														
							
														Per circa 24 nugget
							

							
								

																	Ceci precotti
								
								
								(peso sgocciolato)
																	420
									g
																

								

							
								

																	Formaggio fresco spalmabile
								
								
								
																	60
									g
																

								

							
								

																	Grana Padano DOP
								
								
								da grattugiare
																	30
									g
																

								

							
								

																	Pangrattato
								
								
								
																	30
									g
																

								

							
								

																	Latte intero
								
								
								
																	20
									g
																

								

							
								

																	Paprika dolce
								
								
								
																	1
									cucchiaino
																

								

							
								

																	Curcuma in polvere
								
								
								
																	1
									cucchiaino
																

								

							
								

																	Scorza di limone
								
								
								da grattugiare
																	½
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la panatura
							

							
								

																	Uova
								
								
								
																	2
									
																

								

							
								

																	Farina 00
								
								
								
																	
									q.b.
																

								

							
								

																	Pangrattato
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i nugget di ceci scolate i ceci precotti e versateli in un mixer 1, poi frullate per ridurli in purea 2. Aggiungete il formaggio fresco spalmabile 3.
									

								

															

																		
																																											
											
										
																						
											
										
																						
											
										
																																										
																		Insaporite con la paprika 4 e la curcuma 5, poi unite il Grana Padano DOP grattugiato 6.
									

								

															

																		
																																											
											
										
																						
											
										
																						
											
										
																																										
																		Salate 7 e pepate. Infine aggiungete il pangrattato 8 e la scorza grattugiata del limone 9.
									

								

															

																		
																																											
											
										
																						
											
										
																						
											
										
																																										
																		Ammorbidite il composto con il latte 10 e amalgamatelo bene con le mani 11 fino ad ottenere una consistenza omogenea 12. Lasciate rassodare l’impasto in frigorifero per 30 minuti.
									

								

															

																		
																																											
											
										
																						
											
										
																						
											
										
																																										
																		Trascorso il tempo di rassodamento prelevate dall’impasto delle porzioni da circa 25 g l’una e schiacciatele leggermente fra i palmi delle mani 13, poi modellatele con le dita per ottenere una forma a goccia 14. Con queste dosi otterrete circa 24 nugget 15.
									

								

															

																		
																																											
											
										
																						
											
										
																						
											
										
																																										
																		Passate ciascuna polpetta prima nella farina 16 e poi nelle uova che avrete precedentemente sbattuto con un pizzico di sale 17, e infine ricopritele con il pangrattato 18.
									

								

															

																		
																																											
											
										
																						
											
										
																						
											
										
																																										
																		Siete pronti per friggere: scaldate l’olio di semi fino alla temperatura di 170°-180° e immergete pochi pezzi per volta 19. Friggete per circa un minuto per lato fino a quando saranno belli dorati 20, poi scolate su carta assorbente 21. Servite i nugget di ceci ancora caldi!
									

								

							
					    