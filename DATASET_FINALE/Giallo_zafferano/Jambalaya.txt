Difficoltà: Facile
Pochi piatti come la jambalaya riescono a riflettere tanto bene l’identità del luogo in cui sono stati creati: così come New Orleans è un miscuglio di culture ed etnie diverse, anche il piatto simbolo della sua cucina è il frutto di contaminazioni nate dalla necessità di combinare in modo creativo i prodotti locali a disposizione. L’essenza della cucina creola infatti è proprio quella di fondere ingredienti di origine africana e caraibica con ricette tipiche dei coloni europei, in particolare francesi, spagnoli e portoghesi, senza dimenticare le influenze dei nativi americani e di altre minoranze, fra cui quella italiana! La jambalaya è un piatto unico a base di riso, carne e crostacei e, come dicevamo, rappresenta al meglio questo mix. L’utilizzo del riso e la cottura in una sola padella ci portano subito alla mente la famosa paella spagnola, mentre le spezie e la grande varietà di ingredienti utilizzati cambiano a seconda della regione e delle persone che la cucinano. Noi vi proponiamo la ricetta della jambalaya rossa, molto popolare nei ristoranti di New Orleans, che si differenzia dalla jambalaya cajun, tipica del sud della Louisiana, per la presenza del pomodoro. Se volete assaporare l’essenza dell’America più vera, lasciatevi trasportare dalle note di un disco di blues e mettetevi all’opera per realizzare una delle ricette più emblematiche di questa cultura dalle mille sfaccettature!


						
						

														INGREDIENTI
							
							                            
                                
    								
    									
    										
    										1119
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1119
    					
    					    					    					
    					    Carboidrati
    					    g
    					    113.6
    					
    					    					    					
    					      di cui zuccheri
    					    g
    					    14.4
    					
    					    					    					
    					    Proteine
    					    g
    					    79
    					
    					    					    					
    					    Grassi
    					    g
    					    38.7
    					
    					    					    					
    					      di cui saturi
    					    g
    					    10.33
    					
    					    					    					
    					    Fibre
    					    g
    					    6.5
    					
    					    					    					
    					    Colesterolo
    					    mg
    					    360
    					
    					    					    					
    					    Sodio
    					    mg
    					    1000
    					
    					    				
    			
                            
													


						
														
							
							

							
								

																	Riso
								
								
								a chicco lungo (tipo Basmati)
																	500
									g
																

								

							
								

																	Gamberi
								
								
								
																	600
									g
																

								

							
								

																	Polpa di pomodoro
								
								
								
																	450
									g
																

								

							
								

																	Chorizo
								
								
								
																	100
									g
																

								

							
								

																	Peperoni verdi
								
								
								
																	300
									g
																

								

							
								

																	Cipolle
								
								
								
																	150
									g
																

								

							
								

																	Sedano
								
								
								
																	100
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Cajun
								
								
								mix di spezie
																	2
									cucchiai
																

								

							
								

																	Prezzemolo
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il brodo di pollo
							

							
								

																	Fusi di pollo
								
								
								
																	1,35
									kg
																

								

							
								

																	Acqua
								
								
								
																	3
									l
																

								

							
								

																	Carote
								
								
								
																	100
									g
																

								

							
								

																	Cipolle
								
								
								
																	100
									g
																

								

							
								

																	Sedano
								
								
								
																	50
									g
																

								

							
								

																	Sale grosso
								
								
								
																	2
									cucchiai
																

								

							
								

																	Pepe giamaicano
								
								
								in grani
																	2
									cucchiai
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la jambalaya, per prima cosa preparate il brodo di pollo: mondate e tagliate grossolanamente la cipolla, il sedano e le carote 1, poi eliminate la pelle dai fusi di pollo con l’aiuto di un coltello 2. Versate sia le verdure che il pollo in una pentola capiente 3,
									

								

															

																		
																															
											
										
																														
																		aggiungete il sale grosso 4 e i grani di pepe giamaicano 5, poi coprite il tutto con l’acqua 6.
									

								

															

																		
																															
											
										
																														
																		Cuocete il brodo per 50 minuti dal momento in cui l’acqua raggiunge il bollore 7. Trascorso questo tempo, filtrate il brodo 8 e tenetelo da parte in caldo, poi spolpate il pollo separando la carne dalle ossa e dai nervetti 9.
									

								

															

																		
																															
											
										
																														
																		Ora potete passare alla preparazione della jambalaya: mondate e tagliate a piccoli cubetti i peperoni verdi 10, la cipolla 11 e il sedano 12.
									

								

															

																		
																															
											
										
																														
																		Scaldate l’olio in una casseruola, aggiungete le verdure 13 e soffriggete a fiamma media per circa 10 minuti. Nel frattempo tagliate anche il chorizo a cubetti 14. Trascorsi i 10 minuti, unite al soffritto il chorizo 15,
									

								

															

																		
																															
											
										
																														
																		la carne del pollo 16 e il mix di spezie cajun 17. Mescolate bene 18 e cuocete a fuoco medio per altri 10 minuti.
									

								

															

																		
																															
											
										
																														
																		A questo punto aggiungete il riso 19 e tostatelo per un minuto, poi versate il brodo di pollo fino a coprire abbondantemente il tutto 20. Unite anche la salsa di pomodoro 21,
									

								

															

																		
																															
											
										
																														
																		coprite con il coperchio 22 e cuocete per circa 18 minuti o per il tempo indicato sulla confezione del riso, controllando ogni tanto che il liquido non si sia asciugato troppo. Dopo 10 minuti aggiungete i gamberi interi 23, richiudete con il coperchio 24 e proseguite la cottura. Trascorso il tempo di cottura del riso, la jambalaya dovrà risultare ancora leggermente brodosa sul fondo.
									

								

															

																		
																															
											
										
																														
																		Spegnete il fuoco, aggiungete una macinata di pepe nero 25 e del prezzemolo fresco tritato 26 e la vostra jambalaya è pronta per essere gustata 27!
									

								

							
					    