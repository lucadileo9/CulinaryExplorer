Difficoltà: Facile
Avrete sicuramente sentito dire che il tofu non ha grande sapore. Eppure non tutti i mali vengono per nuocere, perché se da un lato non ha una forte personalità, la sua mancanza di sapore gioca a nostro favore perché diventa automaticamente più duttile ai fornelli. Infatti con il tofu marinato alla birra sarete sicuri di poter portare a tavola un secondo piatto semplice quanto sfizioso e con un goloso contorno di stagione a base di zucca e scalogni. Anziché soia o salse piccanti, abbiamo deciso di utilizzare una marinatura a base di birra. Preziosa alleata in cucina e per preparare, per esempio, un alternativo spritz o un risotto, la birra conferirà quel tocco di sapore che non vi aspettavate. E così vedrete che il tofu marinato alla birra ha davvero una forte personalità. Siamo sicuri che quando i vostri amici diranno che il tofu non ha sapore voi saprete rispondere per le rime, magari perché avrete provato la ricetta di oggi o le altre versioni che abbiamo sul sito. Pensate può essere fritto per uno sfizioso aperitivo, o per realizzare dei nugget vegani,  può diventare la base cremosa del tiramisù - il più irresistibile dei dolci - e può persino permettersi il lusso di scomodare la grande cucina nazional popolare diventando il guanciale della carbonara. Poco sapore a chi?


						
						

														INGREDIENTI
							
							                            
                                
    								
    									
    										
    										225
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    225
    					
    					    					    					
    					    Carboidrati
    					    g
    					    4.8
    					
    					    					    					
    					      di cui zuccheri
    					    g
    					    3.9
    					
    					    					    					
    					    Proteine
    					    g
    					    6.4
    					
    					    					    					
    					    Grassi
    					    g
    					    17.6
    					
    					    					    					
    					      di cui saturi
    					    g
    					    2.14
    					
    					    					    					
    					    Fibre
    					    g
    					    2.4
    					
    					    					    					    					
    					    Sodio
    					    mg
    					    413
    					
    					    				
    			
                            
													


						
														
							
							

							
								

																	Tofu
								
								
								
																	320
									g
																

								

							
								

																	Zucca delica
								
								
								
																	200
									g
																

								

							
								

																	Scalogno
								
								
								
																	4
									
																

								

							
								

																	Erba cipollina
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la marinatura
							

							
								

																	Birra
								
								
								doppio malto
																	250
									ml
																

								

							
								

																	Olio extravergine d'oliva
								
								
								
																	50
									g
																

								

							
								

																	Scorza d'arancia
								
								
								
																	½
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		Per preparare il tofu marinato alla birra cominciamo dalla marinatura. In una ciotola versate la birra, l'olio, il sale e il pepe, poi grattugiate la scorza d'arancia e mescolate. Tagliate il tofu a cubetti di 2 cm per lato e immergeteli nella marinatura. Coprite con un foglio di pellicola e lasciare riposare in frigo per tutta la notte. Il giorno dopo scolate il tofu, che ormai si sarà ben insaporito, e tenetelo da parte fate lo stesso con il liquido di marinatura. Sbucciate e tagliate a metà gli scalogni; poi pulite la zucca e tagliatela a falde. Trasferite il tutto in una ciotola, condite il tutto con la marinatura del tofu e trasferite gli ingredienti in una pirofila capiente di cm 28x40. Cuocete in forno già caldo a 200° per circa 15 minuti o finché la verdura sarà ben cotta. Intanto brasate i cubi di tofu in padella con un filo d’olio, girandoli solo quando risultano ben dorati sull’altro lato. Impiattate il tofu e le verdure, ma prima di servire deglassate il fondo di cottura della zucca con la birra e un goccio d'acqua. Servite il tofu con le verdure e cospargete con erba cipollina tagliuzzata, sale e pepe.
									

								

							
					    