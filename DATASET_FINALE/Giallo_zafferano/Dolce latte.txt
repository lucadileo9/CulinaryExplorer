Difficoltà: Facile
Il dolce latte è una delizia al cucchiaio dal gusto unico perché realizzato con una crema a base di ricotta e latte condensato che, oltre ad addolcire la preparazione, conferisce una consistenza cremosa irresistibile, con una squisita base biscottata realizzata con le mandorle.
Il risultato è un dolce dalla doppia consistenza, morbido e croccante, e dall’aspetto raffinato ed elegante perché servito in graziose monoporzioni, ideale da offrire come dessert a fine pasto oppure da gustare a merenda per concedervi un goloso break.
Lasciatevi tentare dal dolce latte e seguite la ricetta, vedrete che sarà semplicissimo realizzarlo!


						
						

														INGREDIENTI
							
							                            
                                
    								
    									
    										
    										609
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    609
    					
    					    					    					
    					    Carboidrati
    					    g
    					    61.2
    					
    					    					    					
    					      di cui zuccheri
    					    g
    					    61.2
    					
    					    					    					
    					    Proteine
    					    g
    					    17.3
    					
    					    					    					
    					    Grassi
    					    g
    					    32.8
    					
    					    					    					
    					      di cui saturi
    					    g
    					    12.68
    					
    					    					    					
    					    Fibre
    					    g
    					    4.3
    					
    					    					    					
    					    Colesterolo
    					    mg
    					    78
    					
    					    					    					
    					    Sodio
    					    mg
    					    359
    					
    					    				
    			
                            
													


						
														
							
														Ingredienti per 6 stampini
							

							
								

																	Ricotta vaccina
								
								
								
																	400
									g
																

								

							
								

																	Latte condensato
								
								
								
																	397
									g
																

								

							
								

																	Panna fresca liquida
								
								
								
																	200
									ml
																

								

							
								

																	Gelatina in fogli
								
								
								
																	2
									
																

								

							
														
							
						
														
							
														per la base biscotto
							

							
								

																	Farina di mandorle
								
								
								
																	150
									g
																

								

							
								

																	Zucchero a velo
								
								
								
																	130
									g
																

								

							
								

																	Albumi
								
								
								
																	1
									
																

								

							
								

																	Miele
								
								
								
																	1
									cucchiaino
																

								

							
								

																	Scorza d'arancia
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il dolce latte iniziate ponendo la gelatina in acqua fredda per circa 10 minuti per ammorbidirla 1. Setacciate la ricotta in una ciotola capiente in modo da evitare che si creino grumi nel composto 2, unite il latte condensato 3.
									

								

															

																		
																															
											
										
																														
																		Amalgamate bene il composto con una frusta 4. Strizzate bene la gelatina che avete ammoribidito precedentemente e scioglietela nella panna tiepida 5, mescolate con un cucchiaio finchè non sarà completamente sciolta 6.
									

								

															

																		
																															
											
										
																														
																		Unite la panna in cui avete sciolto la gelatina al composto di ricotta e latte condensato 7, mescolate bene per incorporare gli ingredienti, otterrete un composto liscio. Con un mestolo versate il semifreddo in 6 stampini monoporzione della capacità di 125 ml ciascuno 8. Ponete gli stampini a rassodare in frigorifero in freezer per 4-5 ore se desiderate una consistenza ghiacciata, viceversa se preferite una consistenza più morbida poneteli in frigorifero per 2 ore 9.
									

								

															

																		
																															
											
										
																														
																		Nell’attesa occupatevi del biscotto che accompagnerà il dolce latte: grattugiate la scorza di un’arancia 10 e tenetela da parte. In una ciotola versate le mandorle tritate 11, unite lo zucchero a velo setacciato 12,
									

								

															

																		
																															
											
										
																														
																		aromatizzate con la scorza di arancia grattugiata 13 e un cucchiaino di miele 14, per ultimo unite un albume 15 e un pizzico di sale.
									

								

															

																		
																															
											
										
																														
																		A questo punto mescolate il composto con un cucchiaio 16 fino ad ottenere un impasto compatto e ben amalgamato 17. Ponete su una spianatoia un foglio di carta da forno, trasferite con un cucchiaio l’impasto sul foglio 18
									

								

															

																		
																															
											
										
																														
																		e spalmatelo dandogli una forma rettangolare di circa 18 x 25 cm 19. Trasferite la base di biscotto in una teglia rettangolare leggermente più grande 20 e cuocete in forno statico preriscaldato a 180°per 15 minuti (oppure in forno ventilato a 160° per circa 10 minuti). Quando la superficie del biscotto risulterà dorata, sfornatelo e lasciatelo raffreddare. Una volta freddo ricavate dei biscotti con un coppa pasta tondo del diametro di 8 cm 21.
									

								

															

																		
																															
											
										
																														
																		Otterrete 6 dischi di biscotto 22. A questo punto potete comporre il vostro dolce: ponete su un piatto da dessert un biscotto 23, sformate il dolce latte, per agevolarvi in questa operazione immergetelo pochi istanti in una ciotola contenente dell’acqua calda 24,
									

								

															

																		
																															
											
										
																														
																		poi rovesciatelo adagiandolo sopra il biscotto 25. Il vostro goloso dolce latte è pronto, prima di servirlo guarnitelo a piacere con delle mandorle a lamelle 26 e dei ribes 27.
									

								

							
					    