Difficoltà: Facile
Ispirati dalle saporite e famigliari spaghettate al pomodoro e fermamente legati alla più tradizionale delle insalate, la caprese, vogliamo presentarvi questa ricetta che unisce i due piatti in maniera semplice e gustosa. I nidi capresi di spaghetti vi delizieranno con la loro rotondità perfetta e con l'idea di gustarli in un boccone! Sono delle monorporzioni sfiziose e colorate, saporite e irresistibili: diventeranno un modo originale per portare in tavola i classici spaghetti al pomodoro in chiave ancora più saporita e fresca con aggiunta di pomodorini e mozzarelline a crudo. Una fogliolina di basilico fresco sarà la nota aromatica immancabile per i vostri nidi capresi di spaghetti: la forma piena della bontà.


												
						
						

														INGREDIENTI
							
							                            
                                
    								
    									
    										
    										439
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    439
    					
    					    					    					
    					    Carboidrati
    					    g
    					    63
    					
    					    					    					
    					      di cui zuccheri
    					    g
    					    6.9
    					
    					    					    					
    					    Proteine
    					    g
    					    17.6
    					
    					    					    					
    					    Grassi
    					    g
    					    12.9
    					
    					    					    					
    					      di cui saturi
    					    g
    					    5.61
    					
    					    					    					
    					    Fibre
    					    g
    					    3.6
    					
    					    					    					
    					    Colesterolo
    					    mg
    					    21
    					
    					    					    					
    					    Sodio
    					    mg
    					    405
    					
    					    				
    			
                            
													


						
							
														Ingredienti per 8 nidi
							

							
								

																	Spaghetti
								
								
								
																	280
									g
																

								

							
								

																	Passata di pomodoro
								
								
								
																	400
									g
																

								

							
								

																	Mozzarelline ciliegine
								
								
								
																	8
									
																

								

							
								

																	Pomodorini ciliegino
								
								
								
																	4
									
																

								

							
								

																	Grana Padano DOP
								
								
								(da grattugiare)
																	
									q.b.
																

								

							
								

																	Cipolle dorate
								
								
								piccola
																	1
									
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Burro
								
								
								per la teglia
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		Per preparare i nidi capresi di spaghetti cominciate dal sugo. Mondate la cipolla e tritatela finemente, potete anche usare un mixer 1.  In una casseruola versate un filo d’olio e lasciate soffriggere la cipolla a fuoco dolce, mescolando di tanto in tanto 2. Dopo qualche minuto, aggiungete la passata di pomodoro 2, aggiustate di sale e lasciate cuocere a fuoco dolce per circa 45 minuti 3, mescolando di tanto in tanto. 
									

								

															

																		A fine cottura, il sugo dovrà presentarsi ristretto 4. Mettete a bollire l'acqua per lessare gli spaghetti quando mancheranno circa 20 minuti al termine della cottura del sugo. Poi lessateli quando sarà quasi pronto 5. A 2-3 minuti dalla fine della cottura scolateli direttamente nel sugo di pomodoro 6.
									

								

															

																		Lasciateli insaporire qualche istante ancora 7. Quindi profumate con delle foglie di basilico spezzettate a mano 8 e un pizzico di pepe 9.
									

								

															

																		Spegnete e ungete uno stampo da muffin con un po’ di burro (oppure dell'olio) 10. Formate i nidi direttamente nello stampo 11 avendo cura di lasciare un po’ di vuoto nella parte centrale 12.
									

								

															

																		Spolverizzate la superficie con un po’ di Grana Padano DOP grattugiato 13 e cuocete in forno per circa 15 minuti in modalità grill per far dorare la superficie 14. Quando saranno pronti i nidi 15
									

								

															

																		trasferiteli sul piatto da portata 16 e in ciascun incavo posizionate una mozzarellina ciliegina + una tagliata e metà 17. E, sempre per ogni nido, ¼ di pomodorino ciliegino e una fogliolina di basilico. Ancora un pizzico di pepe e buon appetito 18.
									

								

							
					    