Difficoltà: Molto facile
Se avete voglia di legumi ma il classico minestrone vi sta stretto, con la frittata ai piselli fave e fagiolini preparerete non solo un piatto goloso, che accontenterà grandi e piccini, ma anche un vero e proprio pieno di salute. Preparata come piatto unico da consumare durante una cena estiva, tagliata a cubetti e servita come antipasto oppure incartata e gustata durante un pic-nic, questa ricetta racchiude la bontà delle uova insaporite con del pecorino grattugiato e le innumerevoli proprietà nutritive di piselli, fave e fagiolini. I piselli, con il loro sapore dolce e delicato, sono ricchi di fibre, contengono vitamine del gruppo B e C e aiutano il corretto funzionamento dell’intestino.
Le fave, più conosciute come la “carne dei poveri”, sono invece ricche di proteine, sali minerali e fibre, senza dimenticare che il loro basso apporto calorico si sposa alla perfezione con la loro versatilità culinaria. Il fagiolino, grazie all’abbondante presenza di acqua al suo interno, è un legume dietetico, oltre che una miniera di potassio, ferro e calcio. Se poi userete ingredienti freschi, la vostra frittata ai piselli fave e fagiolini sarà ancora più prelibata. Non vi resta che provarla e… gustarla!


												
						
						

														INGREDIENTI
							
							                            
                                
    								
    									
    										
    										143
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    143
    					
    					    					    					
    					    Carboidrati
    					    g
    					    7.5
    					
    					    					    					
    					      di cui zuccheri
    					    g
    					    3
    					
    					    					    					
    					    Proteine
    					    g
    					    14.2
    					
    					    					    					
    					    Grassi
    					    g
    					    6.3
    					
    					    					    					
    					      di cui saturi
    					    g
    					    2.26
    					
    					    					    					
    					    Fibre
    					    g
    					    5.2
    					
    					    					    					
    					    Colesterolo
    					    mg
    					    255
    					
    					    					    					
    					    Sodio
    					    mg
    					    683
    					
    					    				
    			
                            
													


						
							
							

							
								

																	Fave
								
								
								da pulire
																	200
									g
																

								

							
								

																	Pisellini
								
								
								da pulire
																	200
									g
																

								

							
								

																	Fagiolini
								
								
								
																	200
									g
																

								

							
								

																	Uova
								
								
								
																	5
									
																

								

							
								

																	Pecorino
								
								
								da grattugiare
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Brodo vegetale
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la frittata ai piselli fave e fagiolini, iniziate dai legumi. Eliminate le estremità dei fagiolini e sciacquateli sotto acqua corrente 1. Poi aprite i baccelli ed estraete i piselli freschi, che andrete a conservare in una ciotola 2. Infine dividete a metà il baccello ed estraete le fave. Dopodichè eliminate l'escrescenza che ricopre il seme della fava facendo una leggera pressione con le dita. Se il colore sotto l’escrescenza sarà chiaro, la fava sarà fresca di giornata. Se invece il colore sarà nero, occorrerà privarle del sottile strato di pelle che circonda i semi 3. Per una descrizione più dettagliata sulla pulizia delle fave, consultate la Scuola di cucina: come pulire le fave, che trovate qui.
									

								

															

																		
																															
											
										
																														
																		Prendete ora una padella antiaderente, versate un filo d’olio e aggiungete uno spicchio d’aglio sbucciato 4. Non appena l’aglio si sarà imbiondito, toglietelo dalla padella e unite i piselli. Fateli cuocere per 5-6 minuti 5, aggiungendo del brodo vegetale (leggete la ricetta qui) per favorirne la cottura 6.
									

								

															

																		
																															
											
										
																														
																		Trascorsi i 5-6 minuti, aggiungete le fave 7 e lasciate cuocere per altri 5 minuti, salando e pepando a piacere. Versate ancora un po’ di brodo per aiutare la cottura e per non far asciugare i legumi. Quindi unite anche i fagiolini 8 e salate nuovamente 9. Cuocete per altri 10 minuti, fino a quando i legumi non si saranno ammorbiditi.
									

								

															

																		
																															
											
										
																														
																		Nel frattempo rompete le uova in una ciotola 10 e sbattetele. Insaporite con il sale 11 e il pepe a piacere e aggiungete il pecorino grattugiato 12, dopodichè amalgamate il tutto con un cucchiaio o una spatola.
									

								

															

																		
																															
											
										
																														
																		A cottura ultimata, lasciate intiepidire i legumi, versateli nel composto di uova 13 e mescolate 14. Quindi trasferite il tutto in una padella antiaderente preriscaldata 15.
									

								

															

																		
																															
											
										
																														
																		Coprite con un coperchio 16 e fate cuocere la frittata a fuoco basso per almeno 6 minuti. Girate poi la frittata con l’aiuto del coperchio 17, capovolgendola e facendola scivolare di nuovo nella padella e lasciate cuocere l’altro lato per altri 3 minuti senza coperchio. Una volta raggiunta una consistenza morbida e compatta, la frittata ai piselli fave e fagiolini sarà pronta per essere servita e gustata 18, come? Tiepida, fredda oppure tagliata a cubetti!
									

								

							
					    