Difficoltà: Facile
Oggi vogliamo proporvi un'idea originale e sfiziosa, perfetta da servire per l'ora dell'aperitivo; vi innamorerete, proprio come abbiamo fatto noi, della base fragrante e leggermente croccante della nostra crostata di patate! Una torta salata che non richiede alcun impasto e che tutti saranno in grado di realizzare... non ci sarà brisè o pasta sfoglia ma solo uno strato di una julienne di patate aromatizzata al timo. Le patate legheranno alla perfezione e saranno compattissime, non avrete problemi a tagliare delle fette precise una volta cotta e la consistenza sarà molto simile a quella di un rosti. La cosa più bella? Che potete farcirla con quello che più amate... formaggi, salumi o verdure saranno il ripieno perfetto per questa crostata di patate. Allacciate il grembiule e date sfogo alla fantasia!


												
						
						

														INGREDIENTI
							
							                            
                                
    								
    									
    										
    										224
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    224
    					
    					    					    					
    					    Carboidrati
    					    g
    					    15.8
    					
    					    					    					
    					      di cui zuccheri
    					    g
    					    1.1
    					
    					    					    					
    					    Proteine
    					    g
    					    12.7
    					
    					    					    					
    					    Grassi
    					    g
    					    12.2
    					
    					    					    					
    					      di cui saturi
    					    g
    					    5.79
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    74
    					
    					    					    					
    					    Sodio
    					    mg
    					    530
    					
    					    				
    			
                            
													


						
							
														Ingredienti per uno stampo da 20 cm
							

							
								

																	Patate
								
								
								
																	550
									g
																

								

							
								

																	Prosciutto cotto
								
								
								
																	100
									g
																

								

							
								

																	Edamer
								
								
								a fette
																	100
									g
																

								

							
								

																	Gorgonzola
								
								
								dolce
																	60
									g
																

								

							
								

																	Panna fresca liquida
								
								
								
																	50
									g
																

								

							
								

																	Uova
								
								
								
																	1
									
																

								

							
								

																	Timo
								
								
								
																	1
									rametto
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crostata di patate iniziate a lavare e pelare le patate 1. Grattugiatele utilizzando una grattugia a fori larghi 2 e man mano trasferitele all'interno di un colino posto su una ciotola 3.
									

								

															

																		
																															
											
										
																														
																		Utilizzando una spatola strizzatele schiacciandole delicatamente, in modo da eliminare l'acqua in eccesso 4. Per asciugare ulteriormente le patate ponetele su un canovaccio pulito e allargatele utilizzando una forchetta 5. Posizionate un altro canovaccio al di sopra delle patate e utilizzatelo per tamponarle ulteriormente, in modo che risultino completamente asciutte 6. Nel frattempo preriscaldate il forno in modalità statica a 180°.
									

								

															

																		
																															
											
										
																														
																		Trasferite poi le patate in una ciotola 7 e conditele con sale 8 e pepe 9.
									

								

															

																		
																															
											
										
																														
																		Aggiungete poi la panna fresca 10, le foglioline di timo 11 e l'uovo 12.
									

								

															

																		
																															
											
										
																														
																		Mescolate per amalgamare tutti gli ingredienti 13. Imburrate uno stampo dal fondo estraibile di 20 cm e ricopritelo con il pangrattato 14. Versate il composto di patate all'interno 15
									

								

															

																		
																															
											
										
																														
																		e spargetelo su tutta la superficie utilizzando una forchetta, pressando delicatamente anche sui bordi (16-17). Cuocete in forno statico preriscaldato a 180° per circa 35 minuti, finché i bordi risulteranno ben dorati 18.
									

								

															

																		
																															
											
										
																														
																		Estraete la vostra base dal forno, quindi farcitela con il formaggio a fette 19, il prosciutto cotto 20 e il gorgonzola. Per quest'ultimo basterà aiutarvi con un cucchiaino per spargere dei mucchietti su tutta la crostata 21.
									

								

															

																		
																															
											
										
																														
																		A questo punto 22 rimettete la crostata di patate in forno sempre a 180° per altri 10 minuti. Non appena il formaggio sarà fuso, sfornate 23, estraete dallo stampo e gustate la vostra crostata di patate 24.
									

								

							
					    