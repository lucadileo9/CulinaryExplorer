Difficoltà: Facile
Soffici tortini monoporzione da arricchire ogni volta in modo diverso… che siano semplici, con la frutta o al cioccolato, i muffin sono sempre una garanzia di bontà! Oggi vi proponiamo i muffin alla mandorla con gocce di cioccolato, una deliziosa variante che si distingue dalla classica ricetta grazie all’aggiunta di un ingrediente speciale: una bevanda vegetale alla mandorla che conferisce all’impasto un aroma delicato dalle note leggermente tostate. Perfetti per grandi e piccini, i muffin alla mandorla con gocce di cioccolato daranno un tocco ancora più genuino alle vostre merende e colazioni in famiglia!


												
						
						

														INGREDIENTI
							
							                            
                                
    								
    									
    										
    										253
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    253
    					
    					    					    					
    					    Carboidrati
    					    g
    					    33.7
    					
    					    					    					
    					      di cui zuccheri
    					    g
    					    14.3
    					
    					    					    					
    					    Proteine
    					    g
    					    4.6
    					
    					    					    					
    					    Grassi
    					    g
    					    11.1
    					
    					    					    					
    					      di cui saturi
    					    g
    					    6.16
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    55
    					
    					    					    					
    					    Sodio
    					    mg
    					    114
    					
    					    				
    			
                            
													


						
							
														Per 12 muffin
							

							
								

																	Farina 00
								
								
								
																	300
									g
																

								

							
								

																	Bevanda alla mandorla
								
								
								
																	150
									g
																

								

							
								

																	Gocce di cioccolato fondente
								
								
								
																	100
									g
																

								

							
								

																	Burro
								
								
								morbido
																	100
									g
																

								

							
								

																	Zucchero
								
								
								
																	100
									g
																

								

							
								

																	Uova
								
								
								(circa 2 medie)
																	100
									g
																

								

							
								

																	Lievito in polvere per dolci
								
								
								
																	10
									g
																

								

							
								

																	Bicarbonato
								
								
								raso
																	1
									cucchiaino
																

								

							
								

																	Sale fino
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i muffin alla mandorla con gocce di cioccolato, per prima cosa tirate fuori il burro dal frigorifero almeno un’ora prima di iniziare la preparazione. Mettete il burro ammorbidito a cubetti in una ciotola 1 e iniziate a lavorare con le fruste elettriche mentre versate lo zucchero 2. Quando avrete ottenuto un composto spumoso e cremoso, aggiungete un uovo per volta, assicurandovi ogni volta che vengano ben assorbiti 3.
									

								

															

																		
																															
											
										
																														
																		Ora versate la farina 4, il lievito per dolci 5 e il sale 6.
									

								

															

																		
																															
											
										
																														
																		Unite anche il bicarbonato 7 e azionate nuovamente le fruste al minimo della velocità. A questo punto il composto diventerà più consistente, quindi aggiungete la bevanda vegetale alla mandorla per stemperarlo 8 e continuate a mescolare con le fruste a bassa velocità. Quando il composto sarà diventato morbido e omogeneo, unite 80 g di gocce di cioccolato 9.
									

								

															

																		
																															
											
										
																														
																		Mescolate con una marisa per incorporarle al composto 10 fino ad amalgamarle in modo uniforme 11. Ora foderate una teglia da muffin con i pirottini di carta e riempiteli con l’impasto fino a meno di un centimetro dal bordo, aiutandovi con 2 cucchiai 12.
									

								

															

																		
																															
											
										
																														
																		In ultimo distribuite i restanti 20 g di gocce di cioccolato sulla superficie di ciascun tortino 13 e cuocete in forno statico preriscaldato a 180° per 25-30 minuti. Verificate la cottura con uno stecchino, poi sfornate e lasciate raffreddare 14. I vostri muffin alla mandorla con gocce di cioccolato sono pronti per essere serviti 15!
									

								

							
					    