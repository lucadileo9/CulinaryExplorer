Difficoltà: Facile
Il pollo alle mandorle e pancetta è una ricetta facile e veloce da preparare anche all’ultimo minuto per una cena in famiglia o in compagnia di amici! L’abbinamento con le mandorle riporta subito alla mente la tipica pietanza cinese, ma in questo caso non si utilizza la salsa di soia per sfumare i bocconcini di carne bensì il vino bianco, come nei classici straccetti di pollo. Sarà la pancetta croccante, con la sua nota affumicata, a dare al tutto quel tocco in più! Perfetto come secondo piatto, basterà accompagnare il pollo alle mandorle e pancetta con del semplice riso basmati per trasformarlo in uno sfizioso piatto unico.


												
						
						

														INGREDIENTI
							
							                            
                                
    								
    									
    										
    										476
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    476
    					
    					    					    					
    					    Carboidrati
    					    g
    					    23.1
    					
    					    					    					
    					      di cui zuccheri
    					    g
    					    1
    					
    					    					    					
    					    Proteine
    					    g
    					    39.3
    					
    					    					    					
    					    Grassi
    					    g
    					    24
    					
    					    					    					
    					      di cui saturi
    					    g
    					    5.04
    					
    					    					    					
    					    Fibre
    					    g
    					    2.9
    					
    					    					    					
    					    Colesterolo
    					    mg
    					    99
    					
    					    					    					
    					    Sodio
    					    mg
    					    812
    					
    					    				
    			
                            
													


						
							
							

							
								

																	Petto di pollo
								
								
								
																	1
									
																

								

							
								

																	Pancetta affumicata
								
								
								
																	150
									g
																

								

							
								

																	Mandorle pelate
								
								
								
																	70
									g
																

								

							
								

																	Vino bianco
								
								
								
																	60
									g
																

								

							
								

																	Farina 00
								
								
								
																	
									q.b.
																

								

							
								

																	Amido di mais (maizena)
								
								
								
																	
									q.b.
																

								

							
								

																	Acqua
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Olio di semi di arachide
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il pollo alle mandorle e pancetta, per prima cosa tagliate il petto di pollo a cubetti di circa 3 cm 1. Passate i bocconcini di carne nella farina 2 per ricoprirli uniformemente 3.
									

								

															

																		
																																											
											
										
																						
											
										
																						
											
										
																																										
																		Scaldate una padella antiaderente, versate la pancetta e fatela rosolare finché non sarà croccante e dorata 4. Rimuovete la pancetta dalla padella lasciando all’interno il grasso che avrà rilasciato 5. Tenete la pancetta da parte e aggiungete i bocconcini infarinati nella stessa padella 6.
									

								

															

																		
																																											
											
										
																						
											
										
																						
											
										
																																										
																		Cuocete il pollo per circa 10 minuti, regolando di sale 7. Nel frattempo tostate le mandorle per qualche minuto in un’altra padella antiaderente con un filo di olio di semi, avendo cura di non farle bruciare 8. Quando il pollo sarà cotto e dorato, sfumate col vino bianco 9 e lasciate completamente evaporare. Infine mescolate un cucchiaio di amido di mais con un po' di acqua e aggiungete un paio di cucchiai del composto nella padella, per rendere il tutto più cremoso.
									

								

															

																		
																																											
											
										
																						
											
										
																						
											
										
																																										
																		A fuoco spento unite le mandorle 10 e la pancetta rosolata 11 e mescolate bene. Il vostro pollo alle mandorle e pancetta è pronto per essere gustato 12!
									

								

							
					    