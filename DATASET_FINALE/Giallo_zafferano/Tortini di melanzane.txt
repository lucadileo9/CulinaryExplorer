Difficoltà: Molto facile
Le melanzane sono tra i prodotti estivi più versatili da portare sulla nostra tavola per preparare una classica parmigiana oppure ricette più sfiziose come delle gustose torrette o millefoglie! Per un aperitivo di verdure sfizioso, infatti, potete proporre ai vostri amici queste monoporzioni realizzate con strati alternati di melanzane grigliate, provola, prosciutto cotto arricchiti da un ripieno di melanzane saltate in padella con i pomodorini. Servite i tortini di melanzane in graziose cocottine di ceramica, utili anche per ripassare in forno la preparazione; farete la gioia di tutti!


												
						
						

														INGREDIENTI
							
							                            
                                
    								
    									
    										
    										390
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    390
    					
    					    					    					
    					    Carboidrati
    					    g
    					    12.6
    					
    					    					    					
    					      di cui zuccheri
    					    g
    					    12.6
    					
    					    					    					
    					    Proteine
    					    g
    					    26.1
    					
    					    					    					
    					    Grassi
    					    g
    					    26.1
    					
    					    					    					
    					      di cui saturi
    					    g
    					    11.23
    					
    					    					    					
    					    Fibre
    					    g
    					    10
    					
    					    					    					
    					    Colesterolo
    					    mg
    					    60
    					
    					    					    					
    					    Sodio
    					    mg
    					    1258
    					
    					    				
    			
                            
													


						
							
														Ingredienti per 4 tortini
							

							
								

																	Melanzane
								
								
								(circa 2)
																	1,6
									kg
																

								

							
								

																	Pomodorini ciliegino
								
								
								
																	200
									g
																

								

							
								

																	Provolone
								
								
								
																	200
									g
																

								

							
								

																	Prosciutto cotto
								
								
								
																	150
									g
																

								

							
								

																	Aglio
								
								
								
																	1
									spicchio
																

								

							
								

																	Acqua
								
								
								
																	50
									ml
																

								

							
								

																	Timo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i tortini di melanzane, lavate le due melanzane e spuntatele; tagliatene una a fette spesse mezzo centimetro per il senso della larghezza 1 e grigliatele su una griglia di ghisa rovente 2 da entrambe i lati 3.
									

								

															

																		
																															
											
										
																														
																		Poi tagliate l'altra melanzana a fette spesse circa 1 cm 4 e ricavate dei dadini 5. Poi preparate anche gli altri ingredienti: lavate e tagliate i pomodorini a quarti 6;
									

								

															

																		
																															
											
										
																														
																		sbucciate uno spicchio d'aglio e tritate anche i rametti di timo 7. Poi tagliate anche il provolone a dadini 8 e il prosciutto cotto a strisce 9.
									

								

															

																		
																															
											
										
																														
																		Irrorate una padella ampia con un filo d'olio e fate rosolare lo spicchio di aglio 10 (potete usarlo intero e toglierlo al termine della cottura). Unite poi il timo tritato e le melanzane a dadini 11, mescolate con un cucchaio di legno e fate rosolare a fuoco dolce alcuni minuti. Quindi unite i pomodorini e aggiungete l'acqua 12 per favorire la cottura.
									

								

															

																		
																															
											
										
																														
																		Salate e pepate a piacere e lasciate cuocere per una decina di minuti fino a quando le melanzane non si saranno ammorbidite 13. Una volta cotte, spegnete il fuoco. Oleate accuratamente le cocottine di ceramica aiutandovi con un pennello da cucina 14 e adagiate sul fondo una fettina di melanzane 15.
									

								

															

																		
																															
											
										
																														
																		Proseguite con uno strato di melanzane a dadini 16, poi una striscia di prosciutto cotto 17 e dadini di provolone 18.
									

								

															

																		
																															
											
										
																														
																		Continuate a creare gli strati alternando gli ingredienti e terminate ciascun tortino con uno strato di melanzane 19 e dadini di provolone 20. Poi ponete le cocottine in una teglia e passatele in forno statico a 200° per 20 minuti (180° per 10 minuti se forno ventilato). Una volta pronti, sfornate i tortini di melanzane 21 e una volta intiepiditi, capovolgeteli sui piatti da portata per servirli!
									

								

							
					    