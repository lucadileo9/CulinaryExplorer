Difficoltà: Molto facile
Tutti almeno una volta siamo ricorsi al bicarbonato per combattere la pesantezza di stomaco dopo un pasto troppo abbondante, ma fra i rimedi naturali esiste una ricetta della nonna che è un vero toccasana: il canarino digestivo! Si tratta di un semplice infuso realizzato con acqua e scorza di limone, che dona alla bevanda il caratteristico colore giallo da cui deriva il suo particolare nome. A differenza della classica limonata alla menta, è calda e rigorosamente senza zucchero ma può essere aromatizzata con foglie di alloro! Oltre alle proprietà digestive, il canarino è ottimo anche per combattere il senso di nausea e in generale vanta molti effetti benefici fra cui quelli antiossidanti, antibatterici e carminativi. Al posto della solita tisana, quindi, la prossima volta potrete preparare un canarino digestivo che vi risolleverà sicuramente la giornata!


												
						
						

														INGREDIENTI
							
													


						
							
							

							
								

																	Acqua
								
								
								
																	400
									g
																

								

							
								

																	Scorza di limone
								
								
								non trattato
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il canarino, per prima cosa lavate bene il limone e prelevate la scorza con un pelapatate, avendo cura di evitare la parte bianca, altrimenti la bevanda risulterà amara 1. Versate l’acqua in un pentolino, aggiungete la scorza del limone 2 e portate a bollore, poi lasciate sobbollire per circa 10 minuti 3.
									

								

															

																		
																															
											
										
																														
																		Quando l’acqua avrà assunto un colore giallino 4, potete versare la bevanda in un bicchiere o tazza 5, filtrandola attraverso un colino se preferite. Il vostro canarino digestivo è pronto per essere gustato 6!
									

								

							
					    