Difficoltà: Molto facile
Chi ama la zucca la mangerebbe in qualsiasi modo: ripiena, al forno, gratinata… perché allora non mettere insieme tutte queste preparazioni per realizzare una ricetta ancora più ricca e gustosa? Il pasticcio di zucca è un piatto rustico arricchito con bacon, formaggio e un composto di latte e panna che a fine cottura vi regalerà una consistenza cremosa e filante allo stesso tempo, coronata dall’immancabile crosticina dorata. Un contorno sostanzioso, ideale da servire anche come secondo o piatto unico, che entrerà sicuramente nella top ten dei fan di questo favoloso ortaggio!


						
						

														INGREDIENTI
							
							                            
                                
    								
    									
    										
    										466
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    466
    					
    					    					    					
    					    Carboidrati
    					    g
    					    15
    					
    					    					    					
    					      di cui zuccheri
    					    g
    					    12.5
    					
    					    					    					
    					    Proteine
    					    g
    					    23.1
    					
    					    					    					
    					    Grassi
    					    g
    					    34.9
    					
    					    					    					
    					      di cui saturi
    					    g
    					    18.11
    					
    					    					    					
    					    Fibre
    					    g
    					    1.7
    					
    					    					    					
    					    Colesterolo
    					    mg
    					    109
    					
    					    					    					
    					    Sodio
    					    mg
    					    1180
    					
    					    				
    			
                            
													


						
														
							
							

							
								

																	Zucca
								
								
								da pulire
																	1,3
									kg
																

								

							
								

																	Bacon
								
								
								a fette
																	150
									g
																

								

							
								

																	Emmentaler
								
								
								a fette
																	150
									g
																

								

							
								

																	Panna fresca liquida
								
								
								
																	250
									g
																

								

							
								

																	Latte intero
								
								
								
																	200
									g
																

								

							
								

																	Prezzemolo
								
								
								riccio
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per ungere la pirofila
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pasticcio di zucca, per prima cosa pulite la zucca: eliminate la buccia, rimuovete i semi e filamenti interni 1 e tagliatela a fette dello spessore di 1 cm 2: dovrete ottenere circa 900 g di zucca pulita. Dividete le fette di bacon a metà 3.
									

								

															

																		
																															
											
										
																														
																		Imburrate una pirofila di 35x24 cm e disponete all’interno le fette di zucca leggermente sovrapposte, alternandole con le fette di bacon (4-5). Regolate di sale e di pepe 6.
									

								

															

																		
																															
											
										
																														
																		Ora versate il latte e la panna in un pentolino 7, aggiungete un pizzico di sale 8 e portate a bollore a fuoco dolce mescolando con una frusta 9.
									

								

															

																		
																															
											
										
																														
																		Versate il composto nella pirofila irrorando uniformemente le fette di zucca 10. A questo punto tagliate l’Emmental a listarelle 11 e distribuitelo sulla superficie 12.
									

								

															

																		
																															
											
										
																														
																		Una volta pronto 13, cuocete il pasticcio in forno statico preriscaldato a 180° sul ripiano medio per circa 50 minuti fino a quando non risulterà ben dorato in superficie. Sfornate, guarnite con delle foglioline di prezzemolo riccio 14 e servite il vostro pasticcio di zucca ben caldo 15!
									

								

							
					    