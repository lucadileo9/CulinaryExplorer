Difficoltà: Facile
C’è un giorno dell'anno in cui i ristoranti diventano molto affollati: invasioni di fidanzatini innamorati, cuori trafitti e cuori solitari, menu afrodisiaci e prezzi spropositati. Salva la tua dolce metà dalle fragole al cioccolato. Questo San Valentino, restiamo a casa e prepariamo il risotto agli agrumi! Un primo piatto perfetto per indimenticabili cene al lume di candela… o sul divano, in compagnia delle tue amiche o del tuo film preferito. Arancia e limone piacciono un po’ a tutti, ma per arricchire il bouquet di profumi del tuo risotto puoi aggiungere anche del pompelmo rosa, cedro o mandarino! Il tempo di mettere il vino in fresco e tutto sarà pronto! Una scorzetta sul risotto, un bicchiere già pieno… non serve mica altro per un San Valentino perfetto. Ma con la persona giusta, sarà tutto ancora più buono.


						
						

														INGREDIENTI
							
							                            
                                
    								
    									
    										
    										556
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    556
    					
    					    					    					
    					    Carboidrati
    					    g
    					    85.6
    					
    					    					    					
    					      di cui zuccheri
    					    g
    					    15.7
    					
    					    					    					
    					    Proteine
    					    g
    					    11.2
    					
    					    					    					
    					    Grassi
    					    g
    					    18.1
    					
    					    					    					
    					      di cui saturi
    					    g
    					    8.68
    					
    					    					    					
    					    Fibre
    					    g
    					    9.8
    					
    					    					    					
    					    Colesterolo
    					    mg
    					    29
    					
    					    					    					
    					    Sodio
    					    mg
    					    468
    					
    					    				
    			
                            
													


						
														
							
														Ingredienti per il brodo
							

							
								

																	Cipolle dorate
								
								
								
																	1
									
																

								

							
								

																	Pepe nero in grani
								
								
								
																	3
									
																

								

							
								

																	Acqua
								
								
								
																	2
									l
																

								

							
								

																	Sale grosso
								
								
								
																	
									q.b.
																

								

							
								

																	Carote
								
								
								
																	1
									
																

								

							
								

																	Scorza d'arancia
								
								
								
																	1
									
																

								

							
								

																	Scorza di limone
								
								
								
																	1
									
																

								

							
														
							
						
														
							
														per il risotto
							

							
								

																	Riso Carnaroli
								
								
								
																	320
									g
																

								

							
								

																	Mascarpone
								
								
								
																	100
									g
																

								

							
								

																	Arance
								
								
								
																	1
									
																

								

							
								

																	Limoni
								
								
								
																	1
									
																

								

							
								

																	Cipolle dorate
								
								
								piccola
																	1
									
																

								

							
								

																	Olio extravergine d'oliva
								
								
								
																	15
									g
																

								

							
								

																	Vino bianco secco
								
								
								
																	35
									g
																

								

							
								

																	Pecorino romano
								
								
								
																	25
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto agli agrumi come prima cosa iniziate a preparare il brodo. Mondate la cipolla 1 e tagliatela a metà 2. Ponetela sul fuoco in un tegame piuttosto capiente con il taglio rivolto verso il basso 3. 
									

								

															

																		
																															
											
										
																														
																		Nel frattempo utilizzando un pelapatate ricavate la scorza sia dell'arancia 4 che del limone 5, avendo cura di non prelevare anche la parte bianca che risulterebbe amara. Fate in modo di ottenere dei pezzi di scorza piuttosto grandi 6. 
									

								

															

																		
																															
											
										
																														
																		Passate alla carota, tagliatela in pezzi senza pelarla, ma avendo cura di lavarla bene 7. Non appena la cipolla sarà ben dorata 8 aggiungete nello stesso tegame anche l'acqua 9, le carote 
									

								

															

																		
																															
											
										
																														
																		le scorze di arancia e di limone 10. Aggiungete poi anche i grani di pepe nero 11 e un cucchiaio di sale grosso 12.  
									

								

															

																		
																															
											
										
																														
																		Portate a bollore 13 e lasciate cuocere per circa un'ora 14. Dopodichè filtrate il tutto 15 e mantenete il brodo in caldo. 
									

								

															

																		
																															
											
										
																														
																		A questo punto riprendete il limone e l'arancia a cui avete prelevato la buccia e pelateli entrambi a vivo (16-17), facendo attenzione ad eliminare completamente la parte bianca. Quindi tagliate l'arancia prima a fette e poi a dadini cercando di non perdere i succhi 18.
									

								

															

																		
																															
											
										
																														
																		Ripetete la stessa operazione anche per il limone, in modo da ottenere dei cubetti della stessa grandezza. Tritate finemente la cipolla 19 e lasciatela imbiondire in un tegame insieme all'olio, aggiungendo un mestolo di brodo per farla stufare dolcemente 21. 
									

								

															

																		
																															
											
										
																														
																		Solo quando il brodo sarà evaporato  e la cipolla risulterà ben appassita aggiungete il riso 22. Tostatelo a fuoco medio-dolce per circa 2 minuti mescolando spesso 23, quindi sfumate con il vino bianco 24. 
									

								

															

																		
																															
											
										
																														
																		Non appena l'alcool sarà evaporato versate un mestolo di brodo 25 e proseguite la cottura per circa 15-18 minuti aggiungendone altro al bisogno 26 e mescolando. Per i tempi di cottura consigliamo di seguire le indicazioni riportate sulla confezione del risotto. Quando mancheranno 2-3 minuti e il riso sarà quasi cotto regolate di sale e di pepe 27. 
									

								

															

																		
																															
											
										
																														
																		Aggiungete anche i dadini di agrumi 28 e mescolate per amalgamare il tutto 29; non preoccupatevi se i dadini di agrumi non resteranno integri ma si sfalderanno leggermente. Non appena sarà cotto alla perfezione spegnete il fuoco e aggiungete il mascarpone 30.
									

								

															

																		
																															
											
										
																														
																		Mescolate e aggiungete anche il pecorino 31. Mescolate nuovamente e se dovesse essere necessario aggiungete ancora un mestolo di brodo. In ultimo unite le foglioline di timo 32 e servite il vostro risotto agli agrumi ancora caldo 33. 
									

								

							
					    