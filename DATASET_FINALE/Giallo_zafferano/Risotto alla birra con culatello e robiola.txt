Difficoltà: Facile
Si dice che una volta la birra fosse il nettare degli Dei, come mai? Una bevanda alcolica, ma non troppo, con sapori, sentori, profumi e persino consistenze differenti. Una vera poesia per il palato, bisogna solo saper trovare quella preferita dal nostro. E se pensate che la birra possa essere soltanto bevuta e non usata in cucina allora stiamo per stupirvi. La ricetta di oggi infatti è il risotto alla birra con culatello e robiola, un vero tripudio di gusto e consistenza. Formaggio e insaccato stanno bene ma hanno bisogno di una piccola parte acida che sgrassa la bocca e prepara il palato al boccone successivo. Ed ecco che corre in soccorso proprio la birra. In particolare la Weiss, o anche Blanche, che con le sue note fruttate, agrumate e fresche hanno la capacità di ristabilire il palato. Il risotto alla birra con culatello e robiola, ve lo dicevamo, sarà una vera sorpresa. E ora che avete imparato a utilizzare la birra in cucina sarete sicuramente pronti per marinare il tofu o per sorseggiare addirittura uno spritz rivisitato!


												
						
						

														INGREDIENTI
							
							                            
                                
    								
    									
    										
    										599
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    599
    					
    					    					    					
    					    Carboidrati
    					    g
    					    75.4
    					
    					    					    					
    					      di cui zuccheri
    					    g
    					    5.3
    					
    					    					    					
    					    Proteine
    					    g
    					    22.1
    					
    					    					    					
    					    Grassi
    					    g
    					    20.4
    					
    					    					    					
    					      di cui saturi
    					    g
    					    10.51
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    66
    					
    					    					    					
    					    Sodio
    					    mg
    					    1544
    					
    					    				
    			
                            
													


						
							
							

							
								

																	Riso Carnaroli
								
								
								
																	320
									g
																

								

							
								

																	Birra Blanche
								
								
								(Weiss)
																	330
									ml
																

								

							
								

																	Culatello
								
								
								a fette sottili
																	100
									g
																

								

							
								

																	Robiola
								
								
								
																	100
									g
																

								

							
								

																	Brodo vegetale
								
								
								
																	1
									l
																

								

							
								

																	Cipolle rosse
								
								
								
																	1
									
																

								

							
								

																	Grana Padano DOP
								
								
								(da grattugiare)
																	50
									g
																

								

							
								

																	Burro
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Erba cipollina
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		Per preparare il risotto alla birra con culatello e robiola cominciate mettendo subito in caldo il brodo vegetale. Continuate spellando la cipolla, tritatela al coltello e fatela stufare in una casseruola con il burro: abbiate cura di lasciarla sudare a fiamma bassa così non brucerà. Se necessario, potrete aggiungere qualche cucchiaio di brodo caldo. Appena sarà trasparente, toglietela dalla casseruola e tenetela da parte. Al suo posto versate il riso e fatelo tostare per 30 secondi. Sfumate con la birra e appena sarà evaporata, aggiungete la cipolla e poco brodo alla volta, mescolando, finché avrete portato il riso a cottura aggiustando di sale a piacere. Intanto dedicatevi al culatello. Tagliatelo a listarelle sottili e quando il riso sarà al dente, toglietelo dal fuoco e aggiungete la robiola, il Grana Padano DOP e un cucchiaio di brodo. Coprite con il coperchio e fate riposare per un paio di minuti. Mescolate bene e poi versate nei piatti aggiungendo qualche listarella di culatello e l’erba cipollina tagliuzzata. Ecco pronto il vostro risotto alla birra con culatello e robiola: buon appetito!
									

								

							
					    