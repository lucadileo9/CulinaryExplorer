Difficoltà: Facile
Il risotto allo zafferano sta a Milano come il risotto alla monzese sta alla Brianza: due zone limitrofe che, pur condividendo storie e ingredienti, hanno fatto di due diverse ricette il simbolo della loro cucina. Ciò che le differenzia è l’aggiunta della salsiccia luganega, anzi, della luganega monzese per essere precisi, che viene arricchita con formaggio, brodo di carne e vino ed è ideale per la realizzazione di questo primo piatto. Fra gli elementi comuni invece troviamo lo zafferano, rigorosamente in pistilli, il riso, possibilmente Carnaroli, e il burro che, con il Grana Padano DOP, permette di ottenere una perfetta mantecatura all’onda. Il risotto alla monzese non è un semplice risotto alla salsiccia, quindi, ma un autentico assaggio della tradizione lombarda… provatelo anche nella variante con la pasta!


						
						

														INGREDIENTI
							
							                            
                                
    								
    									
    										
    										837
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    837
    					
    					    					    					
    					    Carboidrati
    					    g
    					    81.7
    					
    					    					    					
    					      di cui zuccheri
    					    g
    					    4
    					
    					    					    					
    					    Proteine
    					    g
    					    24.5
    					
    					    					    					
    					    Grassi
    					    g
    					    45.8
    					
    					    					    					
    					      di cui saturi
    					    g
    					    27.4
    					
    					    					    					
    					    Fibre
    					    g
    					    147.6
    					
    					    					    					
    					    Colesterolo
    					    mg
    					    0.7
    					
    					    					    					
    					    Sodio
    					    mg
    					    627.3
    					
    					    				
    			
                            
													


						
														
							
							

							
								

																	Riso Carnaroli
								
								
								
																	320
									g
																

								

							
								

																	Luganega
								
								
								(monzese)
																	600
									g
																

								

							
								

																	Zafferano in pistilli
								
								
								
																	3
									g
																

								

							
								

																	Burro
								
								
								
																	40
									g
																

								

							
								

																	Brodo di carne
								
								
								
																	1
									l
																

								

							
								

																	Vino bianco secco
								
								
								
																	50
									g
																

								

							
														
							
						
														
							
														Per mantecare
							

							
								

																	Grana Padano DOP
								
								
								(Riserva Oltre 20 mesi, da grattugiare)
																	40
									g
																

								

							
								

																	Burro
								
								
								
																	15
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il risotto alla monzese, per prima cosa preparate il brodo di carne seguendo la ricetta sul nostro sito e tenetelo in caldo. Versate i pistilli di zafferano in una ciotolina 1 insieme a un mestolo di brodo caldo 2 e lasciate in infusione mentre procedete con la ricetta. Togliete il budello alla salsiccia e riducetela a pezzetti 3.
									

								

															

																		
																															
											
										
																														
																		In una padella capiente fate sciogliere il burro 4 e aggiungete la salsiccia 5. Rosolate la salsiccia per 5 minuti a fuoco vivace, poi unite il riso 6.
									

								

															

																		
																															
											
										
																														
																		Fate tostare il riso per un paio di minuti girando continuamente 7, poi sfumate con il vino bianco e lasciate evaporare 8. A questo punto portate a cottura il riso aggiungendo un mestolo di brodo per volta e continuando a mescolare; ci vorranno circa 20 minuti 9.
									

								

															

																		
																															
											
										
																														
																		Dopo circa 10 minuti, quindi a metà cottura del riso, versate nella padella il brodo con i pistilli di zafferano 10 e amalgamate il tutto 11. Quando il riso sarà cotto, togliete la padella dal fuoco e aggiungete 2 noci di burro 12, poi mescolate bene.
									

								

															

																		
																															
											
										
																														
																		In ultimo cospargete la superficie con il Grana Padano DOP grattugiato 13 e coprite con il coperchio, senza mescolare 14. Non appena il formaggio si sarà sciolto, potete servire il vostro gustoso risotto alla monzese 15!
									

								

							
					    