Difficoltà: Media
Così facili da preparare e così buone da mangiare le cheesecake sono sicuramente uno dei dolci che amiamo di più! Cotte, come nel caso della classica cheesecake, o fredde con la gelatina, come questa che vi proponiamo oggi. La cheesecake con cioccolato e caramello salato è sicuramente una delle varianti più golose che abbiamo mai servito! La base di questa cheesecake è senza burro ed è grazie al cioccolato fondente, che i biscotti resteranno uniti mantenendo la stessa consistenza di quelle a cui siamo abituati. Realizzare la crema è semplicissimo: ricotta, cioccolato fuso e panna montata, insieme a pochi grammi di gelatina, permetteranno di ottenere una cheesecake compatta e che si taglia facilmente, ma allo stesso tempo davvero cremosa! E se questo vi sembra già abbastanza sta per arrivare il tocco irresistibile... il caramello salato, che resta sempre morbido, si sposa benissimo con il cioccolato. Un'unione di sapori unica, a cui nessuno riuscirà a resistere, parola di GialloZafferano!

Ecco altre cheesecake da non perdere:


						
						

														INGREDIENTI
							
													


						
														
							
														Ingredienti per la base (per uno stampo da 18 cm)
							

							
								

																	Biscotti secchi
								
								
								
																	150
									g
																

								

							
								

																	Cioccolato fondente
								
								
								
																	85
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per la crema
							

							
								

																	Ricotta vaccina
								
								
								
																	400
									g
																

								

							
								

																	Cioccolato fondente
								
								
								
																	300
									g
																

								

							
								

																	Sale fino
								
								
								
																	1
									pizzico
																

								

							
								

																	Zucchero a velo
								
								
								
																	50
									g
																

								

							
								

																	Gelatina in fogli
								
								
								
																	5
									g
																

								

							
								

																	Panna fresca liquida
								
								
								più un cucchiaio per sciogliere la gelatina
																	200
									g
																

								

							
														
							
						
														
							
														per il caramello
							

							
								

																	Zucchero
								
								
								
																	100
									g
																

								

							
								

																	Burro
								
								
								
																	25
									g
																

								

							
								

																	Panna fresca liquida
								
								
								
																	80
									g
																

								

							
								

																	Sale fino
								
								
								
																	½
									cucchiaino
																

								

							
														
							
						
														
							
														per decorare
							

							
								

																	Biscotti
								
								
								cioccolato e caramello
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la cheesecake con cioccolato e caramello salato come prima cosa partite dalla base. Versate i biscotti secchi in un mixer 1 e frullateli sino a ridurli in polvere 2. Trasferiteli in una ciotola e aggiungete il cioccolato fuso a bagnomaria o in microonde 3.
									

								

															

																		
																																											
											
										
																						
											
										
																						
											
										
																																										
																		Aggiungete un pizzico di sale e mescolate bene sino ad ottenere un composto omogeneo 4. Trasferite poi in uno stampo precedentemente imburrato e rivestito con carta forno da 18 cm. Appiattite schiacciando delicatamente con il dorso di un cucchiaio 6.
									

								

															

																		
																																											
											
										
																						
											
										
																						
											
										
																																										
																		Una volta compattata bene la base 7 trasferitela in frigorifero per 10 minuti e nel frattempo occupatevi della crema. Mettete la gelatina in ammollo in acqua fredda 8. Versate in una ciotola la ricotta ben scolata e lo zucchero a velo 9. 
									

								

															

																		
																																											
											
										
																						
											
										
																						
											
										
																																										
																		Mescolate con una spatola per incorporarli 10. Fondete il cioccolato come fatto il precedenza e unitelo al composto 11. Mescolate sino a che non risulterà omogeneo 12.
									

								

															

																		
																																											
											
										
																						
											
										
																						
											
										
																																										
																		Scaldate 1-2 cucchiai di panna, al microonde o in un pentolino, poi scolate la gelatina e scioglietela all'interno della panna, mescolando con un cucchiaio 13. Versate questo composto all'interno della crema 14 e mescolate con cura 15.
									

								

															

																		
																																											
											
										
																						
											
										
																						
											
										
																																										
																		Ora montate 200 g di panna 16. Versatela nel composto 17 e mescolate bene con la spatola 18.
									

								

															

																		
																																											
											
										
																						
											
										
																						
											
										
																																										
																		Riprendete la base della cheesecake e trasferite la crema all'interno 19. Livellate la superficie, sino a lisciarla completamente 20 e trasferite in freezer per 30 minuti. Intanto preparate il caramello salato. Versate in un pentolino lo zucchero 21 e cuocete a fiamma media.
									

								

															

																		
																																											
											
										
																						
											
										
																						
											
										
																																										
																		Lasciate sciogliere completamente lo zucchero, ruotando di tanto in tanto il pentolino o mescolando con un mestolo di legno 22. Non appena avrete ottenuto un caramello ambrato aggiungete il burro 23, abbassate la fiamma e mescolate. Aggiungete mezzo cucchiaino di sale e mescolate ancora. Raggiunto il bollore spegnete il fuoco. Aggiungete poi anche la panna, meglio se calda 24.
									

								

															

																		
																															
											
										
																														
																		Mescolate bene 25 e tenete da parte. Quando la salsa al caramello sarà fredda versatela sulla cheesecake 26. Livellate ancora la superficie con una spatolina 27.
									

								

															

																		
																																											
											
										
																						
											
										
																						
											
										
																																										
																		Decorate con i pezzi di biscotti al cioccolato e caramello 28 29 e riponete in frigo per almeno 2 ore. Sformate la cheesecake, trasferitela in un piatto 30 e gustatela!
									

								

							
					    