Difficoltà: Facile
Protagoniste indiscusse dell'impepata, le cozze sono uno dei frutti di mare più amati! Oggi vi mostriamo come utilizzarle per preparare un gustoso primo di pesce: gli spaghetti con cozze e pomodorini, un piatto dai gusti semplici, facilissimo da preparare! Come formato di pasta abbiamo scelto gli spaghetti che a nostro avviso si sposano benissimo con il condimento, ma se preferite potete utilizzare della pasta corta, anche se siamo certi che gli spaghetti con le cozze metteranno d'accordo proprio tutti! Una ricetta che profuma di mare, veloce da preparare, davvero irresistibile... scopriamo insieme come preparla!


												
						
						

														INGREDIENTI
							
													


						
							
							

							
								

																	Spaghetti
								
								
								
																	320
									g
																

								

							
								

																	Cozze
								
								
								
																	1
									kg
																

								

							
								

																	Pomodorini ciliegino
								
								
								
																	400
									g
																

								

							
								

																	Prezzemolo
								
								
								
																	
									q.b.
																

								

							
								

																	Aglio
								
								
								
																	2
									spicchi
																

								

							
								

																	Peperoncino fresco
								
								
								
																	1
									
																

								

							
								

																	Vino bianco
								
								
								
																	75
									g
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare gli spaghetti con cozze e pomodorini cominciate dalla pulizia di queste ultime. Quindi sciacquatele e, sempre sotto un filo d’acqua corrente, eliminate i cirripedi e tutte le impurità presenti con un coltello 1, poi staccate il bisso, cioè la barbetta che trovate sul latto di ogni cozza, semplicemente strappandolo con le dita 2. Buttate via le cozze aperte o rotte. Ripulite la superficie delle cozze con una paglietta 3.
									

								

															

																		
																																											
											
										
																						
											
										
																						
											
										
																																										
																		Poi sciacquatele bene 4 e scolatele. In un tegame capiente versate l'olio, uno spicchio d’aglio, il peperoncino e un ciuffo di prezzemolo 5. Fate insaporire per un paio di minuti, poi unite le cozze 6.
									

								

															

																		
																																											
											
										
																						
											
										
																						
											
										
																																										
																		Sfumate con il vino bianco 7 e coprite con un coperchio 8. Cuocete in questo modo per 3-4 minuti, così da permettere alle cozze di schiudersi completamente 9. Durante la cottura agitate di tanto in tanto il tegame per rimestare l’interno.
									

								

															

																		
																																											
											
										
																						
											
										
																						
											
										
																																										
																		Quando tutte le cozze saranno aperte trasferitele in una ciotola 10 ed eliminate gli odori. Mettete sul fuoco una pentola colma d'acqua salata, che servirà per la cottura della pasta. Lavate i pomodorini e tagliateli a metà 11. Se dovessero essere molto grandi tagliateli in 4. Nella stessa padella dove avete appena cotto le cozze versate un filo di olio, uno spicchio d’aglio 12 e fate insaporire per un minuto.
									

								

															

																		
																																											
											
										
																						
											
										
																						
											
										
																																										
																		Versate i pomodorini 13, condite con sale e pepe. Coprite con un coperchio 14 e lasciate cuocere a fuoco dolce per 5 minuti. Nel frattempo sgusciate le cozze 15 e filtrate il liquido di cottura.
									

								

															

																		
																																											
											
										
																						
											
										
																						
											
										
																																										
																		Trascorsi i 5 minuti togliete il coperchio 16 e versate l'acqua delle cozze all'interno dei pomodorini 17. Non appena l'acqua della pasta avrà raggiunto il bollore cuocete gli spaghetti 18.
									

								

															

																		
																																											
											
										
																						
											
										
																						
											
										
																																										
																		Scolateli al dente e trasferiteli nel tegame con il sughetto 19. Mescolate bene in modo da terminare la cottura 20 e aggiungete le cozze sgusciate 21. 
									

								

															

																		
																																											
											
										
																						
											
										
																						
											
										
																																										
																		Regolate di sale e di pepe 22. Aggiungete del prezzemolo tritato 23, mescolate ancora e impiattate i vostri spaghetti con cozze e pomodorini 24!
									

								

							
					    