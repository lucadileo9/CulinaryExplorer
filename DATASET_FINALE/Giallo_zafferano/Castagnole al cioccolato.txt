Difficoltà: Media
Scherzi, coriandoli ma soprattutto frittelle di Carnevale! Questi proprio non possono mancare in occasione del Carnevale: le castagnole classiche e quelle ripiene sono imbattibili, ma proviamo anche le castagnole al cioccolato! La versione "dark", un'idea super golosa per arricchire il cabaret di dolci accanto alle chiacchiere fritte e al forno! Golosoni da ogni angolo, fatevi avanti! Questa ricetta sfiziosa è pensata per voi: un aromatico impasto con gocce di cioccolato e una spolverata di cacao, aromatizzato alla sambuca, per dei bocconcini così morbidi che uno tira l'altro! E dopo la frittura, non mancherà il classico passaggio nello zucchero per renderli ancora più invitanti!


						
						

														INGREDIENTI
							
													


						
														
							
							

							
								

																	Farina 00
								
								
								
																	170
									g
																

								

							
								

																	Cacao amaro in polvere
								
								
								
																	30
									g
																

								

							
								

																	Uova
								
								
								(circa 2 medie)
																	106
									g
																

								

							
								

																	Sambuca
								
								
								
																	10
									g
																

								

							
								

																	Sale fino
								
								
								
																	1
									pizzico
																

								

							
								

																	Baccello di vaniglia
								
								
								
																	1
									
																

								

							
								

																	Lievito in polvere per dolci
								
								
								
																	8
									g
																

								

							
								

																	Zucchero
								
								
								
																	50
									g
																

								

							
								

																	Burro
								
								
								morbido
																	40
									g
																

								

							
								

																	Gocce di cioccolato
								
								
								
																	90
									g
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	700
									g
																

								

							
														
							
						
														
							
														per guarnire
							

							
								

																	Zucchero
								
								
								
																	200
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le castagnole al cioccolato versate in una ciotola ampia la farina e il cacao 1, il lievito 2 e lo zucchero 3.
									

								

															

																		
																																											
											
										
																						
											
										
																						
											
										
																																										
																		Insaporite con la sambuca 4 e i semi della bacca di vaniglia 5. Versate poi le uova 6
									

								

															

																		
																																											
											
										
																						
											
										
																						
											
										
																																										
																		un pizzico di sale e il burro morbido 7, impastate il tutto con le mani fino a ottenere un composto compatto e omogeneo 9.
									

								

															

																		
																																											
											
										
																						
											
										
																						
											
										
																																										
																		Incorporate infine le gocce di cioccolato 10. Impastate il tutto, trasferite il composto su un piano da lavoro 11 e formate un filone 12. 
									

								

															

																		
																																											
											
										
																						
											
										
																						
											
										
																																										
																		Arrotolatelo 13 e tagliate dei pezzi di 12-13 g l’uno 14. Formate delle palline tonde con le mani 15. 
									

								

															

																		
																																											
											
										
																						
											
										
																						
											
										
																																										
																		Man mano che formate le palline, adagiatele su un vassoio 16. Con queste dosi otterrete circa 40 castagnole. Ora friggete in olio caldo a 170-175° (da misurare con termometro da cucina) per 2-3 minuti. Ricordate di friggere pochi pezzi per volta, per non abbassare la temperatura dell'olio 17. Scolate con una schiumarola 18.
									

								

															

																		
																																											
											
										
																						
											
										
																						
											
										
																																										
																		Adagiate man a mano su un vassoio rivestito con carta assorbente da cucina 19. Una volta finito di friggere, rotolate le palline nello zucchero semolato 20. Le vostre castagnole al cioccolato sono pronte 21!
									

								

							
					    