Difficoltà: Media
Dopo averci incantato con la preparazione delle classiche empanadas argentine, lo chef Matias Perdomo ci propone una gustosa variante senza carne: le empanadas di tonno. Peperoni e cipolle ovviamente non possono mancare e il risultato, ve lo assicuriamo, sarà altrettanto esplosivo… basta imparare a realizzare l’impasto, d’altronde, per farsi guidare dalla fantasia e creare ogni volta un ripieno diverso e stuzzicante, come le empanadas con gorgonzola e porri per esempio! E quale modo migliore per fare pratica se non mettersi all’opera per preparare delle favolose empanadas di tonno con cui stuzzicare l’appetito di amici e familiari?


						
						

														INGREDIENTI
							
							                            
                                
    								
    									
    										
    										186
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    186
    					
    					    					    					
    					    Carboidrati
    					    g
    					    10.1
    					
    					    					    					
    					      di cui zuccheri
    					    g
    					    1.2
    					
    					    					    					
    					    Proteine
    					    g
    					    3.7
    					
    					    					    					
    					    Grassi
    					    g
    					    14.6
    					
    					    					    					
    					      di cui saturi
    					    g
    					    2.91
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    9
    					
    					    					    					
    					    Sodio
    					    mg
    					    138
    					
    					    				
    			
                            
													


						
														
							
														Per l'impasto (per 18 empanadas)
							

							
								

																	Farina 00
								
								
								
																	210
									g
																

								

							
								

																	Acqua
								
								
								tiepida
																	70
									g
																

								

							
								

																	Strutto
								
								
								
																	50
									g
																

								

							
								

																	Aceto di vino bianco
								
								
								
																	3
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per il ripieno
							

							
								

																	Tonno sott'olio
								
								
								(peso sgocciolato)
																	150
									g
																

								

							
								

																	Cipolle ramate
								
								
								
																	200
									g
																

								

							
								

																	Peperoni rossi
								
								
								
																	100
									g
																

								

							
								

																	Pomodori pelati
								
								
								
																	65
									g
																

								

							
								

																	Prezzemolo
								
								
								
																	
									q.b.
																

								

							
								

																	Paprika affumicata
								
								
								
																	
									q.b.
																

								

							
								

																	Strutto
								
								
								
																	15
									g
																

								

							
								

																	Olio extravergine d'oliva
								
								
								
																	15
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per friggere
							

							
								

																	Olio di semi di girasole
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le empanadas di tonno per prima cosa preparate l’impasto: formate una fontana con la farina sul piano di lavoro, poi aggiungete al centro lo strutto 1, il sale 2 e l’aceto 3.
									

								

															

																		
																																											
											
										
																						
											
										
																						
											
										
																																										
																		Unite l’acqua tiepida 4 e impastate fino ad ottenere un composto liscio e omogeneo 5. Formate una palla 6 e lasciate riposare l'impasto in frigorifero per 30 minuti.
									

								

															

																		
																																											
											
										
																						
											
										
																						
											
										
																																										
																		Nel frattempo occupatevi del ripieno: mondate e riducete a cubetti i peperoni 7 e le cipolle 8, poi scolate il tonno. In una padella fate sciogliere lo strutto nell'olio e soffriggete la cipolla per un paio di minuti 9.
									

								

															

																		
																																											
											
										
																						
											
										
																						
											
										
																																										
																		Unite i peperoni 10 e cuocete a fuoco moderato per altri 10 minuti; le verdure dovranno perdere circa il 50% del loro volume. Aggiungete la passata di pomodoro 11, poi continuate a rosolare per un paio di minuti per far asciugare bene il composto. A questo punto unite il tonno sgocciolato 12 e mescolate spezzettandolo col mestolo.
									

								

															

																		
																																											
											
										
																						
											
										
																						
											
										
																																										
																		Aggiustate di sale e aromatizzate con la paprika 13 e il prezzemolo 14. Mescolate ancora e trasferite il ripieno in una ciotola 15.
									

								

															

																		
																																											
											
										
																						
											
										
																						
											
										
																																										
																		Riprendete l’impasto e stendetelo fino allo spessore di 1,5 mm; potete utilizzare il mattarello o la macchina per la pasta 16. Ricavate 18 dischi con un coppapasta del diametro di 12 cm 17. Se non li utilizzate subito potete avvolgerli nella pellicola e riporli in frigorifero 18.
									

								

															

																		
																																											
											
										
																						
											
										
																						
											
										
																																										
																		Adagiate un disco di impasto sul piano di lavoro e aggiungete al centro una cucchiaiata di ripieno 19. Ripiegate il disco a metà e premete i bordi con le dita per sigillarli 20, poi fate delle pieghette per creare il tipico cordoncino 21. In alternativa potete sigillare il bordo premendo con i rebbi di una forchetta.
									

								

															

																		
																																											
											
										
																						
											
										
																						
											
										
																																										
																		Dopo aver formato le empanadas riscaldate abbondante olio di semi in un pentolino fino alla temperatura di 160°. Friggete 1 o 2 pezzi per volta per 4-5 minuti 22. Scolate le empanadas quando saranno belle dorate 23 e adagiatele su carta assorbente per eliminare l’olio in eccesso. Le vostre empanadas di tonno sono pronte per essere gustate 24!
									

								

							
					    