Difficoltà: Molto facile
L’insalata di pasta mediterranea è un gustoso primo piatto estivo, ideale da preparare nei mesi più caldi quando la voglia di stare ai fornelli viene meno e cresce il desiderio di piatti semplici, freschi e appetitosi… con mozzarella, tonno, pomodorini, olive e una pioggia di basilico questo colorato piatto di farfalle vi rapirà con il suo invitante vortice di profumi! Una pasta fredda facile e veloce da preparare che può diventare versatile protagonista di cene con gli amici e in famiglia, ma non solo: provate a mettere l’insalata di pasta mediterranea nelle vostre schiscette, pronte da portare al mare o in ufficio… non vedrete l’ora che arrivi l’ora di mangiare!


												
						
						

														INGREDIENTI
							
													


						
							
							

							
								

																	Farfalle
								
								
								
																	320
									g
																

								

							
								

																	Pomodorini ciliegino
								
								
								
																	250
									g
																

								

							
								

																	Tonno sott'olio
								
								
								(peso sgocciolato)
																	200
									g
																

								

							
								

																	Mozzarella di bufala
								
								
								
																	200
									g
																

								

							
								

																	Olive nere
								
								
								denocciolate 
																	50
									g
																

								

							
								

																	Basilico
								
								
								
																	10
									foglie
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale
								
								
								
																	
									q.b.
																

								

							
								

																	Pepe
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare l’insalata di pasta mediterranea per prima cosa tagliate la mozzarella a cubetti 1 e lasciatela scolare in un colino per eliminare il liquido in eccesso 2. Nel frattempo portate a bollore una pentola di acqua salata e cuocete le farfalle per 3 minuti in meno rispetto al tempo indicato sulla confezione 3.
									

								

															

																		
																																											
											
										
																						
											
										
																						
											
										
																																										
																		Scolate bene la pasta e trasferitela in una ciotola 4, condite con un filo d’olio 5 e mescolate bene 6, poi tenete da parte.
									

								

															

																		
																																											
											
										
																						
											
										
																						
											
										
																																										
																		Nel frattempo preparate il resto degli ingredienti: lavate e tagliate i pomodorini in 4 parti 7, dividete le olive a metà 8 e spezzettate i filetti di tonno sgocciolati 9.
									

								

															

																		
																																											
											
										
																						
											
										
																						
											
										
																																										
																		Spezzettate con le mani anche le foglie di basilico 10 e siete pronti per assemblare il piatto: riprendete la ciotola con la pasta e aggiungete i pomodorini 11 e le olive 12.
									

								

															

																		
																																											
											
										
																						
											
										
																						
											
										
																																										
																		Unite anche il basilico 13, la mozzarella scolata 14 e il tonno 15.
									

								

															

																		
																																											
											
										
																						
											
										
																						
											
										
																																										
																		Mescolate per amalgamare il tutto 16 e pepate a piacere 17. La vostra insalata di pasta mediterranea è pronta per essere servita 18!
									

								

							
					    