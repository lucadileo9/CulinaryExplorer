Difficoltà: Facile
L’hamburger è il piatto a stelle e strisce più amato e imitato al mondo, la sua versione tradizionale prevede la carne di manzo o di pollo e poi dell’immancabile accompagnamento di patatine fritte e sfiziose salse. Accanto a questa intramontabile ricetta sono apparse innumerevoli varianti anche di pesce, come l'hamburger di salmone, oltre alla versione vegetariana, come quella che vi proponiamo qui: l’hamburger di ceci. Un secondo piatto da preparare in pochissimi minuti, frullando tutti gli ingredienti nel mixer. Il risultato è una polpetta di ceci dalle note speziate di zenzero e dal sapore pungente della senape. E come tutti i burger che si rispettino, anche questo si gusterà ancora meglio tra due metà di un sofficissimo panino da burger con insalata, pomodori, salse... voi come lo servirete?


						
						

														INGREDIENTI
							
							                            
                                
    								
    									
    										
    										718.7
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    718.7
    					
    					    					    					
    					    Carboidrati
    					    g
    					    95.2
    					
    					    					    					
    					      di cui zuccheri
    					    g
    					    11.6
    					
    					    					    					
    					    Proteine
    					    g
    					    25.9
    					
    					    					    					
    					    Grassi
    					    g
    					    26
    					
    					    					    					
    					      di cui saturi
    					    g
    					    4.9
    					
    					    					    					
    					    Fibre
    					    g
    					    119.6
    					
    					    					    					
    					    Colesterolo
    					    mg
    					    11.5
    					
    					    					    					
    					    Sodio
    					    mg
    					    635
    					
    					    				
    			
                            
													


						
														
							
														Ingredienti per 8 hamburger
							

							
								

																	Ceci precotti
								
								
								
																	500
									g
																

								

							
								

																	Uova
								
								
								(2 medie)
																	105
									g
																

								

							
								

																	Senape
								
								
								
																	25
									g
																

								

							
								

																	Scalogno
								
								
								
																	1
									
																

								

							
								

																	Zenzero fresco
								
								
								(da grattugiare)
																	5
									g
																

								

							
								

																	Pancarrè
								
								
								
																	35
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Pangrattato
								
								
								
																	50
									g
																

								

							
														
							
						
														
							
														per servire (facoltativo)
							

							
								

																	Panini da hamburger
								
								
								
																	8
									
																

								

							
								

																	Insalata
								
								
								
																	
									q.b.
																

								

							
								

																	Pomodori
								
								
								
																	
									q.b.
																

								

							
								

																	Salsa ketchup
								
								
								
																	
									q.b.
																

								

							
								

																	Maionese
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare l'hamburger di ceci per prima cosa tagliate a cubetti il pancarrè 1. Poi mondate lo scalogno e affettatelo finemente 2. Scolate i ceci precotti dal liquido di conservazione 3.
									

								

															

																		
																															
											
										
																														
																		Versate i ceci nel mixer, aggiungete anche il pane 4, le uova sbattute 5 e la senape 6.
									

								

															

																		
																															
											
										
																														
																		Incorporate anche lo scalogno 7, grattugiate lo zenzero 8 e per finire salate e pepate 9.
									

								

															

																		
																															
											
										
																														
																		Frullate tutti gli ingredienti fino a quando non otterrete un composto omogeneo e piuttosto compatto 10. Trasferite l’impasto in una ciotola e aggiungete il pangrattato 11. Ora formate i burger: prendete una porzione di impasto e modellatelo 12.
									

								

															

																		
																															
											
										
																														
																		Dovrete ottenere una polpetta schiacciata 13. Una volta formati, procedete con la cottura: scaldate una piastra e quando sarà ben calda, grigliate i burger per un paio di minuti rigirandoli 14, fino a quando si staccheranno e avranno formato le tipiche striature su entrambe i lati. Ora prendete i buns, i tipici panini da hamburger, e farciteli con i burger di ceci, dell’insalatina fresca e qualche fetta di pomodoro 15. Potete condire i vostri hamburger di ceci con le vostre salse preferite.
									

								

							
					    