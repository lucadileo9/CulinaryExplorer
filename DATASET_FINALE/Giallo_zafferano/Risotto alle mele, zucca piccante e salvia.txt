Difficoltà: Facile
“Una mela al giorno toglie il medico di torno” dice il celebre proverbio. Abbiamo deciso allora di utilizzare questo elisir di salute non solo nelle preparazioni dolci ma anche in originali primi piatti, come nel risotto mele e speck! Oggi vogliamo stupirvi ancora con un risotto cremoso e ancora più particolare: il risotto alle mele, zucca piccante e salvia. La polpa dolce della mela si fonde con la morbidezza della zucca in un connubio travolgente di sapori. E che dire delle vellutate e profumate foglioline di salvia che donano una nota pungente al piatto.. scoprite come abbiamo reso originale anche la mantecatura e fatevi conquistare da questo mix di sapori: noi ne siamo rimasti rapiti e di sicuro lo sarete anche voi!


												
						
						

														INGREDIENTI
							
							                            
                                
    								
    									
    										
    										493
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    493
    					
    					    					    					
    					    Carboidrati
    					    g
    					    89
    					
    					    					    					
    					      di cui zuccheri
    					    g
    					    17.8
    					
    					    					    					
    					    Proteine
    					    g
    					    9.3
    					
    					    					    					
    					    Grassi
    					    g
    					    11
    					
    					    					    					
    					      di cui saturi
    					    g
    					    2.73
    					
    					    					    					
    					    Fibre
    					    g
    					    4.6
    					
    					    					    					
    					    Colesterolo
    					    mg
    					    9
    					
    					    					    					
    					    Sodio
    					    mg
    					    968
    					
    					    				
    			
                            
													


						
							
							

							
								

																	Riso Carnaroli
								
								
								
																	320
									g
																

								

							
								

																	Zucca
								
								
								
																	500
									g
																

								

							
								

																	Mele Fuji
								
								
								
																	500
									g
																

								

							
								

																	Brodo vegetale
								
								
								
																	1
									l
																

								

							
								

																	Scalogno
								
								
								
																	60
									g
																

								

							
								

																	Salvia
								
								
								
																	2
									foglie
																

								

							
								

																	Peperoncino fresco
								
								
								
																	1
									
																

								

							
								

																	Olio extravergine d'oliva
								
								
								
																	30
									g
																

								

							
								

																	Ricotta salata
								
								
								
																	70
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto alle mele, zucca piccante e salvia iniziate preparando il brodo vegetale. Poi dedicatevi alla pulizia della zucca: tagliatela in quarti ed eliminatene la buccia esterna 1. Quindi tagliatela a fette 2 per ridurla più facilmente a dadini di 1 cm 3.
									

								

															

																		
																															
											
										
																														
																		Poi mondate e tritate finemente lo scalogno 4. Scaldate un tegame con un filo di olio e fate rosolare lo scalogno 5 per circa 5-6 minuti, mescolandolo continuamente. Potete sfumate con il brodo vegetale  per favorire la cottura 6.
									

								

															

																		
																															
											
										
																														
																		Aggiungete la zucca 7 e sfumate con un mestolo di brodo 8: per cuocerla ci vorranno circa15 minuti a fuoco dolce, mescolando di tanto in tanto. Quando il brodo sarà stato assorbito, aggiungete il riso 9 e lasciatelo tostare per circa 1 minuto.
									

								

															

																		
																															
											
										
																														
																		Poi aggiungete ancora del brodo vegetale man a mano che si assorbe per cuocere il riso 10: ci vorranno circa 20 minuti. Mentre il riso cuoce, incidete un peperoncino e privatelo dei semini interni 11, poi tagliatelo a listarelle sottili assieme alla salvia già lavata 12.
									

								

															

																		
																															
											
										
																														
																		Unite il trito al risotto che sta cuocendo 13. Aggiustate di sale e pepe 14. A questo punto prendete le mele: lavatele e asciugatele bene, quindi tagliatele a metà poi a fette togliendo la parte centrale del torsolo 15. Non è necessario eliminare la buccia perchè servirà a dare colore alla preparazione. Se preferite però potete eliminarla.
									

								

															

																		
																															
											
										
																														
																		Quindi tagliate le fettina di mela a cubetti di 2 cm circa 16. Quando mancano 5-6 minuti dalla fine della cottura del risotto aggiungete le mele 17 e mescolate bene gli ingredienti. Continuate ad aggiungere il restante brodo. A fine cottura spegnete il fuoco e aggiungete la ricotta salata grattugiata 18.
									

								

															

																		
																															
											
										
																														
																		Amalgamatela agli altri ingredienti 19: il vostro risotto alle mele, zucca piccante e salvia è ora pronto 20 per essere impiattato 21 e gustato!
									

								

							
					    