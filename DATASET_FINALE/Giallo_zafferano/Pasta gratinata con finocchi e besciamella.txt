Difficoltà: Facile
Freschi, croccanti, saporiti… i finocchi sono eccezionali gustati crudi in insalata, ma anche da cotti come i finocchi gratinati in forno possono diventare protagonisti di ricette appetitose e succulente! Questa volta ci siamo fatti guidare dalla nostra passione per le paste al forno per realizzare un primo piatto dal gusto delicato e avvolgente, la pasta gratinata con finocchi e besciamella. La besciamella, con la sua consistenza cremosa e vellutata, si sposa con la nota croccante dei finocchi saltati in padella e diventa ancora più sfiziosa grazie alla crosticina dorata che si formerà in superficie dopo la gratinatura! Una sostanziosa ricetta vegetariana che si arricchisce del gusto rustico della pasta integrale, ideale da servire sia in porzioni individuali che all’interno di una teglia più grande. Provate anche voi la pasta gratinata con finocchi e besciamella e altre gusto se varianti alle verdure come la pasta al forno con spinaci e ricotta!


						
						

														INGREDIENTI
							
													


						
														
							
							

							
								

																	Fusilli Integrali
								
								
								
																	200
									g
																

								

							
								

																	Finocchi
								
								
								
																	590
									g
																

								

							
								

																	Parmigiano Reggiano DOP
								
								
								da grattugiare
																	20
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la besciamella
							

							
								

																	Latte intero
								
								
								
																	500
									ml
																

								

							
								

																	Burro
								
								
								
																	50
									g
																

								

							
								

																	Farina 00
								
								
								
																	50
									g
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per ungere
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta gratinata con finocchi e besciamella, mettete a bollire una pentola con abbondante acqua che vi servirà per cuocere la pasta. A bollore salate. Poi passate ai finocchi: eliminate l’estremità superiore 1 e inferiore, rimuovete lo strato più esterno 2 e tagliate i finocchi a fettine sottili 3. In tutto dovreste ottenere circa 290 grammi di finocchi puliti. Tenete da parte.
									

								

															

																		
																															
											
										
																														
																		Preparate la besciamella: scaldate il latte in un pentolino 4 e fate sciogliere il burro a fuoco dolce in un pentolino a parte 5. Quando il burro sarà sciolto, aggiungete la farina tutta in una volta 6
									

								

															

																		
																															
											
										
																														
																		e mescolate bene per evitare la formazione di grumi 7 fino a quando non avrete ottenuto un roux dorato. A questo punto aggiungete il sale 8 e la noce moscata grattugiata 9 (oppure potete aggiungerli una volta che la besciamella sarà pronta),
									

								

															

																		
																															
											
										
																														
																		poi versate il latte a filo continuando a mescolare con una frusta 10. Fate addensare la crema a fuoco medio senza smettere di mescolare fino ad ottenere una besciamella liscia e uniforme 11. Spegnete il fuoco e tenetela momentaneamente da parte. Quando l’acqua per cuocere la pasta sarà arrivata al bollore, salate e lessate la pasta per circa 8 minuti (dovrete comunque cuocere al dente) 12.
									

								

															

																		
																															
											
										
																														
																		Nel frattempo scaldate un filo d’olio in una padella insieme a uno spicchio d’aglio in camicia schiacciato, aggiungete i finocchi 13, condite con sale e pepe 14 e cuocete a fuoco medio per circa 5 minuti in modo che risultino ancora croccanti. Passato il tempo indicato, eliminate l'aglio, scolate la pasta direttamente nella padella con i finocchi, mescolate bene 15 e fate saltare il tutto per 1 minuto a fuoco medio.
									

								

															

																		
																															
											
										
																														
																		Imburrate 4 cocottine del diametro di 10 cm 16 e coprite la base con un cucchiaio di besciamella 17, poi riempite gli stampi a metà con la pasta e i finocchi e aggiungete altri 2 cucchiai di besciamella per ciascuna cocotte 18.
									

								

															

																		
																															
											
										
																														
																		Aggiungete ancora pasta fino ad arrivare al bordo degli stampini 19 e completate con abbondante besciamella, una macinata di pepe e un cucchiaio di Parmigiano grattugiato 20. Cuocete le cocottine in forno statico preriscaldato a 200° per circa 10 minuti fino a che non saranno belle dorate in superficie. La vostra pasta gratinata con finocchi e besciamella è pronta per essere servita ben calda 21!
									

								

							
					    