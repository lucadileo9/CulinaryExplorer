Difficoltà: Facile
Ci sono le patate al forno, le patate fritte a stick o una via di mezzo: nè fritte nè stufate come le patate 'mpacchiuse calabresi! E poi ci sono loro, le chips di patate: sottili sfoglie di patate fritte, croccanti e saporite. Ancora più buone se fatte in casa! Queste chips, ideali da servire con un aperitivo a base di cocktail o come snack. Solleticherete il palato dei vostri ospiti, stuzzicandoli con le classiche e irresistibili patatine da sacchetto, ma fatte con le vostre mani! Vi mostriamo tutti i trucchi per prepararle a casa, con una doppia frittura (con 2 temperature diverse) che vi permetterà di ottenere un risultato così croccante. 

E se siete amanti delle chips provate anche:


												
						
						

														INGREDIENTI
							
													


						
							
							

							
								

																	Patate
								
								
								
																	500
									g
																

								

							
								

																	Sale fino
								
								
								
																	
									q.b.
																

								

							
								

																	Olio di semi di arachide
								
								
								per friggere
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le chips di patate come prima cosa lavate bene le patate, eliminando tutti i residui di terra 1. Utilizzando una mandolina ricavate delle fettine di 2 mm 2. Una volta che avrete tagliato la prima patata 3, trasferite le fettine in una ciotola con acqua fredda.
									

								

															

																		
																																											
											
										
																						
											
										
																						
											
										
																																										
																		Proseguite così per tutte le altre. L'acqua diventerà subito torbida per via dell'amido contenuto nelle patate, cambiatela almeno 3 volte prima di lasciarle in ammollo per un'ora 4. A questo punto scolatele e trasferitele su un canovaccio asciutto e pulito 5. Distendetele bene 6.
									

								

															

																		
																																											
											
										
																						
											
										
																						
											
										
																																										
																		Tamponatele con carta da cucina 7. Asciugatele molto bene altrimenti una volta immerse nell'olio, questo potrebbe "esplodere" schizzando. Scaldate l'olio portandolo ad una temperatura di 140°. Immergete le patate nell'olio caldo, poche per volta 8. Cuocetele per un paio di minuti 9.
									

								

															

																		
																																											
											
										
																						
											
										
																						
											
										
																																										
																		Scolatele con una schiumarola 10 e trasferitele su un vassoio con carta per fritti 11. Cuocete in questo modo tutte le altre, poi portate l'olio ad una temperatura di 180° e immergete nuovamente le patate 12.
									

								

															

																		
																															
											
										
																														
																		Cuocetele per altri 2 minuti, sino a che non saranno ben dorate. Scolatele con una schiumarola 13 e trasferitele su un vassoio con carta paglia 14. Proseguite così con la cottura delle altre. Salate e servite subito le vostre chips 15.
									

								

							
					    