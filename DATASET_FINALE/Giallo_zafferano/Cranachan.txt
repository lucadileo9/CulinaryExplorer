Difficoltà: Molto facile
Pensate che un tour gastronomico in Scozia vi possa riservare solo grandi abbuffate di fish and chips? Niente di più sbagliato, anche se è soprattutto nei dolci che la cucina scozzese riesce a raggiungere le sue vette più alte! Oltre ad essere la patria di scones e shortbread, infatti, la Scozia può vantare anche un originale dessert al bicchiere: il cranachan! Realizzato con pochi ingredienti, il cranachan è caratterizzato dall’alternanza di strati di lamponi, avena e una crema a base di panna aromatizzata con miele e whisky. Tradizionalmente accompagnato con i classici biscotti al burro, vi stupirà con il suo sapore intenso e un piacevole contrasto di consistenze da gustare cucchiaino dopo cucchiaino… lasciatevi tentare dalla semplice bontà del cranachan!


												
						
						

														INGREDIENTI
							
							                            
                                
    								
    									
    										
    										451
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    451
    					
    					    					    					
    					    Carboidrati
    					    g
    					    26.1
    					
    					    					    					
    					      di cui zuccheri
    					    g
    					    15.1
    					
    					    					    					
    					    Proteine
    					    g
    					    6.6
    					
    					    					    					
    					    Grassi
    					    g
    					    33.2
    					
    					    					    					
    					      di cui saturi
    					    g
    					    18.74
    					
    					    					    					
    					    Fibre
    					    g
    					    5.9
    					
    					    					    					
    					    Colesterolo
    					    mg
    					    90
    					
    					    					    					
    					    Sodio
    					    mg
    					    63
    					
    					    				
    			
                            
													


						
							
														Ingredienti per 4 bicchieri (della capacità di 200 ml)
							

							
								

																	Panna fresca liquida
								
								
								fredda
																	400
									g
																

								

							
								

																	Mascarpone
								
								
								
																	100
									g
																

								

							
								

																	Lamponi
								
								
								
																	250
									g
																

								

							
								

																	Fiocchi di avena
								
								
								
																	60
									g
																

								

							
								

																	Whisky
								
								
								single malt
																	35
									g
																

								

							
								

																	Miele di acacia
								
								
								
																	35
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il cranachan, versate la panna fresca liquida (ben fredda) in una ciotola 1 insieme al mascarpone 2 e al miele 3.
									

								

															

																		
																															
											
										
																														
																		Montate il composto con le fruste elettriche 4, poi aggiungete il whisky 5 e mescolate con una spatola per incorporarlo 6.
									

								

															

																		
																															
											
										
																														
																		Unite 50 g di lamponi, che avrete precedentemente lavato e asciugato 7, e mescolate ancora per amalgamare il tutto delicatamente 8. Scaldate una padella antiaderente e tostate l’avena per circa 3 minuti fino a quando sarà dorata 9.
									

								

															

																		
																															
											
										
																														
																		Ora siete pronti per assemblare il cranachan: prendete 4 bicchieri trasparenti della capacità di 200 ml e mettete alla base qualche lampone leggermente schiacciato 10, poi aggiungete uno strato di crema 11 e uno di avena tostata 12.
									

								

															

																		
																															
											
										
																														
																		Ripetete gli strati aggiungendo ancora i lamponi 13 e la crema 14. Infine decorate la superficie con avena tostata, lamponi interi e shortbread: dopo un’ora di riposo in frigorifero il vostro cranachan è pronto per essere servito 15!
									

								

							
					    