Difficoltà: Facile
Le ciliegie sciroppate con Porto e cannella sono la variante aromatizzata della ricetta tradizionale delle ciliegie sciroppate.
Per questa preparazione consigliamo di utilizzate le “ciliegie duracine” o “duroni”, dalla polpa più soda, decisamente più adatte ad essere conservate.
La ricetta prevede la preparazione di uno sciroppo a base di acqua, zucchero e Porto, un vino liquoroso portoghese molto aromatico e dolce. Per arricchire di sapore le ciliegie si aggiunge inoltre anche la cannella in stecche.
L’impiego dello sciroppo è un ottimo metodo per conservare la frutta al naturale, oltre a preservare il sapore delle ciliegie mantiene a lungo anche il colore rosso amaranto.
Sarà necessario poi pazientare almeno un mese prima di gustare queste deliziose ciliegie, ma ne varrà la pena e avrete il vantaggio di poter gustare le ciliegie anche fuori stagione. Le ciliegie sciroppate con Porto e cannella hanno un gusto particolarmente intenso, una volta pronte potrete usarle per preparare deliziosi dessert , per guarnire una coppa di gelato oppure potrete gustarle semplicemente al naturale. Se non gradite il liquore potete realizzare la ricetta tradizionale delle ciliegie sciroppate che prevede la preparazione di un semplice sciroppo di acqua e zucchero, cliccate qui per visualizzare la ricetta nel dettaglio.


												
						
						

														INGREDIENTI
							
							                            
                                
    								
    									
    										
    										251
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    251
    					
    					    					    					
    					    Carboidrati
    					    g
    					    49.3
    					
    					    					    					
    					      di cui zuccheri
    					    g
    					    49.3
    					
    					    					    					
    					    Proteine
    					    g
    					    1.3
    					
    					    					    					
    					    Grassi
    					    g
    					    0.1
    					
    					    					    					
    					      di cui saturi
    					    g
    					    0.01
    					
    					    					    					
    					    Fibre
    					    g
    					    2.1
    					
    					    					    					    					
    					    Sodio
    					    mg
    					    10
    					
    					    				
    			
                            
													


						
							
														Ingredienti per 3 vasetti da 250 ml
							

							
								

																	Ciliegie
								
								
								
																	500
									g
																

								

							
								

																	Porto
								
								
								
																	200
									ml
																

								

							
								

																	Cannella in stecche
								
								
								piccole
																	3
									
																

								

							
								

																	Acqua
								
								
								
																	300
									ml
																

								

							
								

																	Zucchero
								
								
								
																	100
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le ciliegie sciroppate con Porto e cannella per prima cosa dovete procurarvi dei vasetti in vetro per la conserva  e procedere con la loro sanificazione come indicato nelle linee guida del Ministero della Salute riportate in fonfo alla ricetta. Iniziate lavando con cura i vasetti sotto acqua corrente 1. Foderate una pentola larga dai bordi alti con un canovaccio pulito e sistemate i vasetti all’interno della pentola. Passate poi attorno ai vasetti uno o più strofinacci per evitare urti 2. Riempite la pentola di acqua fino a ricoprire i vasetti. Portate ad ebollizione, poi abbassate il fuoco e lasciate i vasetti nella pentola ancora 30 minuti. Dieci minuti prima di scolare i vasetti, immergete anche i coperchi da sterilizzare. Passato il tempo necessario, spegnete il fuoco e lasciate raffreddare. Quando l'acqua sarà a temperatura ambiente, tirate fuori i vasetti dalla pentola e fateli scolare su un panno 3.
									

								

															

																		
																															
											
										
																														
																		In un pentolino mettete l’acqua, lo zucchero e il Porto e scaldate a fuoco moderato per sciogliere lo zucchero 4: ci vorranno circa 5 minuti. Una volta che lo zucchero si sarà sciolto spegnete il fuoco e lasciate raffreddare lo sciroppo ottenuto. Occupatevi intanto delle ciliegie, sceglietele sode e mature, lavatele bene senza eliminare il picciolo, scolatele ponendole in un colino 5 e poi asciugatele bene con un canovaccio. Mettete in ogni barattolo una stecca di cannella 6.
									

								

															

																		
																															
											
										
																														
																		Invasate anche le ciliegie 7 lasciando circa 2 cm di spazio dal bordo e cercando di sistemarle in modo tale da lasciare meno spazi vuoti possibili, senza però schiacciarle troppo. Ora aggiungete lo sciroppo al Porto 8 avendo cura di coprire completamente le ciliegie ma fermandovi a 1 centimetro di spazio dal bordo 9. Con le dosi indicate otterrete tre vasetti della capacità di 250 ml.
									

								

															

																		
																															
											
										
																														
																		Chiudete bene i vasetti 10: se utilizzate barattoli con tappi a vite avvitate bene i tappi, ma senza stringere eccessivamente 11. A questo punto potete procedere alla bollitura: ovvero la pastorizzazione,  seguendo le indicazioni riportate nelle linee guida del Ministero della Salute citate in fondo alla ricetta.  Se utilizzate barattoli con tappi a vite, una volta che i barattoli si saranno raffreddati verificate se il sottovuoto è avvenuto correttamente: potete premere al centro del tappo e, se non sentirete il classico "click-clack", il sottovuoto sarà avvenuto 12. Se utilizzate i barattoli con chiusure a guarnizione in gomma, al momento di consumare le ciliegie potete fare la prova del sottovuoto tirando l'apposita linguetta: se tirandola produce un rumore secco vuol dire che il contenuto si è conservato con il sottovuoto corretto. Al contrario, se tirando la linguetta la guarnizione risulta "molle", significa che non si è creato il sottovuoto correttamente ed è meglio non mangiarne il contenuto. 
									

								

							
					    