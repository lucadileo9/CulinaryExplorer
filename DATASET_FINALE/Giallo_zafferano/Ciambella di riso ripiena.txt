Difficoltà: Facile
Ecco un piatto originale e saporito, da presentare come portata principale su una tavola che annuncia la primavera: un trionfo di colori e sapori tutto da gustare!
La ciambella di riso ripiena è un timballo di profumato riso allo zafferano, foderata all'esterno con fette di zucchina grigliate e pancetta e ripieno con piselli e provola!
Una volta sformata, le fette di zucchina e di pancetta donano alla ciambella un simpatico effetto decorativo, che la rende adatta per essere presentata durante le feste.
Noi l'abbiamo preparata pensando alla festa della donna, in quanto il giallo del riso e il verde delle zucchine e dei piselli richiamano i classici colori di questa festa e del loro simbolo: la mimosa!
Un'ottima ricetta, ricca e gustosa che può ispirare molte altre gustose varianti, come la ciambella di riso ripiena di melanzane, perfetta per la stagione estiva!


						
						

														INGREDIENTI
							
													


						
														
							
														Ingredienti per il risotto
							

							
								

																	Riso Carnaroli
								
								
								
																	500
									g
																

								

							
								

																	Zafferano
								
								
								
																	2
									bustine
																

								

							
								

																	Burro
								
								
								
																	30
									g
																

								

							
								

																	Cipolle dorate
								
								
								da tritare
																	1
									
																

								

							
								

																	Brodo vegetale
								
								
								
																	1
									l
																

								

							
								

																	Vino bianco secco
								
								
								
																	200
									ml
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Grana Padano DOP
								
								
								da grattugiare
																	120
									g
																

								

							
														
							
						
														
							
														Per i piselli
							

							
								

																	Pisellini
								
								
								sgranati
																	250
									g
																

								

							
								

																	Brodo vegetale
								
								
								
																	3
									mestoli
																

								

							
								

																	Pancetta (tesa)
								
								
								(facoltativa)
																	1
									fetta
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Noce moscata
								
								
								da grattugiare
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per il ripieno e per foderare
							

							
								

																	Provola
								
								
								
																	150
									g
																

								

							
								

																	Pancetta (tesa)
								
								
								(20 fette sottili)
																	160
									g
																

								

							
								

																	Zucchine
								
								
								(20 fette)
																	400
									g
																

								

							
								

																	Grana Padano DOP
								
								
								da grattugiare
																	1
									cucchiaio
																

								

							
								

																	Burro
								
								
								per imburrare
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la ciambella di riso ripiena, mettete in una casseruola due cucchiai di olio d'oliva extavergine 1 e una volta caldo aggiungete i piselli sgranati 2, che farete cuocere per qualche minuto. Se volete, potete insaporire i piselli con una fettina di pancetta tesa 3, oppure con una foglia di alloro.
									

								

															

																		
																															
											
										
																														
																		Unite un paio di mestoli di brodo vegetale (in alternativa potete usare un brodo leggero di carne) 4 e continuate la cottura dei piselli, lasciando asciugare tutto il brodo, per una decina di minuti; se necessario potete aggiungere un altro mestolo di brodo, i piselli devono diventare teneri ma restare ancora croccanti. Salate e pepate a piacere e insaporite i piselli con un pizzico di noce moscata 5. Coprite con il coperchio e tenete da parte. Nel frattempo lavate e spuntate le zucchine (prendetene due da circa 200 gr l’una) 6,
									

								

															

																		
																															
											
										
																														
																		quindi ricavate delle fettine sottili con l'aiuto di una mandolina 7: dovrete ottenere circa 20 fette dello spessore di circa 2 mm, larghe 3-4 cm e lunghe circa 18 cm. Mettete a scaldare sul fuoco una bistecchiera, su cui griglierete le fette di zucchine da entrambi i lati (8-9). Una volta pronte, riponetele su di un piatto e tenetele da parte.
									

								

															

																		
																															
											
										
																														
																		Passate alla preparazione del risotto: in una casseruola piuttosto larga, mettete 2 cucchiai di olio e il burro; quando il burro sarà sciolto, unite la cipolla tritata 10 e lasciatela appassire per 15 minuti a fuoco molto basso, mescolando con un cucchiaio di legno 11. Quando sarà imbiondita unite il riso 12
									

								

															

																		
																															
											
										
																														
																		e mescolate, facendolo tostare per un paio di minuti 13. Sfumate con il vino bianco, che non deve essere freddo ma a temperatura ambiente 14. Quando il vino sarà evaporato, aggiungete un paio di mestoli di brodo vegetale caldo 15. Continuate la cottura del riso, aggiungendo brodo ogni volta che il riso avrà assorbito quello precedente.
									

								

															

																		
																															
											
										
																														
																		A metà cottura, stemperate lo zafferano in un mestolo di brodo 16 e aggiungetelo al riso 17, sempre mescolando 18. Aggiustate di sale se necessario, e terminate la cottura: il riso deve risultare al dente e asciutto.
									

								

															

																		
																															
											
										
																														
																		Spegnete il fuoco e unite il Grana Padano DOP grattugiato 19, mantecate e fate riposare per qualche minuto. Assaggiate il riso e aggiustate eventualmente di sale e pepe se lo gradite. Tagliate la provola a cubetti di circa 2 cm 20; potete usare anche un altro formaggio di vostro gradimento, l'importante è che non sia troppo acquoso. Nel caso della mozarella, lasciatela sgocciolare per bene in un colino. Ora imburrate, con del burro ammorbidito a temperatura ambiente e con l'aiuto di un pennello, uno stampo da ciambella del diametro superiore di cm 22-23 cm e della capacità di 1750 ml 21.
									

								

															

																		
																															
											
										
																														
																		Foderate le pareti dello stampo, alternando e sovrapponendo per metà larghezza, una fettina di zucchina grigliata e una fettina di pancetta, avendo cura di lasciare la parte più rossa della pancetta verso l’esterno (22-23), per ottenere un effetto decorativo una volta sformata la ciambella. Continuate così fino ad esaurire gli ingredienti e a completare tutto il diametro della tortiera 24.
									

								

															

																		
																															
											
										
																														
																		E' arrivato il momento di comporre la nostra ciambella: riempite lo stampo con metà riso 25, livellate la superficie con il dorso di un cucchiaio e premete al centro del riso, per formare un incavo; quindi alzate il riso sulle pareti laterali 26, per meglio disporre poi il ripieno. Adagiate al centro della conca ottenuta metà dei piselli 27
									

								

															

																		
																															
											
										
																														
																		fino a ricoprire il perimetro dello stampo 28; aggiungete la provola a cubetti 29 e disponete sopra di essa i restanti piselli 30.
									

								

															

																		
																															
											
										
																														
																		Ricoprite il tutto con il restante riso, livellate bene la superficie con il dorso di un cucchiaio 31 e spolverizzatela con un cucchiaio di Grana Padano DOP grattugiato 32. Infornate in forno statico già caldo a 180° per circa 40-50 minuti (se forno ventilato 160° per 30-40 minuti), poi sfornate la ciambella di riso. Lasciatela intiepidire quindi sformatela su di un piatto da portata 33: ecco pronta la vostra ciambella di riso ripiena, non è bellissima? Servite tagliando a fette la ciambella!
									

								

							
					    