Difficoltà: Facile
Con l'estate abbiamo sempre voglia di gustare qualcosa di fresco che possa aiutarci a rifocillarci con il caldo afoso di queste giornate. Ma spesso, come sarà capitato anche a voi, cadiamo di fronte ad un dubbio amletico e non sappiamo cosa scegliere tra una bevanda dissetante e un buon gelato! Ma la soluzione è dietro l'angolo, non ci resta che preparare il frappè al caffè con latte di mandorla! Grazie al gelato alla vaniglia otterrete una cremosità unica ed un aroma gentile, che si sposa benissimo con quello del caffè. Anche la decorazione non sarà da meno, cioccolato fondente, cioccolato bianco e scaglie di mandorle impreziosiranno il bicchiere in cui servirete il frappè! Un bel ciuffo di panna montata e un po' di coulis di lamponi completeranno il tutto con dolcezza e acidità.


						
						

														INGREDIENTI
							
													


						
														
							
							

							
								

																	Latte di mandorle
								
								
								
																	250
									g
																

								

							
								

																	Caffè solubile
								
								
								Nescafè Classic
																	2
									cucchiai
																

								

							
								

																	Gelato alla vaniglia
								
								
								
																	300
									g
																

								

							
														
							
						
														
							
														per la coulis di lamponi
							

							
								

																	Lamponi
								
								
								
																	100
									g
																

								

							
								

																	Zucchero di canna
								
								
								
																	1
									cucchiaio
																

								

							
														
							
						
														
							
														per decorare
							

							
								

																	Panna fresca liquida
								
								
								montata
																	
									q.b.
																

								

							
								

																	Cioccolato fondente
								
								
								
																	
									q.b.
																

								

							
								

																	Cioccolato bianco
								
								
								
																	
									q.b.
																

								

							
								

																	Mandorle in scaglie
								
								
								
																	
									q.b.
																

								

							
								

																	Lamponi
								
								
								
																	3
									
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il frappè al caffè con latte di mandorla come prima cosa scaldate circa 30 grammi di latte di mandorla 1. Aggiungete il caffè solubile 2 e mescolate sino a che non sarà sciolto 3. Lasciate raffreddare completamente.
									

								

															

																		
																																											
											
										
																						
											
										
																						
											
										
																																										
																		Nel frattempo preparate la coulis ai lamponi: versate i lamponi in un pentolino 4, aggiungete lo zucchero di canna 5 e cuocete per 5 minuti a fuoco dolce 6. 
									

								

															

																		
																																											
											
										
																						
											
										
																						
											
										
																																										
																		Trascorsi i 5 minuti setacciate il composto 7 8 e raccogliete la coulis in una ciotolina 9. 
									

								

															

																		
																																											
											
										
																						
											
										
																						
											
										
																																										
																		A questo punto sciogliete del cioccolato fondente 10 e del cioccolato bianco 11 in 2 ciotoline distinte al microonde. Prendete un bicchiere e decoratelo all'interno con degli schizzi di cioccolato bianco utilizzando un cucchiaino 12
									

								

															

																		
																																											
											
										
																						
											
										
																						
											
										
																																										
																		Fate la stessa cosa con il cioccolato fondente 13. Immergete poi il bordo del bicchiere nel cioccolato fondente rimasto 14 e decoratelo con le lamelle di mandorle 15. Tenete da parte sino a che non sarà completamente solidificato.
									

								

															

																		
																																											
											
										
																						
											
										
																						
											
										
																																										
																		Passate a preparare il frappè. Nel bicchiere di un mixer versate il gelato alla vaniglia 16, il caffè latte freddo 17 e il latte di mandorle rimanente 18, poi chiudete col coperchio e frullate il tutto. 
									

								

															

																		
																																											
											
										
																						
											
										
																						
											
										
																																										
																		Quando avrete ottenuto una bella consistenza cremosa 19 versate il vostro frappè nel bicchiere 20. Decorate con la panna che avrete precedentemente montato 21. 
									

								

															

																		
																																											
											
										
																						
											
										
																						
											
										
																																										
																		Guarnite la panna con la coulis di lamponi 22 e i lamponi freschi 23. Aggiungete una cannuccia e servite subito il vostro frappè al caffè con latte di mandorla 24!
									

								

							
					    