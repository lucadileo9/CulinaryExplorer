Difficoltà: Molto facile
Insalata fredda di pasta o di riso? Oggi cambiamo le carte in tavola e ci affidiamo alla bontà dei legumi per preparare una gustosissima insalata di lenticchie pomodori e cipollotti! Un’originale ricetta veg con cui fare il carico di fibre e proteine, con in più le vitamine e i sali minerali della verdura, indispensabili per affrontare le giornate più calde. Ottima sia come contorno che come piatto unico, l’insalata di lenticchie pomodori e cipollotti è ideale da preparare in anticipo per un pranzo estivo fuori casa!


												
						
						

														INGREDIENTI
							
													


						
							
							

							
								

																	Lenticchie secche
								
								
								 
																	250
									g
																

								

							
								

																	Pomodorini ciliegino
								
								
								 
																	10
									
																

								

							
								

																	Cipollotto fresco
								
								
								 
																	1
									
																

								

							
								

																	Basilico
								
								
								
																	12
									foglie
																

								

							
								

																	Erba cipollina
								
								
								
																	2
									cucchiai
																

								

							
								

																	Peperoncino
								
								
								 
																	1
									
																

								

							
								

																	Olio extravergine d'oliva
								
								
								 
																	6
									cucchiai
																

								

							
								

																	Pepe bianco
								
								
								 
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare l’insalata di lenticchie, pomodori e cipollotti preparate le lenticchie. Sciacquatele sotto acqua corrente all'interno di un colino per togliere eventuali impurità. Poi lessatele in abbondante acqua bollente salata a piecere, per circa 20 minuti: dovranno risultare ancora croccanti 1. Nel frattempo preparate gli altri ingredienti: mondate il cipollotto e tagliatelo a rondelle sottili 2, poi lavate i pomodorini e divideteli in 4 parti 3.
									

								

															

																		
																																											
											
										
																						
											
										
																						
											
										
																																										
																		Infine tritate l’erba cipollina 4 e il peperoncino 5. Trascorso il tempo di cottura, scolate le lenticchie e lasciate raffreddare 6. 
									

								

															

																		
																																											
											
										
																						
											
										
																						
											
										
																																										
																		Intanto preparate il condimento emulsionando in una ciotola l’olio con il pepe 7 e il sale 8. Quando le lenticchie si saranno raffreddate, trasferitele in una ciotola insieme a pomodorini, cipollotto, erba cipollina e peperoncino e aggiungete qualche foglia di basilico spezzettata con le mani 9.
									

								

															

																		
																																											
											
										
																						
											
										
																						
											
										
																																										
																		Versate l’emulsione nella ciotola 10 e mescolate bene per amalgamare il tutto 11. Aggiustate di sale se necessario e servite la vostra insalata di lenticchie, pomodori e cipollotti guarnendo con le rimanenti foglioline di basilico fresco 12! 
									

								

							
					    