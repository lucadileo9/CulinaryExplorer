Difficoltà: Media
Vi avevamo stuzzicato l'appetito con una versione mini: le focaccine di patate! Oggi vi presentiamo la versione integrale di uno dei lievitati più irresistibili tra quelli salati: la focaccia di patate. Con il suo impasto morbido grazie all'aggiunta delle patate che ne garantiscono la sofficità, la focaccia acquista una consistenza unica ed è ideale da gustare appena sfornata quando la superficie è ancora fragrante e sprigiona tutto l'aroma del rosmarino con cui è condita. La focaccia di patate può essere un antipasto sfizioso per accompagnare salumi o formaggi, è deliziosa anche per essere servita nel cestino del pane accanto magari ad altre preparazioni fatte in casa!


						
						

														INGREDIENTI
							
							                            
                                
    								
    									
    										
    										185
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    185
    					
    					    					    					
    					    Carboidrati
    					    g
    					    29.5
    					
    					    					    					
    					      di cui zuccheri
    					    g
    					    1
    					
    					    					    					
    					    Proteine
    					    g
    					    5.5
    					
    					    					    					
    					    Grassi
    					    g
    					    5.1
    					
    					    					    					
    					      di cui saturi
    					    g
    					    0.77
    					
    					    					    					
    					    Fibre
    					    g
    					    1.5
    					
    					    					    					    					
    					    Sodio
    					    mg
    					    494
    					
    					    				
    			
                            
													


						
														
							
														Ingredienti per una teglia di 28 cm di diametro
							

							
								

																	Farina Manitoba
								
								
								
																	300
									g
																

								

							
								

																	Patate
								
								
								
																	200
									g
																

								

							
								

																	Malto
								
								
								
																	6
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	9
									g
																

								

							
								

																	Lievito di birra secco
								
								
								
																	7
									g
																

								

							
								

																	Acqua
								
								
								(a temperatura ambiente)
																	145
									g
																

								

							
														
							
						
														
							
														Per condire
							

							
								

																	Acqua
								
								
								(a temperatura ambiente)
																	10
									g
																

								

							
								

																	Olio extravergine d'oliva
								
								
								
																	15
									g
																

								

							
								

																	Rosmarino
								
								
								
																	1
									rametto
																

								

							
								

																	Fior di sale
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la focaccia di patate, iniziate cuocendo le patate in pentola a pressione per circa 15 minuti 1 (se le lessate in una normale pentola ci vorrà almeno mezz'ora), poi pelatele 2 e passatele raccogliendo la purea in una ciotola 3. Lasciatele raffreddare,
									

								

															

																		
																															
											
										
																														
																		intanto nella tazza di una planetaria versate la farina setacciata, il lievito disidratato e il malto 4, poi aggiungete anche il sale sui bordi 5 e le patate oramai fredde 6. Potete utilizzare anche il lievito di birra fresco: in questo caso la dose da usare è 21 g. Il malto, invece, può essere sostituito dalla stessa quantità di miele.
									

								

															

																		
																															
											
										
																														
																		Quindi montate la foglia K 7, versate l'olio 8 e iniziate ad impastare. Unite a filo l'acqua a temperatura ambiente 9 e quando tutti gli ingredienti si saranno amalgamati,
									

								

															

																		
																															
											
										
																														
																		sostituite la foglia con il gancio 10. Lavorate ancora 5 minuti, quindi arrestate la planetaria 11 e trasferite l'impasto su un piano di lavoro leggermente oleato 12. Lavoratelo con il tarocco perchè risulterà piuttosto appiccicoso, dategli una forma ovale
									

								

															

																		
																															
											
										
																														
																		e ponetelo in una ciotola leggermente oleata 13; coprite con pellicola e ponete a lievitare in forno spento con luce accesa o coprite con una copertina di lana (dovrà mantenersi tra i 28-30°), fino al raddoppiamento del suo volume 14: ci vorranno circa 2 ore. Oleate una teglia in alluminio di 28 cm di diametro; una volta lievitato, riprendete l'impasto 15
									

								

															

																		
																															
											
										
																														
																		stendetelo leggeremnte in un disco, quindi finite di stendere l'impasto all'interno della teglia spandendolo uniformemente per tutta la superficie; realizzate dei forellini con una leggera pressione delle dita 16. Quindi condite la focaccia di patate con un emulsione di acqua e olio e il rosmarino (17-18).
									

								

															

																		
																															
											
										
																														
																		Per ultimo condite con il fior di sale (o il sale grosso), distribuendolo in maniera omogenea 19. Fate ancora lievitare per 30 minuti coperto con pellicola, dopodichè cuocete la focaccia in forno statico preriscaldato a 200° per 20 minuti (se forno ventilato a 180° per circa 10 minuti, controllando che la base sia cotta prima di estrarre la focaccia, sollevandola). Una volta cotta e ben dorata in superficie, sfornatela 20 e fatela intiepidire quindi servitela tagliata a tranci 21 da sola o per accompagnare salumi e formaggi.
									

								

							
					    