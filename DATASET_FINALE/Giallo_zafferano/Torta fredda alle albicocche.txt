Difficoltà: Facile
I dolci senza cottura sono la soluzione perfetta per chi non sa rinunciare al dessert anche d'estate! E le cheesecake solitamente sono le più gettonate in questo senso, perchè fresche e golose. Per la torta fredda alle albicocche ci siamo ispirati proprio al famoso dolce al formaggio anglosassone: la base di biscotti secchi e la farcitura ricordano molto una classica cheesecake! In questa ricetta la crema che abbiamo realizzato ha un gusto più delicato, perchè preparata con yogurt greco e mascarpone. Fetta dopo fetta, assaporerete la dolcezza delle albicocche fresche, la consistenza morbida del ripieno e la golosa base croccante, per una freschissima merenda in compagnia, nelle più torride giornate estive!


						
						

														INGREDIENTI
							
							                            
                                
    								
    									
    										
    										626
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    626
    					
    					    					    					
    					    Carboidrati
    					    g
    					    39.2
    					
    					    					    					
    					      di cui zuccheri
    					    g
    					    26.9
    					
    					    					    					
    					    Proteine
    					    g
    					    10.6
    					
    					    					    					
    					    Grassi
    					    g
    					    47.5
    					
    					    					    					
    					      di cui saturi
    					    g
    					    27.45
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    120
    					
    					    					    					
    					    Sodio
    					    mg
    					    157
    					
    					    				
    			
                            
													


						
														
							
														Ingredienti per la base (per uno stampo da 24 cm)
							

							
								

																	Biscotti secchi
								
								
								
																	180
									g
																

								

							
								

																	Burro
								
								
								fuso
																	100
									g
																

								

							
														
							
						
														
							
														per la crema 
							

							
								

																	Yogurt greco
								
								
								
																	500
									g
																

								

							
								

																	Mascarpone
								
								
								
																	500
									g
																

								

							
								

																	Gelatina in fogli
								
								
								
																	12
									g
																

								

							
								

																	Latte intero
								
								
								
																	60
									g
																

								

							
								

																	Zucchero a velo
								
								
								
																	100
									g
																

								

							
								

																	Scorza di limone
								
								
								
																	1
									
																

								

							
														
							
						
														
							
														per la decorazione
							

							
								

																	Albicocche
								
								
								sode e dolci 
																	300
									g
																

								

							
								

																	Confettura di albicocche
								
								
								per spennellare
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta fredda alle albicocche cominciate dalla base della torta. Fate sciogliere il burro e lasciatelo intiepidire. Frullate in un mixer i biscotti secchi 1 fino a sbriciolarli finemente 2. Quindi trasferiteli in una ciotola in cui aggiungerete il burro 3 poco alla volta,
									

								

															

																		
																															
											
										
																														
																		mentre mescolate gli ingredienti con un cucchiaio per amalgamarli ed ottenere un composto sabbioso 4. Poi prendete uno stampo a cerchio apribile di 24 cm di diametro, imburratelo e foderatelo con carta forno. Versatevi il composto di biscotti e burro 5 e livellatelo per rivestire uniformemente tutta la base, aiutandovi con il dorso di un cucchiaio 6. Riponete in frigorifero per compattare per almeno 30 minuti.
									

								

															

																		
																															
											
										
																														
																		Nel frattempo preparate la crema. Mettete in ammollo i fogli di gelatina in una ciotola con acqua fredda 7. Lasciate ammorbidire per almeno 10 minuti. Poi prendete un tegame in cui verserete il latte 8. Portatelo a sfiorare il bollore e spegnete il fuoco. Quindi prendete al gelatina ammollata, scolatela e strizzatela bene ed unitela al latte 9.
									

								

															

																		
																															
											
										
																														
																		Fate sciogliere la gelatina completamente aiutandovi con le fruste a mano 10. Lasciate intiepidire ed intanto procedete con la preparazione della crema di yogurt e mascarpone. In una ciotola capiente unite lo yogurt ed il mascarpone 11. Amalgamate gli ingredienti aiutandovi con le fruste e poco alla volta incorporate anche lo zucchero a velo 12.
									

								

															

																		
																															
											
										
																														
																		Grattugiate la scorza di un limone non trattato 13 ed unite il composto di latte e gelatina ormai tiepido 14. Mescolate per uniformare gli ingredienti 15.
									

								

															

																		
																															
											
										
																														
																		Quindi estraete lo stampo dal frigorifero e versatevi la crema di yogurt e mascarpone 16. Livellatela aiutandovi con una spatola 17 e riponetela in frigorifero a rassodare per almeno 4 ore 18.
									

								

															

																		
																															
											
										
																														
																		Ora dedicatevi alla decorazione. Sciacquate le albicocche, asciugatele e tagliatele a metà 19. Privatele del nocciolo 20 e ricavate da ciascuna metà delle fette sottili 21.
									

								

															

																		
																															
											
										
																														
																		Trascorse le 2 ore, estraete la torta dal frigo verificando che la crema si sia compattata e sformatela. Togliete delicatamente l'anello della tortiera a cerchio apribile, e sfilate la carta forno dai bordi della torta 22. Per eliminare quella del fondo aiutatevi con due spatole piatte e lunghe da infilare tra il fondo e la carta stessa e trasferite la torta su un piatto da portata. Livellate eventualmente i bordi laterali della torta 23. Quindi cominciate a disporre le fettine di albicocche 24.
									

								

															

																		
																															
											
										
																														
																		Disponetele creando un disegno a raggera partendo dai bordi della torta 25 fino a ricoprire anche la sua parte interna. Potete disporre le albicocche disegnando un motivo a rosa al centro. Infine prendete la marmellata di albicocche ed aiutandovi con un pennellino spennellate in modo uniforme la superficie della torta 26 andando a coprire gli eventuali spazi tra la frutta. Ora, il dolce è pronto e non vi resterà che gustare la vostra torta fredda alle albicocche 27!
									

								

							
					    