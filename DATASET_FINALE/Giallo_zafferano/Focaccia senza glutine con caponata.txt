Difficoltà: Facile
Quando si avvicina l’ora di pranzo e la fame aumenta ci vuole un’idea gustosa che soddisfi l’appetito in modo genuino e nutriente... oggi vi proponiamo la focaccia senza glutine con caponata, una ricetta vegetariana semplice e sfiziosa! Una soffice focaccia senza glutine accoglie un ripieno a base di verdure che si ispira liberamente al tipico contorno siciliano, la caponata. La farcitura viene poi arricchita con qualche fetta di formaggio pecorino e delle foglie di songino, che conferiscono un tocco di freschezza. Un mix di sapori mediterranei da gustare morso dopo morso, perfetto per la pausa pranzo!


						
						

														INGREDIENTI
							
													


						
														
							
							

							
								

																	Focaccia senza glutine
								
								
								
																	2
									
																

								

							
								

																	Pecorino
								
								
								semistagionato
																	80
									g
																

								

							
								

																	Songino
								
								
								
																	30
									g
																

								

							
														
							
						
														
							
														Per la caponata veloce
							

							
								

																	Melanzane
								
								
								lunghe
																	230
									g
																

								

							
								

																	Pomodorini ciliegino
								
								
								
																	170
									g
																

								

							
								

																	Cipolle dorate
								
								
								
																	1
									
																

								

							
								

																	Capperi sotto sale
								
								
								
																	20
									g
																

								

							
								

																	Olive verdi
								
								
								denocciolate
																	20
									g
																

								

							
								

																	Pinoli
								
								
								
																	20
									g
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la focaccia senza glutine con caponata iniziate dagli ingredienti della caponata veloce: mondate la cipolla e tagliatela a julienne 1, poi spuntate le melanzane e riducetele a cubetti di 2 cm 2. Infine dividete i pomodorini a metà 3.
									

								

															

																		
																																											
											
										
																						
											
										
																						
											
										
																																										
																		Mettete la cipolla in una padella antiaderente con un giro d’olio 4 e fatela imbiondire a fuoco dolce per circa 10 minuti. Aggiungete le melanzane 5, alzate la fiamma e rosolate per altri 10 minuti, dopodiché unite i pomodorini 6.
									

								

															

																		
																																											
											
										
																						
											
										
																						
											
										
																																										
																		Insaporite con i capperi dissalati 7, i pinoli 8 e le olive tagliate grossolanamente 9.
									

								

															

																		
																																											
											
										
																						
											
										
																						
											
										
																																										
																		Salate, pepate 10 e cuocete per altri 10 minuti, poi profumate con qualche fogliolina di basilico spezzettata con le mani 11. A questo punto adagiate le focacce su una teglia e infornatele a 200° in modalità grill per 5 minuti 12.
									

								

															

																		
																																											
											
										
																						
											
										
																						
											
										
																																										
																		Nel frattempo tagliate il pecorino a fette dello spessore di circa mezzo cm 13. Siete pronti per assemblare gli ingredienti: dividete la focaccia a metà in senso orizzontale 14 e adagiate le fette di pecorino 15.
									

								

															

																		
																																											
											
										
																						
											
										
																						
											
										
																																										
																		Aggiungete 2 cucchiai di caponata 16 e completate con il songino 17. Richiudete la focaccia e procedete nello stesso modo con la seconda. La vostra focaccia senza glutine con caponata è pronta per essere gustata 18!
									

								

							
					    