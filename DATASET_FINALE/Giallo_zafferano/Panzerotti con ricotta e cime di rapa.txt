Difficoltà: Molto facile
I panzerotti con ricotta e cime di rapa sono un antipasto o un secondo piatto molto invitante, croccantissimo fuori e avvolgente all’interno. L’involucro ottenuto con sottili dischetti di pasta racchiude una crema a base di ricotta, cime di rapa sbollentate e una buona dose di peperoncino fresco tritato finemente. E’ quest’ultimo ingrediente a dare una marcia in più ad ogni boccone, esaltando così la delicatezza della ricotta e il tipico gusto amarognolo delle verdure. Proponeteli per un pranzo in famiglia diverso dal solito oppure per una serata tra amici: tutti assieme davanti a un film, con un bel vassoio di panzerotti con ricotta e cime di rapa a disposizione, è davvero l’ideale! Provate anche i panini alle cime di rapa, ideali da farcire, per un'alternativa leggera e altrettanto gustosa.


												
						
						

														INGREDIENTI
							
							                            
                                
    								
    									
    										
    										318
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    318
    					
    					    					    					
    					    Carboidrati
    					    g
    					    37.4
    					
    					    					    					
    					      di cui zuccheri
    					    g
    					    2.1
    					
    					    					    					
    					    Proteine
    					    g
    					    7.4
    					
    					    					    					
    					    Grassi
    					    g
    					    15.4
    					
    					    					    					
    					      di cui saturi
    					    g
    					    2.67
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    8
    					
    					    					    					
    					    Sodio
    					    mg
    					    409
    					
    					    				
    			
                            
													


						
							
														Ingredienti per 16 Panzerotti
							

							
								

																	Dischetti di pasta
								
								
								
																	16
									
																

								

							
								

																	Ricotta
								
								
								
																	250
									g
																

								

							
								

																	Cime di rapa
								
								
								(fresche)
																	200
									g
																

								

							
								

																	Peperoncino fresco
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i panzerotti con ricotta e cime di rapa, iniziate a pulire e a sbollentare in acqua salata le verdure. Colate le cime di rapa cotte asciugandole il più possibile, quindi sminuzzatele 1 e tenetele da parte per farle raffreddare. Dividete per il lungo il peperoncino e con un coltello eliminate tutti i semini al suo interno 2, quindi tritatelo finemente 3.
									

								

															

																		
																															
											
										
																														
																		In una terrina ponete la ricotta 4, aggiustate di pepe e unite il peperoncino tritato: mescolate bene gli ingredienti con una frusta fino ad ottenere una consistenza morbida e cremosa. Aggiungete infine le cime di rapa sminuzzate 6 e incorporate bene anche queste.
									

								

															

																		
																															
											
										
																														
																		Estraete dalla confezione i dischetti di pasta 7, rimuovete la pellicola su cui poggiano e disponeteli sul piano di lavoro. Farcite ogni dischetto con 20-25 g di ricotta e cime di rapa, disponendo il composto bene al centro con l’aiuto di un cucchiaio 8, quindi inumidite leggermente i bordi con un po' di acqua, aiutandovi con un pennello da cucina. Ripiegate ora il dischetto su se stesso 9
									

								

															

																		
																															
											
										
																														
																		e sigillatene i bordi premendoli con i rebbi di una forchetta 10. Scaldate l’olio di semi fino a una temperatura di 170-180° e immergete delicatamente i panzerotti con l’aiuto di una schiumarola 11. Cuoceteli per 4-5 minuti, devono risultare ben dorati in superficie.I vostri panzerotti con ricotta e cime di rapa sono pronti 12, serviteli ancora caldi.
									

								

							
					    