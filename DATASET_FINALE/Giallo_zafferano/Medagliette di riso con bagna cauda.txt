Difficoltà: Media
Le medagliette di riso con bagna cauda sono una un’idea sfiziosa per servire il risotto in un modo diverso dal solito! La bagna cauda, una tipica preparazione piemontese a base di aglio e acciughe, viene utilizzata insieme al brodo vegetale per cuocere il riso: in questo modo otterrete un risotto cremoso e saporito che verrà poi rosolato in padella in piccole monoporzioni come se fosse un riso al salto. Ideali da servire come antipasto, accompagnate magari con un bicchiere di vino rosso, le medagliette di riso con bagna cauda stuzzicheranno le vostre papille con il loro gusto deciso!


						
						

														INGREDIENTI
							
													


						
														
							
														Per 8 medagliette di riso
							

							
								

																	Riso
								
								
								
																	320
									g
																

								

							
								

																	Parmigiano Reggiano DOP
								
								
								da grattugiare
																	60
									g
																

								

							
								

																	Brodo vegetale
								
								
								
																	
									q.b.
																

								

							
								

																	Prezzemolo
								
								
								riccio
																	
									q.b.
																

								

							
														
							
						
														
							
														Per la bagna cauda
							

							
								

																	Olio extravergine d'oliva
								
								
								
																	150
									g
																

								

							
								

																	Acciughe sotto sale
								
								
								
																	75
									g
																

								

							
								

																	Aglio
								
								
								
																	3
									spicchi
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le medagliette di riso con bagna cauda per prima cosa preparate la bagna cauda: dissalate le acciughe mettendole in ammollo in acqua fredda per almeno 30 minuti 1. Nel frattempo tagliate gli spicchi di aglio a fettine sottili 2. Versate l’olio in un pentolino, aggiungete l’aglio e accendete il fuoco molto basso 3.
									

								

															

																		
																																											
											
										
																						
											
										
																						
											
										
																																										
																		Trascorso il tempo di ammollo aprite le acciughe a metà ed eliminate la lisca e la coda 4. Unite le acciughe nel pentolino 5 e cuocete per circa un’ora a fiamma bassissima; l’olio non deve soffriggere 6. Nel frattempo preparate il brodo vegetale che vi servirà per cuocere il riso.
									

								

															

																		
																																											
											
										
																						
											
										
																						
											
										
																																										
																		Una volta pronta, frullate la bagna cauda con un mixer a immersione 7 e tenete da parte 8. Versate il riso in una casseruola calda, senza aggiungere grassi 9.
									

								

															

																		
																																											
											
										
																						
											
										
																						
											
										
																																										
																		Tostate brevemente il riso mescolando con un mestolo di legno 10, poi bagnate con un mestolo di brodo per volta, aspettando sempre che il liquido venga assorbito prima di versare il successivo 11. Ogni tanto aggiungete anche un cucchiaio di bagna cauda, regolando la dose a vostro gusto 12.
									

								

															

																		
																																											
											
										
																						
											
										
																						
											
										
																																										
																		A fine cottura regolate di sale, poi spegnete la fiamma e mantecate con il Parmigiano reggiano DOP grattugiato 13. Mescolate bene, poi unite anche il prezzemolo riccio tritato 14. Trasferite il risotto in una pirofila, livellate la superficie 15 e coprite con pellicola. Mettete in frigorifero fino al completo raffreddamento.
									

								

															

																		
																																											
											
										
																						
											
										
																						
											
										
																																										
																		Quando il riso sarà freddo prelevate delle piccole porzioni e compattatele fra i palmi delle mani per ottenere la forma di un medaglione; con queste dosi ne otterrete circa 8 16. Adagiate le medagliette di riso in una padella antiaderente ben calda 17 e lasciate rosolare a fiamma medio-alta senza toccarle. Una volta dorate da un lato, giratele delicatamente con una paletta 18.
									

								

															

																		
																																											
											
										
																						
											
										
																						
											
										
																																										
																		Rosolate le medagliette anche dall’altro lato e giratele più volte per ottenere una crosticina croccante e ben dorata 19, poi trasferitele su un vassoio 20. Guarnite con prezzemolo riccio e servite le vostre medagliette di riso con bagna cauda 21!
									

								

							
					    