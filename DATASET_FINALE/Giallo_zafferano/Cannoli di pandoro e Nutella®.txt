Difficoltà: Facile
Per arricchire il buffet delle dolcezze natalizie quest’anno ci siamo lasciati ispirare dalla pasticceria siciliana, prendendo spunto da una delle sue delizie più rappresentative: i cannoli, rivisitandoli con semplicità e gusto. La nostra ricetta dei cannoli di pandoro e Nutella® è una dolcissima idea per portare in tavola in modo insolito e divertente il pandoro in avanzo. Una volta tostate le fettine di pandoro sarà un gioco da ragazzi arrotolarle e farcirle. Un ripieno black and white vi regalerà un doppio piacere da assaporare morso dopo morso!


												
						
						

														INGREDIENTI
							
							                            
                                
    								
    									
    										
    										357
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    357
    					
    					    					    					
    					    Carboidrati
    					    g
    					    35.9
    					
    					    					    					
    					      di cui zuccheri
    					    g
    					    18.8
    					
    					    					    					
    					    Proteine
    					    g
    					    6.7
    					
    					    					    					
    					    Grassi
    					    g
    					    20.8
    					
    					    					    					
    					      di cui saturi
    					    g
    					    11.04
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    112
    					
    					    					    					
    					    Sodio
    					    mg
    					    36
    					
    					    				
    			
                            
													


						
							
														Ingredienti per 8 cannoli
							

							
								

																	Pandoro
								
								
								
																	½
									
																

								

							
								

																	Nutella®
								
								
								
																	60
									g
																

								

							
								

																	Mascarpone
								
								
								
																	50
									g
																

								

							
								

																	Burro
								
								
								
																	20
									g
																

								

							
								

																	Zucchero a velo
								
								
								
																	
									q.b.
																

								

							
								

																	Panna fresca liquida
								
								
								
																	150
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il cannolo di pandoro e Nutella® tagliate 8 fette di 1 cm ciascuna da mezzo pandoro avanzato (avendo cura di togliere la parte della calotta) 1. Pressatele leggermente con un mattarello per portarle a uno spessore di 0,5 cm (2-3).
									

								

															

																		
																															
											
										
																														
																		Sciogliete il burro in un padellino 4 e tostate qui le fette da entrambi i lati 5 in modo da dorarle 6.
									

								

															

																		
																															
											
										
																														
																		Man mano che tostate le fette procedete ad arrotolarle ancora calde intorno a un cannello per cannoli del diametro di 1 cm circa 7, facendo aderire bene le estremità con una leggera pressione 8. Ponete i cannoli in frigorifero a rassodare per 15 minuti 9.
									

								

															

																		
																															
											
										
																														
																		Nel frattempo preparate la crema: in una ciotola versate il mascarpone e la panna fresca 10, montate con le fruste elettriche 11 fino a ottenere un composto spumoso 12.
									

								

															

																		
																															
											
										
																														
																		Trasferite la crema in un sac-à-poche con bocchetta stellata 13. Riprendete i cannoli, sfilateli dal cannello delicatamente 14 e farciteli prima con la crema al mascarpone spremendola da un lato 15
									

								

															

																		
																															
											
										
																														
																		e poi con Nutella®, spremendola sempre con l’aiuto di un sac-à-poche, dall’altro lato 16. Una volta che avrete farcito tutti i cannoli adagiateli su una spianatoia, appoggiate sopra delle strisce di carta 17 e spolverizzateli con lo zucchero a velo in modo da ottenere un motivo rigato. Il cannolo di pandoro e Nutella® è pronto per essere gustato 18!
									

								

							
					    