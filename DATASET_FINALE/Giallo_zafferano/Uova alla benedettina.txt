Difficoltà: Media
La consuetudine anglosassone del brunch, il pasto “fusion” per eccellenza che unisce la prima colazione al pranzo, ha contagiato anche noi. Per onorarla al meglio abbiamo scelto di proporre un piatto della tradizione americana perfetto per l’occasione: le uova alla benedettina (conosciute anche come uova alla Benedict). Si tratta di un piatto sostanzioso e succulento che si ispira alla tipica colazione all’inglese. Le uova alla benedettina si presentano con una base croccante di pane tostato sormontato da un uovo in camicia condito con una vellutata salsa olandese. Questa appetitosa ricetta si declina in diverse gustose versioni arricchendosi di stuzzicanti ingredienti, come per esempio prosciutto arrosto, bacon e salmone.


						
						

														INGREDIENTI
							
							                            
                                
    								
    									
    										
    										446
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    446
    					
    					    					    					
    					    Carboidrati
    					    g
    					    9.3
    					
    					    					    					
    					      di cui zuccheri
    					    g
    					    2.7
    					
    					    					    					
    					    Proteine
    					    g
    					    17.4
    					
    					    					    					
    					    Grassi
    					    g
    					    37.7
    					
    					    					    					
    					      di cui saturi
    					    g
    					    19.05
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    429
    					
    					    					    					
    					    Sodio
    					    mg
    					    866
    					
    					    				
    			
                            
													


						
														
							
														Ingredienti per l'uovo
							

							
								

																	Uova
								
								
								freschissime
																	4
									
																

								

							
								

																	Acqua
								
								
								
																	
									q.b.
																

								

							
								

																	Aceto di vino bianco
								
								
								
																	10
									g
																

								

							
														
							
						
														
							
														per 200 g di salsa olandese
							

							
								

																	Burro chiarificato
								
								
								
																	125
									g
																

								

							
								

																	Tuorli
								
								
								freschissimi
																	2
									
																

								

							
								

																	Scalogno
								
								
								
																	10
									g
																

								

							
								

																	Succo di limone
								
								
								
																	½
									
																

								

							
								

																	Acqua
								
								
								
																	20
									g
																

								

							
								

																	Aceto di vino bianco
								
								
								
																	10
									g
																

								

							
								

																	Pepe nero in grani
								
								
								
																	2
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per accompagnare
							

							
								

																	Pane bianco in cassetta
								
								
								
																	4
									fette
																

								

							
								

																	Bacon
								
								
								
																	4
									fette
																

								

							
								

																	Salmone affumicato
								
								
								
																	4
									fette
																

								

							
								

																	Pomodori ramati
								
								
								
																	1
									
																

								

							
								

																	Erba cipollina
								
								
								
																	
									q.b.
																

								

							
								

																	Insalata misticanza
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le uova alla benedettina iniziate dalla salsa olandese, prendete il burro chiarificato 1, scioglietelo in un pentolino o nel microonde e tenetelo da parte 2, poi spremete il mezzo limone estraendone il succo 3.
									

								

															

																		
																															
											
										
																														
																		Con uno coltellino a lama liscia tritate finemente lo scalogno 4. In un pentolino versate l’aceto, l’acqua, il pepe in grani e lo scalogno 5 e fate bollire il composto 6.
									

								

															

																		
																															
											
										
																														
																		Filtrate il liquido fatto bollire, trasferendolo in una casseruola a bagnomaria (oppure predisponete un bagnomaria classico, se non si possiede una casseruola con il bagnomaria incorporato) 7; assicuratevi che l'acqua nel recipiente sottostante non tocchi mai la ciotola. Aggiungete anche i tuorli nella stessa casseruola 8 e muniti di frusta sbattete il composto costantemente a fuoco moderato. Salate 9 e continuate a sbattere le uova finché non si saranno addensate.
									

								

															

																		
																															
											
										
																														
																		A questo punto versate il burro chiarificato a filo, avendo cura di continuare a sbattere costantemente 10, finché tutto il burro non sarà incorporato e la salsa risulterà “montata” (questa operazione richiederà più o meno 6 minuti). A questo punto togliete la casseruola dal fuoco e aggiungete il succo di limone. Mettete da parte la salsa 11, mantenendola in caldo, o trasferendola in una ciotola (a temperatura ambiente, non in frigorifero). Ritagliate dei dischi dalle fette di pane con un coppapasta del diametro di 6 cm 12,
									

								

															

																		
																															
											
										
																														
																		trasferitele su una teglia e oliatele leggermente in superficie 13. Tostate il pane in forno statico a 180° per circa 4 minuti, finché non sarà dorato. Infilzate le fette di bacon con gli spiedini 14 e passateli in forno statico a 220° per 5 minuti, così otterrete delle fette croccanti e ondulate. Infine tritate finemente l’erba cipollina 15 e mettetela in una ciotolina.
									

								

															

																		
																															
											
										
																														
																		Per ultimo dedicatevi alla cottura delle uova, così da servirle calde. In una pentola versate l’acqua e l’aceto 16, ponetela a scaldare e, nel frattempo, rompete l'uovo in una ciotolina a parte, facendo attenzione a non danneggiare il tuorlo. Una volta che l'acqua avrà raggiunto il bollore, mescolate con un cucchiaio di legno per creare un vortice, al centro del quale verserete l'uovo intero 17. Attendete che l’uovo emerga leggermente e, muniti di un cucchiaio, rigirate delicatamente l’albume intorno all’uovo stesso 18.
									

								

															

																		
																															
											
										
																														
																		Prima di poter togliere l’uovo dall’acqua attendete un paio di minuti. Tiratelo su con la schiumarola 19, poggiatelo su un piatto 20 e ripetete la stessa operazione per le uova restanti. Ora componete le vostre uova alla benedettina: per la versione al salmone: adagiate su un piatto un crostino di pane precedentemente tostato alla base, ponete delle foglie di misticanza, adagiate una fetta di salmone 21
									

								

															

																		
																															
											
										
																														
																		e successivamente l’uovo in camicia 22. Lasciate colare la salsa olandese sull’uovo 23 e aggiungete dell’erba cipollina, poi pepate a piacere. Ora occupatevi della farcitura con bacon: adagiate su un piatto un crostino, aggiungete una fetta di pomodoro 24,
									

								

															

																		
																															
											
										
																														
																		il bacon croccante 25 e per finire completate con la salsa olandese 26 e aromatizzate con pepe e erba cipollina a piacere. Servite subito le vostre uova alla benedettina 27.
									

								

							
					    