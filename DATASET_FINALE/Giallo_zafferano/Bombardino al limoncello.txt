Difficoltà: Media
Le mani sono freddissime, il cappotto non riesce a tenerci caldi abbastanza, i paraorecchi funzionano a malapena! E' tornato il freddo, quello serio e chi bazzica le città nordiche e innevate conosce un buon rimedio a tutto questo. La risposta è il bombardino, il famoso drink alcolico a base di zabaione e chantilly da sorseggiare mentre tutto fuori sta gelando. Questa famosa bevanda da bere calda si è vestita di nuovo grazie alla nostra personalissima rivisitazione. Con un tocco di calore del sud, abbiamo provato il bombardino al limoncello e dobbiamo proprio ammettere che ci ha convinti subito, dal primo sorso in pratica! Cremoso, avvolgente, dolce il giusto, il bombardino al limoncello sarà una bella novità per le vostre papille gustative, più o meno abituate alla versione originale. Cimentatevi anche voi nella sua preparazione e fateci sapere se avete trovato ristoro dal freddo!

E se siete amanti del limoncello scoprite come preparare questo limoncello veloce!


						
						

														INGREDIENTI
							
							                            
                                
    								
    									
    										
    										285
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    285
    					
    					    					    					
    					    Carboidrati
    					    g
    					    12.9
    					
    					    					    					
    					      di cui zuccheri
    					    g
    					    12.9
    					
    					    					    					
    					    Proteine
    					    g
    					    5.7
    					
    					    					    					
    					    Grassi
    					    g
    					    21.5
    					
    					    					    					
    					      di cui saturi
    					    g
    					    10.9
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    349
    					
    					    					    					
    					    Sodio
    					    mg
    					    36
    					
    					    				
    			
                            
													


						
														
							
														Ingredienti per 4 bicchieri della capacità di 120 cl
							

							
								

																	Tuorli
								
								
								(di circa 5 uova medie)
																	90
									g
																

								

							
								

																	Zucchero
								
								
								
																	25
									g
																

								

							
								

																	Moscato
								
								
								
																	35
									g
																

								

							
								

																	Limoncello
								
								
								
																	40
									g
																

								

							
														
							
						
														
							
														Per guarnire
							

							
								

																	Scorza di limone
								
								
								
																	1
									
																

								

							
								

																	Panna fresca liquida
								
								
								
																	300
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il bombardino al limoncello cominciate dal limone. Dopo averlo ben lavato e asciugato, aiutatevi con un pelapatate per ottenere due zeste 1 e da queste ottenete delle listarelle il più sottile possibile 2. Immergetele in una ciotola gelata contenente acqua e ghiaccio e lasciatele così 3.
									

								

															

																		
																															
											
										
																														
																		Nel frattempo grattugiate l’altra parte della scorza di limone e versate in una ciotola in cui avrete versato la panna 4. Montate quest’ultima ottenendo un composto compatto e spumoso 5. Mettetela in una sac a poche senza bocchetta e riponete in frigorifero. Occupatevi adesso dello zabaione. In un pentolino versate il vino moscato 6
									

								

															

																		
																															
											
										
																														
																		e il limoncello 7, aggiungete circa metà dello zucchero 8 e poi accendete il fornello a temperatura dolce. Mescolate di continuo finché lo zucchero non si sarà sciolto completamente 9.
									

								

															

																		
																															
											
										
																														
																		Nel frattempo mettete una bastardella in una pentola con dell’acqua, senza che il fondo della prima sia a contatto con il liquido 10. Accendete a temperatura media il fornello e tuffate i tuorli e poi la restante parte di zucchero 11, versate un goccio di sciroppo liquoroso e iniziate a sbattete con la frusta 12.
									

								

															

																		
																															
											
										
																														
																		Versate rapidamente anche la restante parte di sciroppo e continuate a sbattere per qualche minuto 13 finché il composto non raggiungerà gli 82°, misurando la temperatura con un termometro da cucina, e risulterà chiaro e spumoso 14. Versate il composto in 4 bicchieri della capacità di 120 cl ciascuno, dovreste riuscire a riempirne poco più della metà 15.
									

								

															

																		
																															
											
										
																														
																		Adesso ricoprite lo zabaione al limoncello con la panna montata. Cercate di non poggiarla direttamente sulla crema poiché affonderà. Dovrete invece formare una sorta di guarnizione intorno al bicchiere 16 e poi spremere altra panna fino a formare una piccola spirale 17. In questo modo eviterete che la panna sprofondi facendo fuoriuscire il liquido sottostante. Completate i vostri bicchieri di bombardino al limoncello con un paio di zeste al limone e bevetelo ancora caldo 18!
									

								

							
					    