Difficoltà: Facile
Immaginate di scaldare le vostre mani cingendo una ciotola fumante di un’invitante zuppa. Questa che vi proponiamo oggi è davvero particolare, si tratta della crema di porri e castagne. Un primo piatto autunnale semplice e stuzzicante, il suo sapore dolce e armonico, la sua consistenza morbida e vellutata migliorerà sicuramente la giornata. Questa ricetta ci riporta indietro nel tempo quando piatti con ingredienti semplici e umili come questo, le uova alla contadina o la zuppa di fagioli e scarole, erano all’ordine del giorno. Riscoprite insieme a noi i tempi andati dedicandovi una ciotola di crema di porri e castagne per cena, vedrete che in men che non si dica dovrete riconsiderare la questione del famoso detto “mani fredde, cuore caldo”. Al calduccio, ci staranno entrambe!


												
						
						

														INGREDIENTI
							
													


						
							
							

							
								

																	Porri
								
								
								
																	620
									g
																

								

							
								

																	Castagne
								
								
								
																	1
									kg
																

								

							
								

																	Acqua
								
								
								
																	1,1
									l
																

								

							
								

																	Pane
								
								
								
																	40
									g
																

								

							
								

																	Rosmarino
								
								
								
																	5
									rametti
																

								

							
								

																	Salvia
								
								
								
																	8
									foglie
																

								

							
								

																	Noce moscata
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crema di porri e castagne cominciate da queste ultime. Lavatele, asciugatele e poi versatele in una pentola piena d’acqua fredda 1, portatele a bollore 2. Fatele cuocere per 10 minuti e poi scolatele 3.
									

								

															

																		
																															
											
										
																														
																		Approfittate che sono ancora molto calde per sbucciarle 4 e pelarle con l’aiuto di uno spelucchino 5: sarà più facile pulirle 6.
									

								

															

																		
																															
											
										
																														
																		Poi tritate le foglie di rosmarino e salvia 7 e mettete in una ciotola; pulite il porro eliminando le due estremità e le foglie più esterne, infine affettatelo sottilmente 8. Spostatevi ai fornelli. Mettete sul fuoco una pentola larga e versate un giro d’olio. Non appena si sarà riscaldato tuffate le castagne 9.
									

								

															

																		
																															
											
										
																														
																		Saltate pochi istanti e aggiungete circa 2/3 del trito aromatico 10, abbassate un po’ la temperatura, mescolate e lasciate cuocere per 7–8 minuti 11. Trascorso il tempo aggiungete il porro 12,
									

								

															

																		
																															
											
										
																														
																		mescolate nuovamente 13 e fate cuocere per altri 6–7 minuti, così il porro si ammorbidirà per bene. Nel frattempo versate l’acqua in una pentola e scaldatela. Quindi versatela sul composto 14, coprite con il coperchio e lasciate cuocere a fuoco basso per circa 40 minuti 15.
									

								

															

																		
																															
											
										
																														
																		Intanto occupatevi del pane, tagliatelo a cubetti di circa 1 cm utilizzando un coltello a seghetto 16 e poi scottate in una padella già calda con un po’ d’olio 17, insaporite con la restante parte di trito aromatico 18,
									

								

															

																		
																															
											
										
																														
																		una grattata di pepe 19 e di noce moscata 20. Saltate pochi istanti a fiamma viva affinché si insaporiscano e si tostino un pochino; poi metteteli da parte. Non appena il composto di castagne e porri sarà cotto 21,
									

								

															

																		
																															
											
										
																														
																		frullatelo mentre è ancora ben caldo 22: regolate la consistenza aggiungendo ancora un po’ d’acqua se dovesse servirvi 23. Versate la crema di porri e castagne nei piatti, guarnite con i cubetti di pane, un paio di foglioline di salvia e un giro d’olio a crudo e buon appetito 24!
									

								

							
					    