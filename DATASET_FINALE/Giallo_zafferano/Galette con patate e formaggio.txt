Difficoltà: Media
La galette con patate e formaggio è una squisita torta salata, perfetta per gli amanti dei sapori di montagna. Ci siamo ispirati al tipico piatto della cucina francese per il suo gusto semplice che ricorda le ricette contadine di un tempo. La tipica pasta brisé, che fa da base a questo piatto, è stata riproposta con un tocco più rustico, conferito dalla farina di grano saraceno, caratterizzata da una grana più grossolana e da un gusto più deciso. La farcitura di questa galette è realizzata con delle patate aromatizzate alle erbe e un formaggio dal sapore intenso e piccante, che donerà carattere e personalità a questa delizia salata. 


						
						

														INGREDIENTI
							
													


						
														
							
							

							
								

																	Patate
								
								
								
																	1
									kg
																

								

							
								

																	Formaggio
								
								
								del contadino, latte  fieno 
																	200
									g
																

								

							
								

																	Timo
								
								
								
																	
									q.b.
																

								

							
								

																	Rosmarino
								
								
								
																	
									q.b.
																

								

							
								

																	Salvia
								
								
								
																	
									q.b.
																

								

							
														
							
						
														
							
														per la pasta briseé
							

							
								

																	Burro
								
								
								freddo
																	100
									g
																

								

							
								

																	Farina di grano saraceno
								
								
								
																	140
									g
																

								

							
								

																	Farina 00
								
								
								
																	60
									g
																

								

							
								

																	Acqua
								
								
								fredda
																	50
									g
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la galette con patate e formaggio versate nella ciotola le farine 1, salate e mescolate. Aggiungete il burro a cubetti freddo 2, impastate velocemente con la punta delle dita 3 come a pizzicare l’impasto. 
									

								

															

																		
																																											
											
										
																						
											
										
																						
											
										
																																										
																		Versate l’acqua fredda e impastate ancora in ciotola velocemente 4. Quando il panetto prenderà consistenza 5, spostatevi sul banco e impastate brevemente 5, fino ad ottenere un composto omogeneo. Formate un panetto, avvolgetelo nella pellicola 6 e fate riposare in frigorifero per 30 – 40 minuti. 
									

								

															

																		
																																											
											
										
																						
											
										
																						
											
										
																																										
																		Pelate le patate 7 e tagliatele a metà e poi a fettine di mezzo centimetro 8. Cuocete le patate in abbondante acqua bollente salata per circa 10 minuti 9. 
									

								

															

																		
																																											
											
										
																						
											
										
																						
											
										
																																										
																		Trascorso il tempo 10 scolate le patate 11 e lasciatele intiepidire. Condite le patate con olio e sale 12. 
									

								

															

																		
																																											
											
										
																						
											
										
																						
											
										
																																										
																		Tritate le erbe aromatiche 13 e versate il trito nelle patate per aromatizzarle 14. Tagliate il formaggio a cubetti di circa 0,5 cm 15. 
									

								

															

																		
																																											
											
										
																						
											
										
																						
											
										
																																										
																		Togliete il panetto di briseé dal frigo, spolverate il piano da lavoro con la farina di grano saraceno, stendete la pasta ad uno spessore di circa 0,3 mm 16. Poi arrotolate la sfoglia sul mattarello e srotolatela su uno stampo svasato (base inferiore 22 cm, base superiore 26 cm) foderato con carta forno. Forate la base con la forchetta 18.
									

								

															

																		
																																											
											
										
																						
											
										
																						
											
										
																																										
																		Farcite con le patate 19 e il formaggio a cubetti 20, quindi ripiegate i bordi verso il centro 21.
									

								

															

																		
																																											
											
										
																						
											
										
																						
											
										
																																										
																		Pizzicate la pasta per sigillarla 22, poi cuocete in forno statico a 200° 20 minuti. Proseguite la cottura impostando la modalità ventilata per altri 15 minuti. Sfornate 23 e fate intiepidire prima di sformare e servire la galette con patate e formaggio 24.
									

								

							
					    