Difficoltà: Facile
Il cardo è un ortaggio assai particolare nell’aspetto tanto quanto nel gusto. Vi domanderete perché, se somiglia così tanto alle costole di sedano. Ebbene della famosa e profumatissima pianta, ritenuta addirittura medicinale ai tempi di Omero, il cardo ne ha soltanto l’aspetto perché il sapore è proprio simile al carciofo. E qual miglior modo di cucinare i cardi se non con un sugo di carne? Ecco allora la parmigiana di cardi, oppure detta gobbi alla perugina poiché sembra che questa ricetta sia tipica proprio dell’omonima città umbra, sebbene sia comune anche in altre zone d’Italia come Lazio e Marche. Se non avevate mai pensato di poter preparare una parmigiana di cardi, bene, è arrivato proprio il momento di allacciare il grembiule per preparare questa squisitezza!


												
						
						

														INGREDIENTI
							
							                            
                                
    								
    									
    										
    										1204
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1204
    					
    					    					    					
    					    Carboidrati
    					    g
    					    58.2
    					
    					    					    					
    					      di cui zuccheri
    					    g
    					    10.1
    					
    					    					    					
    					    Proteine
    					    g
    					    43.3
    					
    					    					    					
    					    Grassi
    					    g
    					    88.6
    					
    					    					    					
    					      di cui saturi
    					    g
    					    29.31
    					
    					    					    					
    					    Fibre
    					    g
    					    6.1
    					
    					    					    					
    					    Colesterolo
    					    mg
    					    286
    					
    					    					    					
    					    Sodio
    					    mg
    					    1635
    					
    					    				
    			
                            
													


						
							
														Ingredienti per una pirofila da 30x20 cm
							

							
								

																	Cardi
								
								
								
																	1
									kg
																

								

							
								

																	Pomodori pelati
								
								
								
																	500
									g
																

								

							
								

																	Vitello
								
								
								(macinato)
																	200
									g
																

								

							
								

																	Maiale
								
								
								(macinato) 
																	200
									g
																

								

							
								

																	Sedano
								
								
								
																	50
									g
																

								

							
								

																	Carote
								
								
								
																	50
									g
																

								

							
								

																	Cipolle dorate
								
								
								
																	50
									g
																

								

							
								

																	Uova
								
								
								
																	4
									
																

								

							
								

																	Farina 00
								
								
								
																	250
									
																

								

							
								

																	Olio extravergine d'oliva
								
								
								
																	40
									g
																

								

							
								

																	Olio di semi di arachide
								
								
								per friggere
																	500
									ml
																

								

							
								

																	Parmigiano Reggiano DOP
								
								
								grattugiato
																	150
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la parmigiana di cardi cominciate dalla cottura del sugo di pomodoro con carne. Quindi mondate e tritate finemente al coltello sedano, carota e cipolla facendo soffriggere il tutto in un tegame dove avrete versato dell’olio extravergine d’oliva 1. Unite poi la carne trita di vitello e di maiale 2 e scottate per qualche minuto dopodiché aggiungete anche la polpa di pomodoro 3.
									

								

															

																		
																															
											
										
																														
																		Aggiustate di sale e di pepe 4 e lasciate cuocere il tutto per 30 minuti a fiamma media. Il sugo sarà pronto non appena avrete ottenuto la consistenza preferita 5. Nel frattempo passate alla pulizia dei cardi. Quindi eliminate le prime coste poste più esterne: sono molto coriacee e amare 6.
									

								

															

																		
																															
											
										
																														
																		Arrivate a quelle più interne, che invece sono più delicate e saporite, poi eliminate i filamenti con l’aiuto di un pelapatate 7 e tagliate in pezzi di 6-7cm, in questo modo la cottura sarà uniforme 8. Immergete subito i pezzi di cardo in acqua fredda acidulata 9, dove cioè avrete spremuto il succo di un limone, in questo modo non scuriranno.
									

								

															

																		
																															
											
										
																														
																		Scolate i cardi e lessateli per 2 minuti in acqua bollente e salata 10 poi lasciateli sgocciolare per bene così avranno anche modo di raffreddarsi 11. Battete le uova in un piccolo recipiente insieme ad un pizzico di sale e di pepe nero macinato 12,
									

								

															

																		
																															
											
										
																														
																		infarinate i pezzi di cardo 13 e subito dopo passateli nelle uova 14. Friggetene pochi alla volta in una pentola con olio di semi bollente (controllate con un termometro da cucina che non superi la temperatura di 170-180°) per circa 4-5 minuti, o fin quando non avranno formato una dorata crosticina in superficie.15
									

								

															

																		
																															
											
										
																														
																		Man mano che li cucinate fateli scolare su carta assorbente così da assorbire l'olio in eccesso 16. Cospargete il fondo di una pirofila 30x20 con del sugo 17, distribuendo uniformemente e poi disponete i cardi fritti uno vicino all'altro 18.
									

								

															

																		
																															
											
										
																														
																		Formato il primo strato, ponete ancora un po’ di sugo 19 e cospargete col parmigiano grattugiato 20 e continuate così, alternando gli strati di cardi 21 con il sugo ed il formaggio fino ad ultimare gli ingredienti.
									

								

															

																		
																															
											
										
																														
																		Sull’ultimo strato della vostra parmigiana spolverizzate il restante parmigiano grattugiato 22 e cuocete in forno preriscaldato a 180° per 25 minuti in modalità statica (in forno ventilato invece cuocete a 160° per 15 minuti). Per ottenere la crosticina in superficie cuocete per altri 5 minuti in modalità grill. Attendete 5 minuti 23, necessari per far assestare il tutto, e poi servite la vostra parmigiana di cardi ancora calda 24!
									

								

							
					    