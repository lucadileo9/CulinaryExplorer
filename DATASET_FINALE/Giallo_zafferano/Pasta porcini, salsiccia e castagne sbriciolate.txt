Difficoltà: Facile
Per le vie del gusto dell’autunno incontriamo castagne e porcini, due ingredienti che si sposano alla perfezione poiché il gusto dolce delle castagne viene bilanciato dal sapore intenso dei funghi. In questa ricetta abbiamo deciso di combinarli insieme in un primo piatto gustoso e ricco: la pasta porcini, salsiccia e castagne! Per tutti gli amanti della buona tavola, la pasta con porcini e salsiccia rappresenta già da sola una prelibatezza. Questa ricetta aggiunge un tocco di sapore in più, regalando un piatto spiccatamente autunnale, un condimento perfetto per dei tortiglioni integrali che ne esaltano tutto il gusto rustico. Se siete amanti dei prodotti gastronomici di questa stagione, non potete perdere l'occasione di assaggiare la pasta porcini, salsiccia e castagne sbriciolate, per offrire ai vostri ospiti una pietanza completa! Non vi resta che accendere i fornelli e... iniziare a cucinare!


												
						
						

														INGREDIENTI
							
							                            
                                
    								
    									
    										
    										911
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    911
    					
    					    					    					
    					    Carboidrati
    					    g
    					    97.9
    					
    					    					    					
    					      di cui zuccheri
    					    g
    					    12.4
    					
    					    					    					
    					    Proteine
    					    g
    					    28
    					
    					    					    					
    					    Grassi
    					    g
    					    44.9
    					
    					    					    					
    					      di cui saturi
    					    g
    					    13.31
    					
    					    					    					
    					    Fibre
    					    g
    					    20.7
    					
    					    					    					
    					    Colesterolo
    					    mg
    					    36
    					
    					    					    					
    					    Sodio
    					    mg
    					    1032
    					
    					    				
    			
                            
													


						
							
							

							
								

																	Tortiglioni Integrali
								
								
								
																	320
									g
																

								

							
								

																	Funghi porcini
								
								
								
																	300
									g
																

								

							
								

																	Salsiccia
								
								
								
																	300
									g
																

								

							
								

																	Castagne
								
								
								
																	200
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Vino bianco secco
								
								
								
																	20
									g
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	
									q.b.
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta porcini, salsiccia e castagne sbriciolate per prima cosa versate le castagne in un tegame pieno d’acqua 1, quindi coprite con un coperchio 2 e lasciate cuocere per 30 minuti. Una volta trascorso questo tempo, fate la prova con lo stecchino: punzecchiatele per verificare che siano cotte e in tal caso scolatele 3.
									

								

															

																		
																															
											
										
																														
																		Tenetele da parte in una ciotola, coperte 4: in questo modo, grazie al vapore il rivestimento esterno si ammorbidirà e potrete sbucciarle più facilmente. Una volta raffreddate sbucciate le castagne 5, dovrete ottenere 150 gr di castagne pulite, e con le mani sbriciolatene qualcuna 6, tenendo le altre intere da parte.
									

								

															

																		
																															
											
										
																														
																		A questo punto occupatevi della pulizia dei funghi porcini: aiutandovi con un coltellino eliminate la parte finale del gambo del fungo 7 e pulite la parte superiore con un panno umido. Se dovesse essere presente troppa terra potete sciacquarlo rapidamente sotto l’acqua corrente e asciugarlo con della carta da cucina 8. Una volta puliti tutti i funghi affettateli finemente 9.
									

								

															

																		
																															
											
										
																														
																		Passate adesso alla salsiccia: effettuate un taglio per lungo, incidendo delicatamente la parte esterna 10. Eliminate il budello 11 e sminuzzatela grossolanamente. Quindi versate l’olio in un tegame, aggiungete l’aglio e lasciatelo imbiondire. Una volta ben dorato unite la salsiccia 12 e lasciatela rosolare a fiamma viva.
									

								

															

																		
																															
											
										
																														
																		Sfumate con il vino bianco 13, eliminate l’aglio 14 e lasciate cuocere per altri 10 minuti. Unite i funghi precedentemente affettati 15, aggiungete un pizzico di sale e di pepe. 
									

								

															

																		
																															
											
										
																														
																		Attendete  3-4 minuti, mescolando di tanto in tanto e unite anche le castagne 16. Aggiungete il prezzemolo tritato 17 e cuocete la pasta in abbondante acqua bollente, salata a piacere 18.
									

								

															

																		
																															
											
										
																														
																		Scolate la pasta molto al dente e versatela direttamente all’interno del tegame 19, mescolate il tutto e lasciare insaporire per un paio di minuti 20; quindi impiattate e servite la vostra pasta, porcini, salsiccia e castagne sbriciolate 21.
									

								

							
					    