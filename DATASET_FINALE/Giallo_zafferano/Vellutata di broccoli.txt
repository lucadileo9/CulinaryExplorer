Difficoltà: Facile
La vellutata di broccoli è un primo piatto vegetariano semplice e gustoso, reso ancora più cremoso dall'aggiunta di patate e porri, che smorzano il gusto deciso dei broccoli.

Le verdure, che vengono prima saltate in un tegame e poi cotte con del brodo vegetale, vengono infine passate per ridurle in crema e arricchite con foglioline di timo.

La vellutata di broccoli è l'ideale per scaldarsi durante i mesi invernali con una pietanza leggera e nutriente! Se ve ne avanza qualcuno potrete cucinare anche i broccoli gratinati o i broccoli in padella.


						
						

														INGREDIENTI
							
							                            
                                
    								
    									
    										
    										293
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    293
    					
    					    					    					
    					    Carboidrati
    					    g
    					    34.4
    					
    					    					    					
    					      di cui zuccheri
    					    g
    					    4.1
    					
    					    					    					
    					    Proteine
    					    g
    					    7.5
    					
    					    					    					
    					    Grassi
    					    g
    					    14
    					
    					    					    					
    					      di cui saturi
    					    g
    					    4.9
    					
    					    					    					
    					    Fibre
    					    g
    					    5.6
    					
    					    					    					
    					    Colesterolo
    					    mg
    					    19
    					
    					    					    					
    					    Sodio
    					    mg
    					    927
    					
    					    				
    			
                            
													


						
														
							
							

							
								

																	Broccoli
								
								
								
																	450
									g
																

								

							
								

																	Porri
								
								
								
																	1
									
																

								

							
								

																	Patate
								
								
								
																	400
									g
																

								

							
								

																	Burro
								
								
								
																	30
									g
																

								

							
								

																	Brodo vegetale
								
								
								
																	700
									ml
																

								

							
								

																	Timo
								
								
								
																	2
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe bianco
								
								
								
																	
									q.b.
																

								

							
														
							
						
														
							
														per guarnire
							

							
								

																	Pane
								
								
								
																	2
									fette
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la vellutata ai broccoli iniziate mondando e tagliando a fette sottili il porro 1. Poi sbucciate le patate e tagliatele a dadini. Lavate quindi i broccoli eliminando i gambi e dividendoli in cimette 2. In un tegame capiente ponete il burro a fondere, aggiungete i porri 3 e fateli appassire a fuoco basso per 10-15 minuti, senza fargli prendere colore.
									

								

															

																		
																															
											
										
																														
																		Aggiungete nel tegame le patate 4 e i broccoli 5 e fateli rosolare per qualche minuto mescolando, poi aggiungete il brodo vegetale caldo 6 e continuate la cottura per circa 30 minuti a fuoco dolce, salando e pepando.
									

								

															

																		
																															
											
										
																														
																		Trascorso il tempo indicato, passate le verdure con un frullatore ad immersione (ricordatevi di mettere da parte qualche cimetta di broccoli che vi servirà per guarnire il piatto). Rimettete la vellutata così ottenuta sul fuoco 7, aggiustate di sale e aggiungete qualche fogliolina di timo 8. Private della crosta le fette di pane, tagliatele a dadini 9 e fatele abbrustolire in una padella antiaderente con poco olio. Servite la vellutata di broccoli con i crostini e un filo d’olio extravergine d’oliva crudo. Buon appetito!
									

								

							
					    