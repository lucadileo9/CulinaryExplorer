Difficoltà: Media
I panini dolci sono dei bocconcini di pane soffici e molto delicati che possono essere farciti con diversi tipi di ingredienti come marmellata, uvette o gocce di cioccolato per una merenda o una colazione sempre diversa. In questa ricetta che vi proponiamo abbiamo arricchito l'impasto con dei piccoli e colorati pezzetti di frutta cotta sottovuoto, in particolare prugne e pere a dadini, per rendere questi piccoli dolcetti ancora più golosi e invitanti. In alternativa, potrete utilizzare della frutta secca reidratandola prima di aggiungerla all'impasto! Questi morbidi e profumati panini dolci con frutta sono ideali per un buffet o per una sfiziosa merenda; conquisteranno davvero tutti, grandi e piccini! Il loro profumo è davvero inconfodibile: un dolce semplice e genuino, come le nostre ciambelline al cocco, o i panini morbidi al cioccolato, che vi conquisterà con la sua bontà!


						
						

														INGREDIENTI
							
													


						
														
							
														Ingredienti per 18 panini da 60 g
							

							
								

																	Farina Manitoba
								
								
								
																	150
									g
																

								

							
								

																	Farina 00
								
								
								
																	350
									g
																

								

							
								

																	Lievito di birra secco
								
								
								
																	2
									g
																

								

							
								

																	Zucchero
								
								
								
																	60
									g
																

								

							
								

																	Latte intero
								
								
								
																	350
									ml
																

								

							
								

																	Scorza d'arancia
								
								
								(non trattata)
																	1
									
																

								

							
								

																	Burro
								
								
								
																	50
									g
																

								

							
								

																	Sale fino
								
								
								
																	5
									g
																

								

							
								

																	Prugne disidratate
								
								
								di Roero cotte sottovuoto
																	100
									g
																

								

							
								

																	Pere
								
								
								di Madarnassa cotte sottovuoto
																	80
									g
																

								

							
														
							
						
														
							
														per spennellare
							

							
								

																	Uova
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Prima di preparare i panini dolci con frutta disidratata, abbiate cura di far sciogliere il burro e poi farlo intiepidire; quindi lasciate il latte a temperatura ambiente così sarà alla temperatura giusta quando dovrete impiegarlo nell'impasto. Preparate l’impasto, versando nella ciotola della planetaria la farina 00 e la farina manitoba setacciate 1; aggiungete il lievito di birra disidratato 2 e lo zucchero 3.
									

								

															

																		
																															
											
										
																														
																		Unite anche la scorza grattugiata di un' arancia 4; azionate la foglia e versate a filo il latte tiepido 5 e continuate fino a quando si saranno amalgamati bene tutti gli ingredienti 6.
 
									

								

															

																		
																															
											
										
																														
																		A questo punto sostiutite la foglia con il gancio, azionate la planetaria e unite il burro sciolto e intiepidito 7 e poi il sale 8; lasciate che l'impasto si incordi al gancio e dopo circa 15 minuti con una spatola trasferite il composto morbido su un piano di lavoro leggermente oleato 9.
									

								

															

																		
																															
											
										
																														
																		Lavorate l'impasto con le mani per almeno 15 minuti, fino a quando diventerà liscio ed elastico, quindi formate una palla 10; ponete l’impasto che avete ottenuto in una ciotola capiente coperta con pellicola trasparente 11, dopodiché fatelo lievitare in forno spento ma con luce accesa per 3 ore: l'impasto dovrà raddoppiare il suo volume. Nel frattempo prendete la frutta cotta sottovuoto: potete tagliare le pere e le prugne a dadini molto piccoli 12.
									

								

															

																		
																															
											
										
																														
																		Trascorso il tempo di lievitazione, prendete l’impasto (che avrà raddoppiato il suo volume) 13 e trasferitelo su di un piano di lavoro oleato; stendete leggermente l’impasto, aggiungete la frutta tagliata a dadini 14 dunque impastate bene per incorporare i pezzettini di frutta 15.
									

								

															

																		
																															
											
										
																														
																		Successivamente con l'aiuto di un tarocco dividete l’impasto in 18 pezzetti da 60 g l’uno 16. Lavorate ogni pezzo per creare delle palline, riportando la pasta dall’esterno verso l’interno con le dita 17; ripetete l’operazione e poi sistemate le palline che avete ottenuto ben distanziate, tenendo la chiusura nella parte inferiore, su una leccarda foderata con carta da forno 18. Coprite con pellicola trasparente e rimettete nuovamente in forno spento ma con luce accesa a lievitare per altri 30 minuti.
									

								

															

																		
																															
											
										
																														
																		Spennellate poi la superficie dei panini con un uovo sbattuto per renderli lucidi e dorati 19 e poi mettete in forno statico preriscaldato a 180° per circa 20 minuti (o in forno ventilato a 160° per 15 minuti). Quando saranno ben dorati in superficie 20, sfornate i panini dolci con frutta disidratata, poneteli su una gratella 21 per farli raffreddare completamente e poi servite.
									

								

							
					    