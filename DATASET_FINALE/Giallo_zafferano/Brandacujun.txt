Difficoltà: Media
Il brandacujun non è un piatto esotico, arriva dalla Liguria proprio come la panissa! E' un buonissimo antipasto a base di stoccafisso mantecato con le patate, morbido e aromatico, da gustare spalmato su crostoni di pane tostato. Una ricetta antica che per consistenza e procedimento richiama altri piatti regionali a base di merluzzo, come il celebre baccalà mantecato alla veneziana. Pare che questa preparazione fosse in voga tra i marinai: sulle navi non mancavano mai stoccafisso e patate, alimenti pratici da conservare e cucinare durante le lunghe traversate in mare. Ci sono varie spiegazioni sul singolare nome Brandacujun, la meno "maliziosa" riguarda il gesto tradizionale di roteare ripetutamente (ovvero brandare) durante la cottura. Così facendo le patate e lo stoccafisso si sfaldano e si amalgamano, ottenendo una mantecatura perfetta. Il risultato è infatti un piatto cremoso e avvolgente dai sapori rustici ma intramontabili! Partite dallo stoccafisso già ammollato, così da saltare la fase più lunga!


												
						
						

														INGREDIENTI
							
							                            
                                
    								
    									
    										
    										427
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    427
    					
    					    					    					
    					    Carboidrati
    					    g
    					    11.8
    					
    					    					    					
    					      di cui zuccheri
    					    g
    					    1.3
    					
    					    					    					
    					    Proteine
    					    g
    					    33.9
    					
    					    					    					
    					    Grassi
    					    g
    					    27.1
    					
    					    					    					
    					      di cui saturi
    					    g
    					    4.01
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    75
    					
    					    					    					
    					    Sodio
    					    mg
    					    3561
    					
    					    				
    			
                            
													


						
							
							

							
								

																	Stoccafisso
								
								
								(già ammollato)
																	600
									g
																

								

							
								

																	Patate
								
								
								
																	300
									g
																

								

							
								

																	Olio extravergine d'oliva
								
								
								
																	100
									g
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	15
									g
																

								

							
								

																	Scorza di limone
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe bianco
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il brandacujun taglliate lo stoccafisso (già ammollato) in pezzi abbastanza grossi 1. Poi sbucciate anche le patate e tagliatele a tocchetti grossolani 2. Lavate e tritate il prezzemolo 3. 
									

								

															

																		
																																											
											
										
																						
											
										
																						
											
										
																																										
																		In una pentola versate lo stoccafisso 4 e le patate, coprite con acqua fredda 5 e portate a bollore, ci vorranno circa 30-40 minuti di cottura a fuoco medio-alto. Mentre il pesce cuoce, con una schiumarola eliminate la schiuma che si forma in superficie 6. 
									

								

															

																		
																																											
											
										
																						
											
										
																						
											
										
																																										
																		Lo stoccafisso sarò pronto quando inizierà a sfaldarsi. Scolatelo 7 e lasciatelo intiepidire. Eliminate la pelle 8 e le lische 9 dello stoccafisso 8 (questa operazione si esegue più facilmente dopo la cottura). Mentre lo pulite, sbriciolatelo con le mani per sfilacciarlo.
									

								

															

																		
																																											
											
										
																						
											
										
																						
											
										
																																										
																		Tritate l'aglio 10, poi versatelo in tegame abbastanza capiente dove avrete scaldato un filo d'olio 11 12, fate insaporire bene a fuoco moderato.
									

								

															

																		
																																											
											
										
																						
											
										
																						
											
										
																																										
																		Aggiungete lo stoccafisso con le patate 13, versate altro olio 14 e il prezzemolo tritato 15. 
									

								

															

																		
																																											
											
										
																						
											
										
																						
											
										
																																										
																		Chiudete con un coperchio e proseguite la cottura a fuoco lento. Ogni 5-7 minuti roteate fuori dal fuoco la pentola per amalgamare 16. In totale dovrete cuocere per 1 ora circa, roteando di tanto in tanto e versare il resto dell'olio un po’ per volta nel corso della cottura 17. A fine cottura, quando tutto risulterà ben sfaldato, salate 18 e pepate. 
									

								

															

																		
																																											
											
										
																						
											
										
																						
											
										
																																										
																		Togliete dal fuoco 19 e profumate con la scorza del limone 20 . Il Brandacujun è pronto per essere gustato! Servitelo caldo, tiepido o anche freddo su crostini di pane tostato 21.
									

								

							
					    