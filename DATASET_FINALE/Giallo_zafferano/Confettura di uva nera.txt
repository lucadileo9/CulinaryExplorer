Difficoltà: Facile
"La volpe e l'uva", una delle favole più istruttive di Esopo per insegnare ai bambini che solo con impegno e costanza si possono raggiungere gli obiettivi che ci sembrano più difficili e quanto sia poco producente disprezzare qualcosa solo perché non si può ottenere subito e senza fatica. Questo vale in generale anche per la cucina: per realizzare qualcosa di buono serve amore e pazienza e oggi noi l'abbiamo impiegata proprio con l'uva per realizzare una squisita confettura di uva nera. Realizzare questa conserva è molto semplice, vi raccomandiamo solo di scegliere degli acini dolci arrivati a giusta maturazione. Potrete impiegare la confettura di uva nera come farcitura di deliziose crostate e pasticcini, oppure spalmarla sul pane caldo al mattino o ancora realizzare il ripieno per un goloso dolce regionale: i bocconotti!


												
						
						

														INGREDIENTI
							
							                            
                                
    								
    									
    										
    										43.6
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    43.6
    					
    					    					    					
    					    Carboidrati
    					    g
    					    10.7
    					
    					    					    					
    					      di cui zuccheri
    					    g
    					    10.7
    					
    					    					    					
    					    Proteine
    					    g
    					    0.1
    					
    					    					    					
    					    Grassi
    					    g
    					    0.02
    					
    					    					    					
    					      di cui saturi
    					    g
    					    0.01
    					
    					    					    					    					
    					    Colesterolo
    					    mg
    					    0.4
    					
    					    					    					
    					    Sodio
    					    mg
    					    0.7
    					
    					    				
    			
                            
													


						
							
														Ingredienti per 600 g di confettura
							

							
								

																	Uva nera
								
								
								(sgranata)
																	1
									kg
																

								

							
								

																	Zucchero
								
								
								
																	300
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la confettura di uva nera, assicuratevi di avere tappi nuovi e barattoli sanificati (seguendo le indicazioni del Ministero della Salute riportate in fondo alla ricetta). Quindi iniziate staccando gli acini dal grappolo 1, lavateli accuratamente sotto acqua corrente 2, scolateli e privateli dei semi interni aprendo ogni acino con un coltellino 3
									

								

															

																		
																															
											
										
																														
																		ed estraeteli a mano (4-5). Versate gli acini in una casseruola capiente 6
									

								

															

																		
																															
											
										
																														
																		e fateli sfaldare a fuoco medio per circa 20 minuti, avendo cura di rimestare 7. Una volta pronta, togliete dal fuoco e passate l’uva al passaverdure 8, estraendone così succo e parte della polpa 9.
									

								

															

																		
																															
											
										
																														
																		Rimettete il tutto in casseruola, aggiungete lo zucchero 10, mescolate 11 e fate cuocere a fiamma dolce finché non avrete raggiunto una temperatura pari a 108° (ci vorranno circa 20 minuti, consigliamo di utilizzare un termometro da cucina) 12.
									

								

															

																		
																															
											
										
																														
																		Trasferite la confettura ancora calda nei barattoli precedentemente sanificati aiutandovi con un imbuto per un lavoro più preciso (noi abbiamo usato barattoli da 300 g) 13 e chiudeteli 14 avendo cura di creare il sottovuoto (se il tappo al centro farà click-clack una volta che la confettura sarà raffreddata, significa che il sottovuoto non si è creato e la confettura non si può consumare). La vostra confettura di uva nera si potrà consumare dopo circa 2-3 settimane dalla realizzazione 15.
									

								

							
					    