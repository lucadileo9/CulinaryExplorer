Difficoltà: Facile
L’arrivo della primavera è sempre una festa a tavola, gli ortaggi di questa colorata e grintosa stagione arricchiscono tanti nostri piatti ma non solo, il loro gusto intenso li rende buoni anche da gustare da soli come semplici contorni. La nostra cucina tipica ne vanta diversi, come la bandiera umbra, la vignarola romana e le zucchine a scapece napoletane. Cavalcando quest’onda di piatti della tradizione vi proponiamo qui un’altra pietanza scovata nelle terre lucane: la ciaudedda. Si tratta di un contorno genuino e ricco, realizzato con cipolle stufate, carciofi, patate e fave, il tutto insaporito dalla nota sapida e stuzzicante della pancetta. La ciaudedda, con il suo concentrato di aromi, sarà un perfetto accompagnamento a secondi piatti semplici come le cosce di pollo al forno oppure il filetto di merluzzo in padella.


												
						
						

														INGREDIENTI
							
							                            
                                
    								
    									
    										
    										347
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    347
    					
    					    					    					
    					    Carboidrati
    					    g
    					    29.5
    					
    					    					    					
    					      di cui zuccheri
    					    g
    					    4.9
    					
    					    					    					
    					    Proteine
    					    g
    					    14.2
    					
    					    					    					
    					    Grassi
    					    g
    					    19.2
    					
    					    					    					
    					      di cui saturi
    					    g
    					    6.3
    					
    					    					    					
    					    Fibre
    					    g
    					    15.4
    					
    					    					    					
    					    Colesterolo
    					    mg
    					    25
    					
    					    					    					
    					    Sodio
    					    mg
    					    729
    					
    					    				
    			
                            
													


						
							
							

							
								

																	Carciofi
								
								
								
																	4
									
																

								

							
								

																	Fave
								
								
								da pulire
																	800
									g
																

								

							
								

																	Patate
								
								
								
																	580
									g
																

								

							
								

																	Cipolle rosse
								
								
								
																	1
									
																

								

							
								

																	Pancetta
								
								
								
																	100
									g
																

								

							
								

																	Brodo vegetale
								
								
								
																	500
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la ciaudedda iniziate pulendo i carciofi. Strofinate le mani con del limone per evitare che anneriscano, in alternativa potete indossare dei guanti. Eliminate la punta dei carciofi , che oltre ad avere le spine è la parte più dura 1. Sfogliate il carciofo eliminando le foglie più esterne 2. Tagliate la base del gambo e con uno spelucchino rimuovete lo strato esterno fibroso 3.
									

								

															

																		
																															
											
										
																														
																		Per finire eliminate la peluria interna, ovvero la “barba” del carciofo che si trova all'interno 4. A questo punto tagliate a spicchi i carciofi e teneteli da parte 5, per non farli annerire potete conservarli in una ciotola colma di acqua acidulata con limone. Affettate la pancetta 6.
									

								

															

																		
																															
											
										
																														
																		Mondate e riducete a fettine anche la cipolla 7. Pelate e tagliate a cubetti di 3-4 cm le patate 8. In una pentola capiente versate un filo di olio e aggiungete la pancetta 9. Soffriggete per qualche minuto.
									

								

															

																		
																															
											
										
																														
																		Poi aggiungete la cipolla 10, mescolate e cuocete per circa 5 minuti a fuoco moderato, così che appassisca. Quando la cipolla risulterà ben stufata versate i carciofi 11, poi versate anche le patate 12 e mescolate.
									

								

															

																		
																															
											
										
																														
																		Salate 13 e pepate e infine versate il brodo di verdure 14, coprite con un coperchio 15 e lasciate cuocere per circa 30 minuti a fuoco medio. Evitate di mescolare per non sfaldare le verdure, sarà sufficiente scuotere il tegame di tanto in tanto.
									

								

															

																		
																															
											
										
																														
																		Ora occupatevi delle fave, sgranatele dal baccello 16, dovreste ottenerne 80 g circa. Eliminate l'escrescenza che ricopre il seme della fava facendo una leggera pressione con le dita 17 . Trascorsi i 30 minuti di cottura versate anche le fave 18.
									

								

															

																		
																															
											
										
																														
																		Mescolate delicatamente, coprite con il coperchio 19 e lasciate cuocere per gli altri 10 minuti. La ciaudedda è pronta 20, servitela ben calda 21.
									

								

							
					    