Difficoltà: Facile
È impossibile immaginare di perdersi tra le vie profumate di spezie del Medio Oriente senza fermarsi ad assaggiarli all’angolo di ogni strada: con il loro gusto deciso di aglio e cumino, la forma tondeggiante e la consistenza croccante di ceci, i felafel sono uno dei piatti che nell’immaginario gustativo di ognuno più rappresentano l’anima cosmopolita e multiculturale delle città del vicino Oriente. Se amate i sapori mediterranei e insieme esotici della cucina araba, dovete assolutamente provare questa ricetta! Un antipasto speziato che trascinerà i vostri ospiti in atmosfere suggestive da moderna mille e una notte, da sgranocchiare sorseggiando un aperitivo, oppure da gustare dentro ad una morbida pita, assieme a tante colorate verdure di stagione, per una cena informale che piacerà a tutti. Non c’è occasione che non si presti al tocco rock dei felafel, meglio ancora se accompagnati come vi proponiamo oggi da salse iconiche della cucina mediorientale come l’hummus e la salsa allo yogurt. A rendere i felafel uno dei piatti mediorientali più conosciuti e apprezzati nel mondo è anche la semplicità e reperibilità dei suoi ingredienti, che fanno sì che queste croccanti polpette di ceci e spezie siano facilmente riproducibili anche al di fuori del luogo d’origine. Il nostro Manuel ha raccolto per voi la gustosa sfida di addomesticare questo street food dai profumi etnici, e ha cucinato una fantastica versione dei felafel, da accompagnare con una salsa facile allo yogurt e un hummus superveloce. Tutto semplificato, sì, perché la voglia di felafel e di viaggi avventurosi si possa appagare anche dopo una grigia giornata d’ufficio: il vero globetrotter si riconosce dall’animo… e dall’uso smodato delle spezie!


						
						

														INGREDIENTI
							
							                            
                                
    								
    									
    										
    										1093
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1093
    					
    					    					    					
    					    Carboidrati
    					    g
    					    78.4
    					
    					    					    					
    					      di cui zuccheri
    					    g
    					    10.8
    					
    					    					    					
    					    Proteine
    					    g
    					    39.1
    					
    					    					    					
    					    Grassi
    					    g
    					    69.36
    					
    					    					    					
    					      di cui saturi
    					    g
    					    11.95
    					
    					    					    					
    					    Fibre
    					    g
    					    25.2
    					
    					    					    					
    					    Colesterolo
    					    mg
    					    11
    					
    					    					    					
    					    Sodio
    					    mg
    					    2500
    					
    					    				
    			
                            
													


						
														
							
														Ingredienti per circa 15 felafel
							

							
								

																	Ceci secchi
								
								
								(tenuti 24 ore in ammollo in acqua)
																	500
									g
																

								

							
								

																	Cipolle bianche
								
								
								(piccola)
																	1
									
																

								

							
								

																	Aglio
								
								
								
																	2
									spicchi
																

								

							
								

																	Cumino
								
								
								
																	1
									cucchiaino
																

								

							
								

																	Prezzemolo
								
								
								
																	1
									ciuffo
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per l'hummus veloce
							

							
								

																	Ceci precotti
								
								
								
																	300
									g
																

								

							
								

																	Tahina
								
								
								
																	100
									g
																

								

							
								

																	Yogurt greco
								
								
								
																	200
									g
																

								

							
								

																	Prezzemolo
								
								
								
																	1
									ciuffo
																

								

							
								

																	Tabasco®
								
								
								
																	10
									gocce
																

								

							
								

																	Paprika affumicata
								
								
								
																	1
									pizzico
																

								

							
								

																	Sale
								
								
								
																	1
									pizzico
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la salsa allo yogurt
							

							
								

																	Yogurt greco
								
								
								
																	100
									g
																

								

							
								

																	Menta
								
								
								
																	1
									ciuffo
																

								

							
								

																	Succo di limone
								
								
								
																	½
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per friggere
							

							
								

																	Olio di semi
								
								
								
																	1
									l
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i felafel con hummus veloce e salsa allo yogurt, cominciate occupandovi dell’hummus. Per questa versione veloce utilizzate ceci precotti. Poneteli nel mixer assieme al prezzemolo 1, aggiungete lo yogurt 2 e la tahina 3.
									

								

															

																		
																															
											
										
																														
																		Regolate di sale e pepe 4 e aggiungete la paprika affumicata 5 e il tabasco 6.
									

								

															

																		
																															
											
										
																														
																		Frullate fino ad ottenere una crema densa e omogenea, e trasferitela in una ciotolina 7. Il vostro hummus veloce è pronto, adesso potete dedicarvi alla salsa allo yogurt. Spremete il limone 8, raccoglietene il succo e aggiungetelo allo yogurt che avrete posto dentro ad una ciotolina 9. Unite anche la menta grossolanamente sminuzzata.
									

								

															

																		
																															
											
										
																														
																		Condite con l’olio 10, il pepe e il sale 11 e mescolate per amalgamare tutti gli ingredienti 12.
									

								

															

																		
																															
											
										
																														
																		Passate adesso alle felafel. Per prepararle dovrete utilizzare ceci secchi tenuti in ammollo in acqua fredda 24 ore 13 e poi fatti asciugare stesi su un panno pulito 14. Pelate la cipolla e tagliatela a grossi pezzi 15.
									

								

															

																		
																															
											
										
																														
																		Sbucciate l’aglio, privatelo dell’anima 16 e tagliatelo a pezzetti. Ponete quindi nel bricco del mixer i ceci asciutti, la cipolla e l’aglio 17 e aggiungete il cumino 18. Azionate le lame e frullate fino ad ottenere un composto omogeneo.
									

								

															

																		
																															
											
										
																														
																		Aggiungete adesso anche il prezzemolo finemente tritato 19, regolate di pepe e sale 20 e mescolate. Trasferite il composto ottenuto in una pirofila bassa e larga, coprite con della pellicola e fate riposare in frigo per mezzora 21.
									

								

															

																		
																															
											
										
																														
																		Trascorso il tempo di riposo, con l’aiuto di un cucchiaio raccogliete una piccola porzione di composto 22 e lavoratelo tra le mani inumidite 23 per formare delle polpette piccole, rotonde e dalla forma leggermente schiacciata 24 (per questa operazione potete anche avvalervi di un apposito strumento per coppare i felafel).
									

								

															

																		
																															
											
										
																														
																		Ponete l’olio di semi in una pentola capiente, e portatelo alla temperatura ideale compresa tra i 165° e i 180° (per sicurezza potete utilizzare un termometro da cucina per misurare la temperatura). Immergetevi delicatamente i felafel 25 e friggeteli, pochi per volta, per circa 1 minuto rigirandoli spesso per farli dorare in modo uniforme. Scolate i felafel su carta assorbente per asciugarli dall’eccesso di olio 26 e gustateli ben caldi, accompagnati dall’hummus e dalla salsa allo yogurt 27.
									

								

							
					    