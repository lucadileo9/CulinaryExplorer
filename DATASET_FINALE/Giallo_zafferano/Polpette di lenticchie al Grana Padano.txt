Difficoltà: Facile
Come preferite le polpette, di carne o di verdure? Per gli indecisi abbiamo scelto una terza opzione, a base di legumi: le polpette di lenticchie al Grana Padano! Sfiziosi bocconcini dorati da servire per l’aperitivo, accompagnati con una semplice salsa di pomodoro al basilico. Perfette anche per chi segue una dieta vegetariana, queste polpette di lenticchie sono arricchite con Grana Padano DOP sia all’interno che nella panatura, per un risultato ancora più gustoso e saporito. Morbide e fragranti al tempo stesso, le polpette di lenticchie al Grana Padano sono un antipasto così sfizioso che una tira l’altra!


						
						

														INGREDIENTI
							
													


						
														
							
														Per circa 16 polpette
							

							
								

																	Lenticchie secche
								
								
								
																	90
									g
																

								

							
								

																	Grana Padano DOP
								
								
								da grattugiare
																	100
									g
																

								

							
								

																	Pane
								
								
								mollica
																	70
									g
																

								

							
								

																	Uova
								
								
								
																	1
									
																

								

							
								

																	Rosmarino
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per impanare e friggere
							

							
								

																	Pangrattato
								
								
								
																	70
									g
																

								

							
								

																	Grana Padano DOP
								
								
								da grattugiare
																	50
									g
																

								

							
								

																	Uova
								
								
								
																	2
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio di semi di arachide
								
								
								
																	700
									g
																

								

							
														
							
						
														
							
														Per il sugo
							

							
								

																	Pomodori pelati
								
								
								
																	200
									g
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								
																	5
									foglie
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le polpette di lenticchie al Grana Padano per prima cosa sciacquate le lenticchie secche sotto l’acqua corrente 1, poi mettetele in una pentola, coprite con l’acqua e cuocete per 30-40 minuti, finché saranno morbide 2. Scolate e trasferite le lenticchie cotte in una ciotola; ve ne serviranno circa 200 g 3.
									

								

															

																		
																																											
											
										
																						
											
										
																						
											
										
																																										
																		Preparate il resto degli ingredienti: tritate il rosmarino 4, poi rimuovete la crosta del pane e tagliate la mollica a tocchetti 5. Frullate la mollica con un mixer per ridurla in briciole 6.
									

								

															

																		
																																											
											
										
																						
											
										
																						
											
										
																																										
																		Versate le briciole di pane nella ciotola con le lenticchie 7, poi aggiungete il rosmarino 8, sale e pepe 9.
									

								

															

																		
																																											
											
										
																						
											
										
																						
											
										
																																										
																		Unite anche il Grana Padano DOP grattugiato 10 e l’uovo sbattuto 11. Amalgamate il tutto con le mani per ottenere un composto omogeneo 12.
									

								

															

																		
																																											
											
										
																						
											
										
																						
											
										
																																										
																		Tenete l’impasto da parte e occupatevi del sugo: in un pentolino scaldate un filo d’olio con uno spicchio di aglio, poi versate i pelati 13 e schiacciateli con la forchetta. Salate e profumate con le foglie di basilico 14. Coprite con il coperchio e cuocete per circa 20 minuti a fuoco dolce 15.
									

								

															

																		
																																											
											
										
																						
											
										
																						
											
										
																																										
																		Nel frattempo formate le polpette modellando delle porzioni di impasto da circa 30 g l’una 16. Preparate gli ingredienti per impanare: sbattete l’uovo in una ciotola con l’aggiunta di sale e pepe 17, poi mescolate il pangrattato con il Grana Padano DOP grattugiato in un’altra ciotola 18. Scaldate l’olio di semi fino alla temperatura di 170°.
									

								

															

																		
																																											
											
										
																						
											
										
																						
											
										
																																										
																		Immergete ogni polpetta nell’uovo sbattuto 19, poi ricopritela con il mix di pangrattato e formaggio 20. Immergete poche polpette alla volta nell’olio bollente 21 e friggete fino a doratura.
									

								

															

																		
																																											
											
										
																						
											
										
																						
											
										
																																										
																		Scolate le polpette e trasferitele su carta da cucina per assorbire l’olio in eccesso 22. Distribuite il sugo di pomodoro caldo sul piatto da portata e adagiatevi sopra le polpette 23. Aggiungete gli stecchini per aperitivo e servite subito le vostre polpette di lenticchie al Grana Padano 24!
									

								

							
					    