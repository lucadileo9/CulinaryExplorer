Difficoltà: Facile
La zuppa di cipolle, o soupe à l’oignon, è il piatto scaldacuore per eccellenza… così la definisce Denny Imbroisi, incoronato fra i migliori chef italiani in Francia. Una ricetta francese a base di cipolle amata in tutto il mondo per il suo gusto rustico, semplice e genuino, figlia di un tempo in cui a tavola si portavano ingredienti poveri e facilmente reperibili. Siamo partiti, come tradizione vuole, dal fondo bianco di pollo, un brodo di recupero che aggiunge carattere e profumo alla pietanza. Le vere protagoniste però ovviamente sono loro, le cipolle (bianche o dorate), che vengono ingentilite dalla lunga caramellizzazione risultando così morbide e amabili. Non poteva mancare poi il passaggio in forno con cubetti di pane e una cascata di formaggio grattugiato, che garantirà l’inconfondibile effetto filante e gratinato. Dalle tavole dei contadini a quelle dei ristoranti più eleganti, la zuppa di cipolle si è guadagnata un posto d’onore nei ristoranti francesi e non solo… una volta assaggiata capirete il perché!


						
						

														INGREDIENTI
							
													


						
														
							
														Per la zuppa di cipolle
							

							
								

																	Cipolle
								
								
								dorate o bianche
																	800
									g
																

								

							
								

																	Burro
								
								
								
																	100
									g
																

								

							
								

																	Vino bianco
								
								
								
																	200
									g
																

								

							
								

																	Zucchero
								
								
								
																	1
									cucchiaio
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per il fondo bianco di pollo
							

							
								

																	Pollo
								
								
								carcasse
																	2
									kg
																

								

							
								

																	Carote
								
								
								
																	1
									
																

								

							
								

																	Cipolle
								
								
								
																	1
									
																

								

							
								

																	Porri
								
								
								
																	½
									
																

								

							
								

																	Aglio
								
								
								
																	4
									spicchi
																

								

							
								

																	Alloro
								
								
								
																	2
									foglie
																

								

							
								

																	Timo
								
								
								
																	1
									rametto
																

								

							
								

																	Sale grosso
								
								
								
																	15
									g
																

								

							
								

																	Pepe nero in grani
								
								
								
																	5
									g
																

								

							
								

																	Acqua
								
								
								
																	5
									l
																

								

							
														
							
						
														
							
														Per la gratinatura
							

							
								

																	Gruyère DOP
								
								
								(da grattugiare)
																	240
									g
																

								

							
								

																	Baguette
								
								
								
																	160
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la zuppa di cipolle per prima cosa preparate il fondo bianco di pollo: mondate il porro e tagliatelo grossolanamente a pezzi 1, poi fate la stessa cosa con la carota 2 e la cipolla 3.
									

								

															

																		
																																											
											
										
																						
											
										
																						
											
										
																																										
																		Versate l’acqua fredda in una pentola capiente 4, poi aggiungete le carcasse di pollo 5 e il sale grosso 6.
									

								

															

																		
																																											
											
										
																						
											
										
																						
											
										
																																										
																		Aromatizzate con i grani di pepe 7, gli spicchi di aglio 8 e il rametto di timo 9.
									

								

															

																		
																																											
											
										
																						
											
										
																						
											
										
																																										
																		Infine unite le foglie di alloro 10, il porro, le carote 11 e la cipolla 12.
									

								

															

																		
																																											
											
										
																						
											
										
																						
											
										
																																										
																		Portate a bollore e lasciate sobbollire per almeno 2 ore, schiumando ogni tanto la superficie per rimuovere le impurità 13. Una volta pronto, filtrate il liquido con un colino 14 e tenete da parte in caldo 15; dovreste ottenere circa 2 litri di brodo.
									

								

															

																		
																																											
											
										
																						
											
										
																						
											
										
																																										
																		Mentre il brodo cuoce potete pulire le cipolle e tagliarle a julienne 16 17. In un tegame capiente fate sciogliere il burro con l’olio 18.
									

								

															

																		
																																											
											
										
																						
											
										
																						
											
										
																																										
																		Versate le cipolle 19 e cuocete a fuoco vivace, mescolando continuamente per evitare che si attacchino al fondo 20. Quando le cipolle si saranno caramellizzate, sfumate con il vino 21 e lasciate evaporare completamente.
									

								

															

																		
																																											
											
										
																						
											
										
																						
											
										
																																										
																		A questo punto aggiungete il sale 22 e lo zucchero 23. Abbassate il fuoco e cuocete per 30 minuti, poi versate il brodo caldo 24.
									

								

															

																		
																																											
											
										
																						
											
										
																						
											
										
																																										
																		Lasciate cuocere per 20 minuti a fuoco medio 25. Intanto preparate i crostini: dividete la baguette a metà per il lungo 26, poi ancora a metà. Infine tagliatela a cubetti 27.
									

								

															

																		
																																											
											
										
																						
											
										
																						
											
										
																																										
																		Distribuite i cubetti di pane su una leccarda foderata con carta forno e condite con olio 28 e sale 29. Tostate il pane in forno ventilato preriscaldato a 190° per 5 minuti 30.
									

								

															

																		
																																											
											
										
																						
											
										
																						
											
										
																																										
																		Trascorso il tempo di cottura potete impiattare la zuppa di cipolle nelle cocotte, avendo cura che la quantità di brodo sia pari a quella delle cipolle 31. Adagiate i crostini in superficie 32 e grattugiate abbondante Gruyere 33.
									

								

															

																		
																																											
											
										
																						
											
										
																						
											
										
																																										
																		Infornate le cocotte a 210° in modalità ventilata per 10 minuti 34; è corretto che durante la cottura il formaggio strabordi e sporchi il bordo della cocotte 35. Servite la vostra zuppa di cipolle ben calda 36!
									

								

							
					    