Difficoltà: Facile
La croque baguette è una rivisitazione in chiave moderna del tipico croque monsieur, lo spuntino francese per eccellenza! Al posto del classico pancarrè, in questa ricetta, si utilizza il caratteristico pane d’oltralpe: la baguette, famosa per essere trasportata sotto il braccio durante tutto il tragitto dalla boulangerie a casa. Farcita con besciamella, groviera e cubetti di pancetta affumicata, la croque baguette diventa una sostanziosa merenda da passeggio tra le suggestive strade della Ville Lumiére. Restando rigida e croccante è perfetta come cibo da strada, pratica da maneggiare e gustosa da assaporare. Grazie alla sua facilità di esecuzione è perfetta da realizzare anche per un aperitivo improvvisato o per una cena veloce. E se anche voi, visitando Parigi, siete stati attratti dalla croque baguette, con la nostra ricetta riuscirete a riportare un angolo di Francia nella vostra cucina e a condividerlo con i vostri amici.


						
						

														INGREDIENTI
							
							                            
                                
    								
    									
    										
    										613
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    613
    					
    					    					    					
    					    Carboidrati
    					    g
    					    37.7
    					
    					    					    					
    					      di cui zuccheri
    					    g
    					    7.5
    					
    					    					    					
    					    Proteine
    					    g
    					    30
    					
    					    					    					
    					    Grassi
    					    g
    					    38.1
    					
    					    					    					
    					      di cui saturi
    					    g
    					    20.84
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    108
    					
    					    					    					
    					    Sodio
    					    mg
    					    1296
    					
    					    				
    			
                            
													


						
														
							
														Ingredienti per 4 croque baguettes
							

							
								

																	Baguette
								
								
								(2 da 80 g  )
																	160
									g
																

								

							
								

																	Groviera
								
								
								
																	250
									g
																

								

							
								

																	Pancetta affumicata
								
								
								
																	80
									g
																

								

							
														
							
						
														
							
														per la besciamella
							

							
								

																	Latte intero
								
								
								
																	400
									g
																

								

							
								

																	Burro
								
								
								
																	40
									g
																

								

							
								

																	Farina
								
								
								
																	30
									g
																

								

							
								

																	Noce moscata
								
								
								(da grattugiare)
																	1
									pizzico
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la croque baguette iniziate dalla realizzazione della besciamella. Ponete il latte a scaldare, senza portarlo a bollore. Versate in un tegame il burro 1 e lasciatelo fondere, quindi aggiungete la farina 2 e mescolate rapidamente, per un paio di minuti 3.
									

								

															

																		
																															
											
										
																														
																		Quando il roux avrà raggiunto un color dorato aggiungete il latte caldo 4 e mescolate a fuoco medio, aggiungete il sale 5 e la noce moscata 6.
									

								

															

																		
																															
											
										
																														
																		Continuate a mescolare 7 fino a che la vostra besciamella non si sarà addensata, quindi ponetela in una ciotola 8. Prendete la pancetta e tagliatela in piccole listarelle 9.
									

								

															

																		
																															
											
										
																														
																		Grattugiate a julienne il Groviera 10 e tenete tutto da parte. Prendete le baguette, tagliatele a metà nel senso della lunghezza 11, come se doveste farcirle, ed eliminate la mollica interna 12.
									

								

															

																		
																															
											
										
																														
																		Ripetete questa operazioni per entrambe le metà delle baguette 13, e riempite l’incavo creato con la besciamella 14 .Ricoprite con abbondante Groviera 15,
									

								

															

																		
																															
											
										
																														
																		e aggiungete anche le listarelle di pancetta 16. Gratinate le vostre croque baguette in forno statico preriscaldato a 250° per circa 4 minuti 17 (se utilizzate il forno ventilato gratinate a 230° per 2-3 minuti), fino a quando il Groviera non si sarà sciolto e la pancetta sarà diventata croccante. Servite le croque baguette ancora calde 18.
									

								

							
					    