Difficoltà: Molto facile
La pasta con la zucca è un primo piatto semplice e gustoso che si prepara spesso durante i mesi autunnali e invernali: piace a grandi e piccoli e si può personalizzare nei modi più vari… con l’aggiunta di pangrattato, per esempio, di speck o di deliziosi funghi champignon. Se invece cercate una variante sfiziosa e magari anche vegetariana, la pasta al pesto di prezzemolo e zucca è la ricetta che fa per voi! In questo caso abbiamo deciso di soffriggere i cubetti di zucca per renderla più sfiziosa e dare cremosità al piatto con un’aromatica salsa al prezzemolo, che con la sua inconfondibile nota amarognola bilancia la tipica dolcezza di questo amato ortaggio. Le olive aggiunte alla fine conferiscono la giusta sapidità e l’utilizzo di una pasta senza glutine rende il piatto adatto anche a chi segue una dieta particolare. Se avete già tutto l’occorrente, non esitate: la pasta al pesto di prezzemolo e zucca sarà pronta nel giro di mezz’ora e sarà perfetta anche in caso di ospiti dell’ultimo minuto!


						
						

														INGREDIENTI
							
							                            
                                
    								
    									
    										
    										802
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    802
    					
    					    					    					
    					    Carboidrati
    					    g
    					    70.2
    					
    					    					    					
    					      di cui zuccheri
    					    g
    					    5
    					
    					    					    					
    					    Proteine
    					    g
    					    12.7
    					
    					    					    					
    					    Grassi
    					    g
    					    52.3
    					
    					    					    					
    					      di cui saturi
    					    g
    					    8.4
    					
    					    					    					
    					    Fibre
    					    g
    					    3.8
    					
    					    					    					
    					    Colesterolo
    					    mg
    					    7
    					
    					    					    					
    					    Sodio
    					    mg
    					    57
    					
    					    				
    			
                            
													


						
														
							
							

							
								

																	Tortiglioni Senza Glutine
								
								
								
																	320
									g
																

								

							
								

																	Zucca mantovana
								
								
								
																	390
									g
																

								

							
								

																	Olive taggiasche
								
								
								
																	60
									g
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il pesto di prezzemolo
							

							
								

																	Prezzemolo
								
								
								
																	30
									g
																

								

							
								

																	Parmigiano Reggiano DOP
								
								
								da grattugiare
																	30
									g
																

								

							
								

																	Olio extravergine d'oliva
								
								
								
																	90
									g
																

								

							
														
							
						
														
							
														per friggere
							

							
								

																	Olio di semi
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta al pesto di prezzemolo e zucca, per prima cosa mettete a bollire una pentola piena d’acqua che vi servirà per cuocere la pasta. Pulite la zucca eliminando i semi e filamenti interni con un cucchiaio 1 e rimuovendo la buccia, poi tagliate la polpa a fettine 2 e successivamente a tocchetti di circa mezzo cm 3: in tutto avrete bisogno di circa 300 g di zucca pulita.
									

								

															

																		
																															
											
										
																														
																		Riscaldate l'olio in padella: dovrete coprire il fondo della padella ampia e quando sarà ben caldo aggiungete i tocchetti di zucca 4. Soffriggete per circa 4 minuti in modo che si dorino appena, poi scolateli con una schiumarola 5 e trasferiteli su un foglio di carta assorbente per rimuovere l’olio in eccesso 6.
									

								

															

																		
																															
											
										
																														
																		Quando l’acqua sarà arrivata a bollore e aggiungete i tortiglioni, che dovranno cuocere per il tempo indicato sulla confezione 7. Nel frattempo occupatevi della preparazione del pesto di prezzemolo: inserite il prezzemolo lavato e asciugato in un contenitore alto e stretto, aggiungete il parmigiano grattugiato 8 e l’olio di oliva 9 e frullate con un frullatore a immersione
									

								

															

																		
																															
											
										
																														
																		fino ad ottenere una salsa omogenea 10. Versate il pesto di prezzemolo in una casseruola 11 e, quando la pasta sarà cotta, scolatela direttamente nella stessa casseruola utilizzando una schiumarola, così da trattenere un po’ di acqua di cottura 12.
									

								

															

																		
																															
											
										
																														
																		Mescolate bene a fuoco spento, poi aggiungete le olive 13 e la zucca fritta 14. Una macinata di pepe e la vostra pasta al pesto di prezzemolo e zucca è pronta per essere servita 15!
									

								

							
					    