Difficoltà: Molto facile
Solitamente associamo l’insalata di farro alla bella stagione in quanto ideale da preparare in anticipo e gustare fredda, come l'insalata di farro e orzo estiva. Perché non realizzarla pure in inverno allora, magari per il pranzo in ufficio? E’ così che nasce l’idea dell’insalata di farro invernale! Niente zucchine e pomodorini in questo caso, ma funghi champignon e cavoletti di Bruxelles saltati in padella con l’aggiunta di prosciutto cotto, provolone e carote per un piatto unico davvero colorato e appetitoso. Con l’insalata di farro invernale la pausa pranzo non sarà più triste e monotona e anche le cene in compagnia diventeranno un’ottima occasione per riproporla!


												
						
						

														INGREDIENTI
							
							                            
                                
    								
    									
    										
    										609
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    609
    					
    					    					    					
    					    Carboidrati
    					    g
    					    61
    					
    					    					    					
    					      di cui zuccheri
    					    g
    					    8.8
    					
    					    					    					
    					    Proteine
    					    g
    					    35.5
    					
    					    					    					
    					    Grassi
    					    g
    					    24.78
    					
    					    					    					
    					      di cui saturi
    					    g
    					    9.18
    					
    					    					    					
    					    Fibre
    					    g
    					    11.4
    					
    					    					    					
    					    Colesterolo
    					    mg
    					    51
    					
    					    					    					
    					    Sodio
    					    mg
    					    943
    					
    					    				
    			
                            
													


						
							
							

							
								

																	Farro perlato
								
								
								
																	320
									g
																

								

							
								

																	Cavoletti di Bruxelles
								
								
								
																	300
									g
																

								

							
								

																	Funghi champignon
								
								
								
																	300
									g
																

								

							
								

																	Prosciutto cotto
								
								
								(pezzo intero)
																	150
									g
																

								

							
								

																	Provolone
								
								
								
																	150
									g
																

								

							
								

																	Carote
								
								
								
																	130
									g
																

								

							
								

																	Aglio
								
								
								
																	2
									spicchi
																

								

							
								

																	Acqua
								
								
								
																	30
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’insalata di farro invernale, per prima cosa mettete a bollire una pentola di acqua per cuocere il farro. Pulite i cavoletti di Bruxelles rimuovendo il picciolo e le foglie esterne rovinate, poi sciacquateli sotto l’acqua corrente e divideteli a metà 1. Scaldate un filo d’olio in una padella insieme a uno spicchio di aglio, aggiungete i cavoletti 2 e saltateli per un minuto a fuoco vivace, poi salate e versate l’acqua 3.
									

								

															

																		
																															
											
										
																														
																		Coprite con un coperchio, abbassate leggermente la fiamma e cuocete per 8 minuti 4. Ora pulite i funghi con un panno per eliminare eventuali residui di terra 5, poi tagliateli a fettine sottili 6.
									

								

															

																		
																															
											
										
																														
																		In un’altra padella scaldate un giro d’’olio con uno spicchio di aglio, aggiungete i funghi 7, salate, pepate e cuocete a fiamma vivace per 5 minuti 8; dovranno risultare ancora croccanti. A questo punto l’acqua sarà arrivata a bollore, quindi salate e cuocete il farro per il tempo indicato sulla confezione 9.
									

								

															

																		
																															
											
										
																														
																		Nel frattempo tagliate a dadini il prosciutto cotto 10, il provolone 11 e le carote 12.
									

								

															

																		
																															
											
										
																														
																		Quando il farro sarà cotto, scolatelo 13 e versatelo in una ciotola. Condite il farro con un filo d’olio 14, mescolate e aggiungete sia i cavoletti che i funghi, dopo aver rimosso l’aglio da entrambi 15.
									

								

															

																		
																															
											
										
																														
																		Unite anche il formaggio 16 e il prosciutto 17, poi pepate a piacere 18.
									

								

															

																		
																															
											
										
																														
																		In ultimo aggiungete le carote 19 e mescolate bene il tutto 20. La vostra insalata di farro invernale è pronta per essere gustata 21!
									

								

							
					    