Difficoltà: Facile
La pasta sfoglia è un grande alleato in cucina, utilizzandola con un po' di fantasia si possono creare tanti piatti sfiziosi e perfetti per ogni occasione, anche quando il frigo è quasi vuoto! Per realizzare i pomodorini in crosta vi serviranno solo due ingredienti principali: pomodorini e sfoglia appunto! I pomodorini in crosta sono buonissimi serviti a temperatura ambiente o freddi e potrete utilizzarli per arricchire tanti piatti! Un esempio? Accompagnateli con un po' di burrata, delle olive nere e qualche fettina di cipolla rossa per stuzzicare l'appetito dei vostri ospiti.


												
						
						

														INGREDIENTI
							
													


						
							
							

							
								

																	Pasta Sfoglia
								
								
								rettangolare
																	1
									rotolo
																

								

							
								

																	Pomodorini
								
								
								(mini plum, circa 360 g)
																	16
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Origano
								
								
								
																	2
									cucchiaini
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i pomodorini in crosta come prima cosa lavateli sotto l'acqua corrente 1. Trasferiteli in una ciotola e conditeli con sale 2, pepe e origano 3.
									

								

															

																		
																															
											
										
																														
																		Mescolate 4 e tenete da parte. Passate alla pasta sfoglia: stendete la sfoglia e dividetela a metà nel senso della larghezza 6. Da ciascuna metà ricavate 8 striscioline per il senso della lunghezza 7. Le vostre strisce dovranno avere una larghezza di 3 cm e una lunghezza di 13 cm. 
									

								

															

																		
																															
											
										
																														
																		Prendete la prima strisciolina e allungatela delicatamente con le mani. Adesso dovrete avvolgerla intorno al pomodorino, quindi fate un primo giro tenendo il lembo della pasta ferma con il pollice 7. Continuate a girare intorno, coprendo anche la base 8. La pasta sfoglia dovrà essere ben tesa. Disponete man mano i pomodorini su una leccarda foderata con carta forno 9.  
									

								

															

																		
																															
											
										
																														
																		A questo punto spolverizzateli con dell'origano secco 10. Cuocete nel ripiano più basso del forno, impostato in modalità statica e preriscaldato a 200° per 15 minuti, poi azionate la modalità ventilata e proseguite la cottura per altri 10 minuti. Sfornate i pomodorini 11 e lasciate intiepidirli prima di servirli 12. 
									

								

							
					    