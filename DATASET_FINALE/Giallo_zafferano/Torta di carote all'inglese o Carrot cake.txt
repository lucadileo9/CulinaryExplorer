Difficoltà: Media
Avevate mai immaginato che utilizzando delle semplici carote si poteva ottenere un dolce così soffice e saporito? Visitando l’Inghilterra probabilmente ne avrete già avuto la certezza, dopo aver assaggiato una delle torte più classiche: la Carrot Cake! Oggi noi vogliamo presentarvi la nostra versione. Questa torta di carote all’inglese è caratterizzata dal tipico colore bruno, ottenuto grazie all’utilizzo dello zucchero di canna grezzo e l’aggiunta della cannella che conferiscono un aroma spiccato e molto caratteristico. Per decorare questa morbidissima torta di carote, potrete scegliere una classica glassa reale, più vicina al gusto degli italiani, oppure optare per la tipica ricopertura all'inglese, utilizzabile anche per farcire la torta, a base di formaggio cremoso e burro! Qualunque sia la vostra scelta, il candido effetto di questo dolce vi conquisterà e le piccole carotine di marzapane vi regaleranno una nota briosa e colorata! Voi quale versione preferite?


						
						

														INGREDIENTI
							
							                            
                                
    								
    									
    										
    										727
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    727
    					
    					    					    					
    					    Carboidrati
    					    g
    					    86.1
    					
    					    					    					
    					      di cui zuccheri
    					    g
    					    63.2
    					
    					    					    					
    					    Proteine
    					    g
    					    8.9
    					
    					    					    					
    					    Grassi
    					    g
    					    38.5
    					
    					    					    					
    					      di cui saturi
    					    g
    					    5.19
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    124
    					
    					    					    					
    					    Sodio
    					    mg
    					    257
    					
    					    				
    			
                            
													


						
														
							
														Ingredienti per uno stampo di 28 cm di diametro
							

							
								

																	Carote
								
								
								
																	350
									g
																

								

							
								

																	Uova
								
								
								
																	6
									
																

								

							
								

																	Farina
								
								
								tipo 00
																	300
									g
																

								

							
								

																	Olio di semi di girasole
								
								
								
																	350
									g
																

								

							
								

																	Zucchero
								
								
								bruno (grezzo) di canna 
																	350
									g
																

								

							
								

																	Lievito in polvere per dolci
								
								
								( una bustina)
																	16
									g
																

								

							
								

																	Bicarbonato
								
								
								
																	10
									g
																

								

							
								

																	Cannella in polvere
								
								
								
																	8
									g
																

								

							
														
							
						
														
							
														per la glassa
							

							
								

																	Uova
								
								
								solo albumi 
																	75
									g
																

								

							
								

																	Zucchero a velo
								
								
								
																	230
									g
																

								

							
														
							
						
														
							
														per decorare
							

							
								

																	Marzapane
								
								
								
																	70
									g
																

								

							
								

																	Coloranti alimentari
								
								
								arancione (o rosso e giallo) q.b.
																	
									
																

								

							
								

																	Coloranti alimentari
								
								
								verde q.b.
																	
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la torta di carote all’inglese iniziate a preparare le carote: pelatele 1 e grattugiatele finemente 2, ne dovrete ottenere 330 g. Quindi versate lo zucchero di canna all’interno della ciotola della planetaria dotata di fruste 3,
									

								

															

																		
																															
											
										
																														
																		unite anche le uova 4 e azionate la macchina, per almeno 10 minuti, fino a che non avrete ottenuto un composto spumoso 5. Sempre con le fruste in azione, unite anche l’olio a filo 6.
									

								

															

																		
																															
											
										
																														
																		Quindi arrestate la planetaria, aggiungete la farina setacciata direttamente all’interno della ciotola 7 e mescolate delicatamente con una frusta a mano 8, senza smontare il composto. Unite quindi il bicarbonato 9,
									

								

															

																		
																															
											
										
																														
																		il lievito 10, la cannella in polvere 11 e mescolate dolcemente per amalgamare le polveri. Versate anche le carote ed incorporatele all’impasto 12.
									

								

															

																		
																															
											
										
																														
																		Trasferite il composto all’interno di una tortiera da 28 cm, precedentemente foderata con la carta forno (13-14) e cuocete in forno statico preriscaldato a 180° per 50 minuti. Quindi coprite il dolce con della carta argentata e cuocete ancora per altri 15 minuti, in questo modo la superficie della torta non si scurirà in maniera eccessiva ( se utilizzate il forno ventilato cuocete a 160° per 45 minuti). Trascorso il tempo di cottura sfornate la vostra carrot cake 15 e lasciatela raffreddare.
									

								

															

																		
																															
											
										
																														
																		Solo quando il dolce si sarà raffreddato completamente occupatevi di realizzare la glassa. Iniziate a montare gli albumi 16 (con i tuorli in avanzo potreste preparare una deliziosa crema pasticcera) e aggiungete lo zucchero a velo poco per volta 17, fino ad ottenere una glassa liscia e senza grumi 18.
									

								

															

																		
																															
											
										
																														
																		Sformate la torta di carote e trasferitela su un piatto da portata. Quindi aiutandovi con un cucchiaio posate la glassa sulla torta 19 e utilizzando una spatola 20 ricoprite l’intera superficie livellando bene 21.
									

								

															

																		
																															
											
										
																														
																		Mentre la glassa asciuga, occupatevi di realizzare le carote in pasta di zucchero. Dividete il marzapane in 2 parti 22, una da 50 g ed una da 20 g. Prendete la parte più grande e coloratela aggiungendo una goccia di colore giallo ed una di colore rosso 23. Impastando con le mani (per non sporcarvi utilizzate dei guanti) otterrete un bel colore arancione vivace 24.
									

								

															

																		
																															
											
										
																														
																		Prendete la parte di marzapane più piccola e coloratela aggiungendo 1 goccia di colorante verde 25 e lavorandola con le mani 26, fino ad ottenere un colore uniforme. A questo punto formate le carote utilizzando 5 gr di marzapane arancione per ogni pezzo. Aiutandovi con le dita date ad ogni parte di marzapane una forma affusolata simile a quella delle carote 27.
									

								

															

																		
																															
											
										
																														
																		Quindi dividete la parte verde in pezzi da circa 2 g e modellandoli con le dita dovrete ottenere il ciuffo delle carotine. Quindi unite le 2 parti 28, carota e ciuffo e aiutandovi con un coltellino dividete la parte verde in 3 piccoli ciuffi 29. Una volta ultimate tutte le carotine utilizzatele per decorare la vostra carrot cake 30!
									

								

							
					    