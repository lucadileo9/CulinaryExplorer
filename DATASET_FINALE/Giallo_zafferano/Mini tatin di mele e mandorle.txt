Difficoltà: Facile
Mele, mandorle e pasta sfoglia: tre soli ingredienti per un dessert semplice e raffinato! Le mini tatin di mele e mandorle sono una variante in formato monoporzione del classico dolce rovesciato alle mele di origine francese, la tarte tatin. La presenza delle mandorle esalta ancora di più la bontà della frutta e il caramello avvolge la golosa farcitura in un abbraccio dalle note dolci e amare. Una volta capovolte, le vostre mini tatin di mele e mandorle si riveleranno in tutta la loro bellezza ed eleganza e saranno il fine pasto ideale per le vostre occasioni più speciali!


						
						

														INGREDIENTI
							
							                            
                                
    								
    									
    										
    										583
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    583
    					
    					    					    					
    					    Carboidrati
    					    g
    					    69.4
    					
    					    					    					
    					      di cui zuccheri
    					    g
    					    43.5
    					
    					    					    					
    					    Proteine
    					    g
    					    4.8
    					
    					    					    					
    					    Grassi
    					    g
    					    31.8
    					
    					    					    					
    					      di cui saturi
    					    g
    					    11.93
    					
    					    					    					
    					    Fibre
    					    g
    					    5.3
    					
    					    					    					
    					    Colesterolo
    					    mg
    					    21
    					
    					    					    					
    					    Sodio
    					    mg
    					    269
    					
    					    				
    			
                            
													


						
														
							
														Ingredienti per 4 mini tatin (del diametro di 10 cm)
							

							
								

																	Mele Fuji
								
								
								(circa 2 grandi)
																	600
									g
																

								

							
								

																	Pasta Sfoglia
								
								
								(1 rotolo)
																	230
									g
																

								

							
								

																	Mandorle in scaglie
								
								
								
																	30
									g
																

								

							
														
							
						
														
							
														per il caramello al burro
							

							
								

																	Zucchero
								
								
								
																	100
									g
																

								

							
								

																	Burro
								
								
								a temperatura ambiente
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le mini tatin di mele e mandorle, per prima cosa preparate il caramello al burro: versate lo zucchero in un pentolino di acciaio, o di rame, dal fondo spesso 1 e lasciatelo sciogliere a fiamma media senza mai mescolarlo, limitandovi a scuotere delicatamente il pentolino di tanto in tanto 2. Dopo circa 5 minuti avrete ottenuto un caramello dorato, quindi rimuovete il pentolino dal fuoco e unite il burro a temperatura ambiente 3.
									

								

															

																		
																															
											
										
																														
																		Mescolate con un cucchiaio di legno 4 per amalgamare bene il tutto 5, dopodiché versate immediatamente il caramello al burro all’interno di 4 stampini del diametro di 10 cm 6.
									

								

															

																		
																															
											
										
																														
																		Ruotate gli stampini per distribuire il caramello uniformemente su tutta la base 7 e teneteli momentaneamente da parte. Ora prendete una padella antiaderente, aggiungete le mandorle a lamelle 8 e tostatele brevemente a fiamma alta, facendo attenzione a non bruciarle: le mandorle dovranno soltanto colorirsi 9.
									

								

															

																		
																															
											
										
																														
																		Lavate e asciugate le mele, dividetele prima a metà 10 e poi in quarti. Eliminate il torsolo 11 e tagliate trasversalmente ogni spicchio a fettine dello spessore di circa 2-3 mm 12.
									

								

															

																		
																															
											
										
																														
																		A questo punto potete passare alla composizione delle mini tatin. Riprendete gli stampini e ricoprite la base di caramello con un primo strato di fettine di mela 13, poi aggiungete un po’ di mandorle tostate 14 e continuate ad alternare gli strati di mele e mandorle fino ad esaurimento degli ingredienti, terminando con uno strato di mele 15: con queste dosi riuscirete a ottenere 4 strati per ogni stampino.
									

								

															

																		
																															
											
										
																														
																		Prendete il rotolo di pasta sfoglia e con un coppapasta leggermente più grande dello stampino per le mini tatin (noi abbiamo utilizzato uno da 11 cm di diametro) ricavate 4 dischi 16. Adagiate i dischi di pasta sfoglia negli stampini sopra allo strato di mele 17, piegate i bordi verso l’interno 18
									

								

															

																		
																															
											
										
																														
																		e bucherellate la superficie con la punta di un coltello 19. Trasferite gli stampini su una leccarda da forno e cuocete in forno statico preriscaldato a 180° per circa 35 minuti, fino a quando la sfoglia non risulterà bella dorata 20. Trascorso il tempo di cottura, sfornate gli stampini e lasciate intiepidire per circa 15 minuti, dopodiché inclinateli leggermente per far colare il liquido in eccesso facendo attenzione a non bruciarvi. Sformate le mini tatin di mele e mandorle e servitele ai vostri ospiti, magari accompagnate da una pallina di gelato alla vaniglia 21!
									

								

							
					    