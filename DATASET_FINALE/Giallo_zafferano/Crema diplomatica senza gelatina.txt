Difficoltà: Facile
La crema diplomatica è una preparazione di base della pasticceria italiana e prende il nome dalla torta diplomatica, un dolce tradizionale, solitamente realizzato anche in versione mignon, farcito appunto con questa deliziosa crema dalla consistenza particolarmente soffice e spumosa, dovuta alla presenza della panna montata.
La crema diplomatica nasce dall'unione della crema Chantilly e della crema pasticcera rispettivamente in proporzioni di 1/3 e 2/3 circa; per un risultato ancora più morbido si possono usare anche le stesse quantità di crema e panna montata.
La crema diplomatica può essere servita come dolce al cucchiaio oppure può essere impiegata per la farcitura di torte e pasticcini.


												
						
						

														INGREDIENTI
							
							                            
                                
    								
    									
    										
    										199
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    199
    					
    					    					    					
    					    Carboidrati
    					    g
    					    22.6
    					
    					    					    					
    					      di cui zuccheri
    					    g
    					    19.4
    					
    					    					    					
    					    Proteine
    					    g
    					    4.2
    					
    					    					    					
    					    Grassi
    					    g
    					    10.3
    					
    					    					    					
    					      di cui saturi
    					    g
    					    5.27
    					
    					    					    					
    					    Fibre
    					    g
    					    0.1
    					
    					    					    					
    					    Colesterolo
    					    mg
    					    155
    					
    					    					    					
    					    Sodio
    					    mg
    					    34
    					
    					    				
    			
                            
													


						
							
														Ingredienti per circa 600 g di crema diplomatica
							

							
								

																	Latte intero
								
								
								
																	250
									ml
																

								

							
								

																	Panna fresca liquida
								
								
								
																	180
									g
																

								

							
								

																	Tuorli
								
								
								
																	3
									
																

								

							
								

																	Zucchero
								
								
								
																	75
									g
																

								

							
								

																	Farina 00
								
								
								
																	25
									g
																

								

							
								

																	Zucchero a velo
								
								
								
																	20
									g
																

								

							
								

																	Baccello di vaniglia
								
								
								
																	½
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crema diplomatica senza gelatina, iniziate a preparare la crema pasticcera: riscaldate il latte in un pentolino con la metà di una bacca di vaniglia e i suoi semi 1. Sbattete in una ciotola, con la frusta, il tuorlo e lo zucchero 2 quindi aggiungete la farina. Con una pinza eliminate la bacca 3
									

								

															

																		
																															
											
										
																														
																		versate il latte riscaldato sul composto a filo 4, amalgamando con la frusta. Riportate il composto sul fuoco e mescolate continuamente fino a che la crema non si sarà addensata 5. Trasferite la crema pasticcera in una ciotola e fatela raffreddare conservandola con un foglio di pellicola a contatto 6.
									

								

															

																		
																															
											
										
																														
																		Preparate la crema chantilly: versate la panna ben fredda nella tazza di una planetaria dotata di frusta 7, oppure usate uno sbattitore elettrico, e montatela; quando la panna avrà raggiunto una consistenza corposa, aggiungete lo zucchero a velo setacciato 8, e amalgamatelo alla panna, mescolando con una spatola 9.
									

								

															

																		
																															
											
										
																														
																		Quando la crema pasticcera sarà completamente fredda, unite la crema chantilly 10 e stemperate le due creme con una frusta, fino ad ottenere una massa spumosa, liscia e omogenea 12. Ecco pronta la vostra crema diplomatica!
									

								

							
					    