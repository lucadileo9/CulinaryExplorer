Difficoltà: Facile
Due tra le più classiche ricette della cucina italiana si fondono per dar vita al risotto ai porcini e zafferano… In questa ricetta il re del sottobosco, il fungo porcino, arricchisce uno dei primi piatti milanesi per eccellenza, dando vita ad un gustoso risotto tipicamente autunnale. Per esaltarne al meglio il caratteristico aroma e il gusto inconfondibile è consigliabile prepararlo, infatti, quando i porcini freschi sono di stagione. Un piatto dai colori brillanti che soddisferà a pieno la vista e il gusto dei vostri ospiti, semplice da preparare ma dal successo garantito! Allora cosa aspettate? Aggiungete anche voi una nota di colore al classico risotto ai porcini e servitelo ancora fumante, ogni occasione è quella giusta!


												
						
						

														INGREDIENTI
							
							                            
                                
    								
    									
    										
    										507
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    507
    					
    					    					    					
    					    Carboidrati
    					    g
    					    72.8
    					
    					    					    					
    					      di cui zuccheri
    					    g
    					    4.7
    					
    					    					    					
    					    Proteine
    					    g
    					    23.3
    					
    					    					    					
    					    Grassi
    					    g
    					    12.7
    					
    					    					    					
    					      di cui saturi
    					    g
    					    6.85
    					
    					    					    					
    					    Fibre
    					    g
    					    4.7
    					
    					    					    					
    					    Colesterolo
    					    mg
    					    39
    					
    					    					    					
    					    Sodio
    					    mg
    					    1192
    					
    					    				
    			
                            
													


						
							
							

							
								

																	Funghi porcini
								
								
								
																	400
									g
																

								

							
								

																	Zafferano
								
								
								
																	1
									bustina
																

								

							
								

																	Brodo vegetale
								
								
								
																	1
									l
																

								

							
								

																	Cipolle bianche
								
								
								
																	60
									g
																

								

							
								

																	Riso Arborio
								
								
								
																	320
									g
																

								

							
								

																	Grana Padano DOP
								
								
								
																	150
									g
																

								

							
								

																	Aglio
								
								
								
																	3
									g
																

								

							
								

																	Prezzemolo
								
								
								da tritare
																	5
									g
																

								

							
								

																	Vino bianco
								
								
								
																	60
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto ai porcini e zafferano iniziate a realizzare il brodo vegetale; una volta pronto dedicatevi alla pulizia dei funghi porcini. Aiutandovi con un coltellino eliminate la terra in eccesso dal gambo 1, quindi puliteli con un panno umido 2. A questo punto tagliate a fette sottili i funghi porcini 3.
									

								

															

																		
																															
											
										
																														
																		Versate l’olio in una padella, aggiungete lo spicchio d’aglio 4 e lasciatelo imbiondire a fuoco dolce. Unite i funghi porcini 5 e cuocete per qualche minuto, mescolando spesso e molto delicatamente, in modo da non romperli. Verso fine cottura aggiustate di sale, spolverate con il prezzemolo tritato finemente 6 e continuate la cottura per altri 5 minuti a fuoco basso.
									

								

															

																		
																															
											
										
																														
																		Tenete da parte i funghi e occupatevi di realizzare il risotto. Mondate la cipolla, tritatela finemente 7 e trasferitela in un tegame insieme ad un filo d’olio. Lasciatela imbiondire dolcemente 8, quindi unite il riso e lasciatelo tostare, mescolando spesso 9.
									

								

															

																		
																															
											
										
																														
																		Una volta che il riso avrà cambiato colore, sfumatelo con il vino bianco 10, aggiungete un mestolo di brodo 11 e continuate la cottura mescolando spesso e aggiungendo altro brodo al bisogno. Versate lo zafferano in un bicchiere e stemperatelo aggiungendo un mestolo di brodo caldo 12.
									

								

															

																		
																															
											
										
																														
																		Unite lo zafferano al risotto solo verso il termine della cottura 13 e continuate a mescolare per amalgamarlo al meglio. Una volta cotto il riso, aggiustate di sale e di pepe, spegnete il fuoco, mantecate con il grana 14 e aggiungete in ultimo i funghi porcini 15. Mescolate ancora una volta e servite il vostro risotto ai porcini e zafferano ancora fumante!
									

								

							
					    