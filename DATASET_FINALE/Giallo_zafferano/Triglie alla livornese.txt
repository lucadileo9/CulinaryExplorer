Difficoltà: Facile
La Toscana è una terra dalle mille sorprese, paesaggistiche e gastronomiche, che ne esaltano l'infinita ricchezza. Se andate sulle colline nelle zone del Chianti potrete assaggiare dell'ottima selvaggina e vini eccellenti godendo di un panorama che il mondo intero ci invidia. E come non parlare delle meravigliose spiagge e della costa: vi siete mai fermati nelle cittadine o borghi toscani in riva al mare a gustare i migliori piatti di pesce della zona? Oggi vogliamo portarvi un po' di quella brezza marina suggerendovi di preparare le triglie alla livornese: Un piatto semplice e saporito in cui la carne versatile e tenera delle triglie, spesso gustate fritte, incontra un delizioso sughetto al pomodoro... la scarpetta sarà d'obbligo! Scoprite come è facile e veloce preparare questa ricetta, perfetta per gustare al meglio la nobile carne di questi pesci dal colore rosato. Non vi resta che provare e in pochi minuti porterete in tavola delle deliziose triglie alla livornese!


												
						
						

														INGREDIENTI
							
							                            
                                
    								
    									
    										
    										324
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    324
    					
    					    					    					
    					    Carboidrati
    					    g
    					    5.4
    					
    					    					    					
    					      di cui zuccheri
    					    g
    					    5.4
    					
    					    					    					
    					    Proteine
    					    g
    					    25.2
    					
    					    					    					
    					    Grassi
    					    g
    					    22.4
    					
    					    					    					
    					      di cui saturi
    					    g
    					    4.34
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    117
    					
    					    					    					
    					    Sodio
    					    mg
    					    443
    					
    					    				
    			
                            
													


						
							
							

							
								

																	Triglie
								
								
								8 per un totale di 
																	1
									kg
																

								

							
								

																	Pomodori pelati
								
								
								
																	450
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	50
									g
																

								

							
								

																	Prezzemolo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le triglie alla livornese iniziate proprio dalla pulizia del pesce. Per prima cosa squamate le triglie con l'apposito attrezzo 1 oppure utilizzando il dorso di un coltello. Poi occupatevi di tagliare le pinne laterali 2 e quella superiore 3.
									

								

															

																		
																															
											
										
																														
																		Aiutandovi con una forbice incidete il ventre del pesce fino alla testa 4 e sciacquate sotto l'acqua corrente in modo da eliminare le viscere interne 5. Ripetete la stessa operazione per tutte le triglie 6 e passate a preparare il condimento.
									

								

															

																		
																															
											
										
																														
																		Versate l'olio in un tegame, aggiungete l'aglio schiacciato 7 e circa 2 cucchiai di prezzemolo tritato 8. Lasciate appassire leggerrmente il soffritto per 2-3 minuti, mescolando spesso, poi unite i pomodori pelati 9.
									

								

															

																		
																															
											
										
																														
																		Mescolate con una spatola per amalgamare gli ingredienti 10 e lasciate cuocere il sughetto per 7-8 minuti. Salate, pepate e unite le triglie 11 senza sovrapporle tra di loro. A questo punto le triglie non andranno nè girate nè mosse, per favorire la cottura e mantenerle umide cospargetele con un pò di sughetto 12
									

								

															

																		
																															
											
										
																														
																		e copritele con un coperchio 13. Proseguite la cottura per 10-15 minuti (a seconda della grandezza del pesce; per verificare la cottura, con una forchetta provate a vedere se la carne delle triglie si stacca dalla spina centrale facilmente, indice che sono pronte!) e spolverizzatele ancora con un cucchiaio di prezzemolo tritato 14. A questo punto non vi resta che servire le vostre triglie alla livornese ancora calde 15.
									

								

							
					    