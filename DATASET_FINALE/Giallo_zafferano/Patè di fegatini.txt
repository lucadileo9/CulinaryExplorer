Difficoltà: Molto facile
Se siete stati in Toscana almeno una volta sicuramente avrete letto nei menù i crostini con patè di fegatini di pollo. La preparazione originale pare sia nata in Francia ma nel tempo si è diffusa anche in Toscana trasformandosi in uno degli antipasti più famosi e apprezzati per il suo sapore ricco e aromatico.
Protagonisti della ricetta sono i fegatini di pollo ma hanno grande importanza anche le erbe aromatiche che si utilizzano e sono più diffuse in Toscana, quali la salvia e il rosmarino. Ma non è tutto. Nella versione tradizionale non sono presenti due ingredienti che invece noi abbiamo aggiunto non solo per conferire un tocco di originalità ma anche di sapore: la senape, che donerà acidità, e la colatura di alici che invece donerà sapidità e robustezza al piatto.
Se pensate che la ricetta dei patè di fegatini sia molto lunga e laboriosa potete tirare un bel sospiro, in realtà infatti l'esecuzione è davvero semplicissima e anche piuttosto veloce. In men che non si dica vi troverete a spalmare il vostro patè di fegatini sui crostini di pane. Siete curiosi di iniziare? Seguiteci ai fornelli!


												
						
						

														INGREDIENTI
							
							                            
                                
    								
    									
    										
    										218
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    218
    					
    					    					    					
    					    Carboidrati
    					    g
    					    2.4
    					
    					    					    					
    					      di cui zuccheri
    					    g
    					    2
    					
    					    					    					
    					    Proteine
    					    g
    					    16.1
    					
    					    					    					
    					    Grassi
    					    g
    					    15.2
    					
    					    					    					
    					      di cui saturi
    					    g
    					    6.03
    					
    					    					    					
    					    Fibre
    					    g
    					    0.7
    					
    					    					    					
    					    Colesterolo
    					    mg
    					    379
    					
    					    					    					
    					    Sodio
    					    mg
    					    261
    					
    					    				
    			
                            
													


						
							
							

							
								

																	Fegatini di pollo
								
								
								
																	250
									g
																

								

							
								

																	Acciughe (alici)
								
								
								
																	5
									
																

								

							
								

																	Capperi
								
								
								
																	30
									g
																

								

							
								

																	Vin santo
								
								
								
																	45
									g
																

								

							
								

																	Brodo di pollo
								
								
								
																	100
									g
																

								

							
								

																	Senape
								
								
								
																	1
									cucchiaino
																

								

							
								

																	Colatura di alici
								
								
								
																	1
									cucchiaio
																

								

							
								

																	Cipolle rosse
								
								
								
																	1
									
																

								

							
								

																	Burro
								
								
								
																	35
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Rosmarino
								
								
								
																	
									q.b.
																

								

							
								

																	Salvia
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il patè di fegatini iniziate preparando e poi mettendo in caldo il brodo di pollo. Passate alla cipolla rossa, dopo averla pulita affettatela sottilmente 1. Versatela in una padella con dell’olio caldo e lasciatela stufare un paio di minuti 2. Aggiungete qualche foglia di salvia e dei rametti di rosmarino 3. 
									

								

															

																		
																															
											
										
																														
																		Lasciate insaporire qualche minuto mescolando affinché non si brucino 4. A questo punto unite i fegatini 5 e fate sigillare bene 6. 
									

								

															

																		
																															
											
										
																														
																		Rimuovete gli aromi 7 e sfumate con il vinsanto 8. Quando l’alcol è evaporato bagnate con il brodo di pollo caldo 9 e cuocete per una decina di minuti. 
									

								

															

																		
																															
											
										
																														
																		Trascorso il tempo spegnete la fiamma 10 e mentre il fondo è ancora caldissimo aggiungete le alici 11 e i capperi dissalati in precedenza 12.
									

								

															

																		
																															
											
										
																														
																		Unite anche il burro 13, la senape 14 e la colatura di alici. Mescolate subito e bene affinché gli burro e alici si sciolgano e il resto risulti amalgamato 15.
									

								

															

																		
																															
											
										
																														
																		Assicuratevi che sia giusto di sale e aggiungete ancora un po' di salvia sminuzzata 16. Spostate sul tagliere i fegatini e tritateli al coltello fino a ottenere quasi una purea rustica 17. Spalmate il patè di fegatini sul pane tostato, un giro d’olio e gustate 18.
									

								

							
					    