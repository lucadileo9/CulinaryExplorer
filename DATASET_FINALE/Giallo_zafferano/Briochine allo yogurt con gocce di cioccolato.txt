Difficoltà: Media
Un impasto morbido, profumato e ricco di deliziosi pezzetti di cioccolato. Preparare questo dolce risveglio è semplicissimo: le briochine allo yogurt con gocce di cioccolato sono la colazione perfetta per tutta la famiglia. Basterà attendere i tempi di lievitazione e prendere dimestichezza per intrecciare l'impasto, ma il risultato ripagherà gli sforzi.
Lo yogurt, soprattutto se fatto in casa, dona una sofficità irresistibile alle briochine che con le gocce di cioccolato diventano ancora più golose. Spennellate con l'uovo e il latte prima di essere infornate poi, diventeranno dorate e lucide come quelle che si trovano in pasticceria! Non vi resta che iniziare ad impastare le vostre briochine con yogurt e gocce di cioccolato!


						
						

														INGREDIENTI
							
							                            
                                
    								
    									
    										
    										636
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    636
    					
    					    					    					
    					    Carboidrati
    					    g
    					    91.1
    					
    					    					    					
    					      di cui zuccheri
    					    g
    					    29.1
    					
    					    					    					
    					    Proteine
    					    g
    					    17.7
    					
    					    					    					
    					    Grassi
    					    g
    					    22.3
    					
    					    					    					
    					      di cui saturi
    					    g
    					    7.11
    					
    					    					    					
    					    Fibre
    					    g
    					    4.3
    					
    					    					    					
    					    Colesterolo
    					    mg
    					    174
    					
    					    					    					
    					    Sodio
    					    mg
    					    457
    					
    					    				
    			
                            
													


						
														
							
														Ingredienti per 4 briochine
							

							
								

																	Farina 0
								
								
								
																	175
									g
																

								

							
								

																	Farina Manitoba
								
								
								
																	175
									g
																

								

							
								

																	Yogurt
								
								
								
																	100
									g
																

								

							
								

																	Latte intero
								
								
								tiepido
																	70
									g
																

								

							
								

																	Gocce di cioccolato fondente
								
								
								
																	70
									g
																

								

							
								

																	Zucchero
								
								
								
																	50
									g
																

								

							
								

																	Olio di semi di girasole
								
								
								
																	40
									g
																

								

							
								

																	Miele
								
								
								
																	1
									cucchiaino
																

								

							
								

																	Uova
								
								
								medio
																	1
									
																

								

							
								

																	Tuorli
								
								
								
																	1
									
																

								

							
								

																	Lievito di birra secco
								
								
								
																	3
									g
																

								

							
								

																	Sale fino
								
								
								
																	4
									g
																

								

							
								

																	Scorza d'arancia
								
								
								non trattato
																	1
									
																

								

							
														
							
						
														
							
														Per spennellare
							

							
								

																	Uova
								
								
								
																	1
									
																

								

							
								

																	Latte intero
								
								
								
																	1
									cucchiaio
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le briochine allo yogurt con gocce di cioccolato, potete iniziare dallo yogurt fatto in casa in questo modo: mescolate lo yogurt naturale con 500 ml di latte fresco intero a temperatura ambiente, versate in una ciotola capiente, coprite con pellicola adatta per microonde e sistemate il contenitore all’interno di Smart Oven impostando il programma di fermentazione automatica 2-2 (peso max 500 g). Per impostare la funzione di fermentazione automatica basta premere due volte il tasto corrispondente. Una volta pronto andrà lasciato riposare in frigo per almeno 6 ore. Nel frattempo passate a preparare le briochine: mettete le gocce di cioccolato nel congelatore per circa 1 h; intanto sciogliete il lievito secco nel latte tiepido (intero o parzialmente scremato) 1, poi versate 1 cucchiaino di miele 2 e mescolate. Intanto nella ciotola di una planetaria versate la farina (in alternativa alla farina manitoba potete utilizzare la farina 0) e lo zucchero 3, poi aggiungete anche il latte in cui avete sciolto il lievito e il miele.
									

								

															

																		
																															
											
										
																														
																		Poi versate le uova 4 e iniziate a lavorare gli ingredienti con il gancio a foglia (se non avete una planetaria potete utilizzare uno sbattitore elettrico). Unite anche l’olio 5 a filo e quando sarà assorbito versate anche lo yogurt 6.
									

								

															

																		
																															
											
										
																														
																		Continuate a far andare le fruste e quando l’impasto si sarà compattato maggiormente 7, quindi montate il gancio 8 e aggiungere il sale 9.
									

								

															

																		
																															
											
										
																														
																		Continuate a far andare la planetaria 10 poi aggiungete per ultima la scorza di 1 arancia non trattata 11. Fate andare le fruste fino a quando l’impasto non si avvolgerà attorno al gancio. Ora che l’impasto è pronto, mettetelo a lievitare nel microonde coperto con pellicola trasparente adatta al microonde, impostando il programma lievitazione, premendo una sola volta il tasto corrispondente. L'impasto al termine del programma sarà raddoppiato di volume 12.
									

								

															

																		
																															
											
										
																														
																		Nel frattempo, tirate fuori dal freezer le gocce di cioccolato e passatele nella farina, setacciandole per eliminare quella in eccesso 13. Poi passato il tempo necessario, quando l’impasto avrà raddoppiato il suo volume, togliete la pellicola. Quindi unite le gocce all’impasto 14 e lavoratelo con le mani per amalgamarle 15.
									

								

															

																		
																															
											
										
																														
																		Trasferite l’impasto su un ripiano leggermente infarinato 16. Ricavate dall’impasto 12 filoncini di 30-35 cm l’uno 17 e  iniziate a formare le briochine in questo modo: posizionate due filoncini a croce, quindi ripiegate le metà a destra e sinistra 18
									

								

															

																		
																															
											
										
																														
																		Fate la stessa operazione con l'altra metà del filoncino 19 e proseguite allo stesso modo per le due metà in alto e in basso (20-21).
									

								

															

																		
																															
											
										
																														
																		Ripetete le pieghe fino al termine dell'impasto 22: quindi posizionate le briochine allo yogurt su una teglia rotonda rivestita di carta da forno 23 e spennellatele con un uovo sbattuto con il latte. Fatele lievitare in questo modo ancora 1 h circa a temperatura ambiente. Qiundi cuocetele impostando il programma del microonde cottura a convezione, come un normale forno di casa, a 180° per 30 minuti preriscaldando il microonde con la funzione preriscaldamento rapido. Terminato il programma di cottura, le vostre briochine allo yogurt con gocce di cioccolato saranno dorate e morbide, pronte per essere sfornate  e gustate a colazione 24!
									

								

							
					    