Difficoltà: Media
Una ricetta arrivata da molto lontano: la pavlova è un dolce di origine australiana anche se il nome può far pensare alla Russia.
In effetti la ricetta è stata dedicata da un pasticciere australiano all'omonima ballerina russa Anna Pavlova che si trovava in tour in Australia e Nuova Zelanda: ammirandola, il pasticciere volle creare un dolce leggero come i suoi passi e candido come i vestiti di scena.
Oggi vi presentiamo una variante in monoporzione, da dividere più facilmente con gli amici e i vostri ospiti per gustare tutta la leggerezza e sofficità della meringa e della crema aromatizzata al limone.
Le mini pavlove sono una vera goduria per il palato e un dessert ideale per un fine pasto raffinato e di grande effetto!


						
						

														INGREDIENTI
							
							                            
                                
    								
    									
    										
    										385
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    385
    					
    					    					    					
    					    Carboidrati
    					    g
    					    63.3
    					
    					    					    					
    					      di cui zuccheri
    					    g
    					    56.2
    					
    					    					    					
    					    Proteine
    					    g
    					    8.1
    					
    					    					    					
    					    Grassi
    					    g
    					    11.1
    					
    					    					    					
    					      di cui saturi
    					    g
    					    5.35
    					
    					    					    					
    					    Fibre
    					    g
    					    2.5
    					
    					    					    					
    					    Colesterolo
    					    mg
    					    210
    					
    					    					    					
    					    Sodio
    					    mg
    					    221
    					
    					    				
    			
                            
													


						
														
							
														Ingredienti per la meringa
							

							
								

																	Zucchero
								
								
								extrafine
																	250
									g
																

								

							
								

																	Albumi
								
								
								(circa 6)
																	180
									g
																

								

							
								

																	Amido di mais (maizena)
								
								
								
																	15
									g
																

								

							
								

																	Cremor tartaro
								
								
								
																	4
									g
																

								

							
								

																	Aceto di mele
								
								
								
																	1
									cucchiaio
																

								

							
								

																	Estratto di vaniglia
								
								
								
																	2
									cucchiaini
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per la crema al limone
							

							
								

																	Farina 00
								
								
								
																	35
									g
																

								

							
								

																	Fecola di patate
								
								
								
																	35
									g
																

								

							
								

																	Latte intero
								
								
								
																	500
									ml
																

								

							
								

																	Tuorli
								
								
								
																	6
									
																

								

							
								

																	Zucchero
								
								
								
																	150
									g
																

								

							
								

																	Scorza di limone
								
								
								non trattato
																	1
									
																

								

							
								

																	Panna fresca liquida
								
								
								
																	200
									ml
																

								

							
								

																	Zucchero a velo
								
								
								(per montare la panna facoltativo)
																	
									q.b.
																

								

							
														
							
						
														
							
														Per guarnire
							

							
								

																	Mirtilli
								
								
								
																	80
									g
																

								

							
								

																	Lamponi
								
								
								
																	80
									g
																

								

							
								

																	Kiwi
								
								
								
																	1
									
																

								

							
								

																	Ribes
								
								
								
																	
									q.b.
																

								

							
								

																	Frutti della passione
								
								
								
																	
									q.b.
																

								

							
								

																	Menta
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le mini pavlove, iniziate dalla crema al limone: in un tegame capiente scaldate il latte (intero o parzialmente scremato) con la scorza di mezzo limone 1. Intanto in una ciotolina versate i tuorli, aggiungete lo zucchero e sbattete le uova 2 fino ad ottenere un composto omogeneo e cremoso. Aggiungete la farina setacciata con la fecola di patate (o l'amido di mais) 3,
									

								

															

																		
																															
											
										
																														
																		quindi mescolate il composto con la frusta 4. Poi versate il latte leggermente intiepidito filtrando la scorza di limone con un colino 5, mescolate accuratamente, poi rimettete tutto sul tegame 6.
									

								

															

																		
																															
											
										
																														
																		Accendete il fuoco dolce e continuate a mescolare fino ad ottenere una crema fluida 7. Una volta pronta, trasferitela in una terrina capiente e copritela con pellicola trasparente a contatto 8. Mentre la crema si raffredda, iniziate a preparare la meringa: in una ciotolina versate lo zucchero extrafine e poi l'amido di mais 9.
									

								

															

																		
																															
											
										
																														
																		Poi nella ciotola di una planetaria versate gli albumi 10, iniziate a montarli a neve aggiungendo un pizzico di sale. Poi aggiungete l'estratto di vaniglia 11 e continuate a far andare le fruste. Unite anche il cremor tartaro 12 (oppure il lievito per dolci),
									

								

															

																		
																															
											
										
																														
																		poi poco alla volta aggiungete anche lo zucchero mescolato con l'amido di mais 13. Per ultimo versate anche l'aceto di mele (o di vino bianco) 14. Fate andare le fruste fino ad ottenere un composto cremoso e sodo 15.
									

								

															

																		
																															
											
										
																														
																		Spalmate il composto su una leccarda rivestita di carta da forno: formando 4 dischi piuttosto spessi dai bordi leggermente rialzati 16. Cuocete le mini pavlove in forno statico preriscaldato a 120° per almeno 1 ora. Nel mentre, preparate la frutta che servirà per guarnire: sbucciate e tagliate il kiwi a fettine 17 quindi a pezzetti. Lavate sotto acqua corrente i mirtilli, i ribes e i lamponi. Tagliate a metà il frutto della passione e prelevatene i semi. A questo punto montate la panna da aggiungere alla crema pasticcera al limone (per questo procedimento potete anche consultare la scuola di cucina: come montare la panna). In una ciotola versate la panna fresca liquida, aggiungete se preferite dello zucchero a velo 18 e fate andare le fruste fino ad ottenere un composto soffice.
									

								

															

																		
																															
											
										
																														
																		Quindi riprendete la crema pasticcera al limone oramai fredda, togliete la pellicola trasparente e versatela in una ciotola dai bordi alti. Aggiungete la panna montata 19 e mescolate le due creme 20 per ottenere un unico composto. Quando le meringhe saranno pronte, toglietele dal forno e iniziate a comporre le vostre mini pavlove con crema al limone: ponete le meringhe su un vassoio da portata, versate al centro di ciascuna un paio di cucchiai di crema 21.
									

								

															

																		
																															
											
										
																														
																		Infine decorate con la frutta: aggiungete i mirtilli 22, poi i ribes, i lamponi, i kiwi 23 i semi del frutto della passione. Decorate a piacere con delle foglioline di menta 24. Le vostre mini pavlove con crema al limone sono pronte per essere gustate!
									

								

							
					    