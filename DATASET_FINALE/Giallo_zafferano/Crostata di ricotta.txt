Difficoltà: Media
Pasta frolla, una golosa e profumata crema di ricotta e irresistibili gocce di cioccolato! Ecco gli ingredienti necessari per preparare la ricetta di oggi: la crostata di ricotta. Un dolce semplice e casalingo da concedersi in ogni momento della giornata, specialmente per la merenda! Quindi se avete amici che presto suoneranno alla vostra porta oppure dei bimbi che chiedono il loro premio per aver fatto tutti i compiti, sappiate che questo è il dolce perfetto per loro... anche nella versione ricoperta di marmellata! Non stupitevi se andrà a ruba come il pane, la crostata di ricotta è davvero insuperabile!


						
						

														INGREDIENTI
							
							                            
                                
    								
    									
    										
    										633
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    633
    					
    					    					    					
    					    Carboidrati
    					    g
    					    68.1
    					
    					    					    					
    					      di cui zuccheri
    					    g
    					    34.8
    					
    					    					    					
    					    Proteine
    					    g
    					    12.4
    					
    					    					    					
    					    Grassi
    					    g
    					    34.6
    					
    					    					    					
    					      di cui saturi
    					    g
    					    19.67
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    233
    					
    					    					    					
    					    Sodio
    					    mg
    					    57
    					
    					    				
    			
                            
													


						
														
							
														Ingredienti per uno stampo da 23 cm
							

							
								

																	Zucchero a velo
								
								
								 
																	140
									g
																

								

							
								

																	Farina 00
								
								
								 
																	350
									g
																

								

							
								

																	Tuorli
								
								
								 
																	2
									
																

								

							
								

																	Burro
								
								
								freddo di frigo
																	220
									g
																

								

							
								

																	Scorza di limone
								
								
								 
																	1
									
																

								

							
														
							
						
														
							
														Per il ripieno
							

							
								

																	Ricotta vaccina
								
								
								 
																	500
									g
																

								

							
								

																	Zucchero
								
								
								
																	175
									g
																

								

							
								

																	Tuorli
								
								
								 
																	2
									
																

								

							
								

																	Scorza d'arancia
								
								
								 
																	1
									
																

								

							
								

																	Cannella in polvere
								
								
								 
																	1
									pizzico
																

								

							
								

																	Gocce di cioccolato fondente
								
								
								 
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crostata di ricotta cominciate da quest’ultima e lasciatela scolare in un colino per circa un paio d'ore 1 o in base a quanto è ricca di siero. Procedete poi con la pasta frolla: versate la farina in un mixer insieme al burro freddo tagliato a pezzettini 2 e azionate le lame per qualche istante. Versate il composto sabbioso sul piano da lavoro e aggiungete lo zucchero a velo 3,
									

								

															

																		
																															
											
										
																														
																		nel mezzo formate una fontana con le mani e versateci i tuorli 4. Grattugiate la scorza di limone 5 e impastate fino ad ottenere un panetto liscio ed omogeneo 6
									

								

															

																		
																															
											
										
																														
																		che potrete avvolgere nella pellicola trasparente lasciando riposare in frigorifero per almeno una mezzora 7. Intanto occupatevi della crema. In un mixer versate i tuorli insieme allo zucchero e grattugiate la scorza d’arancia 8, poi aggiungete la cannella in polvere 9.
									

								

															

																		
																															
											
										
																														
																		Per ultima aggiungete anche la ricotta 10 e frullate fino ad ottenere un crema liscia 11; tenete da parte. Riprendete la frolla e toglietela dalla pellicola, battetela con il matterello per ammorbidirla un po’, dopodiché dividetela in due parti, che dovranno essere una il doppio dell’altra, e cominciate a tirare il panetto più grande tra due fogli di carta forno 12.
									

								

															

																		
																															
											
										
																														
																		Ottenete così un disco di circa 3-4 mm 13 e sistematelo in una tortiera per crostate da 23 cm già imburrata ed infarinata 14. Con le dita sistematela accuratamente affinché la pasta combaci per bene alla teglia. Se dovesse rompersi in alcuni punti, non preoccupatevi, sarà sufficiente rattopparli con dei pezzetti di pasta. Pareggiate i bordi in superficie passandoci su il matterello 15
									

								

															

																		
																															
											
										
																														
																		e poi bucherellate la base con una forchetta 16. Nel mezzo versateci la crema di ricotta 17 e livellatela accuratamente con una spatola 18.
									

								

															

																		
																															
											
										
																														
																		Poi cospargete la superficie con le gocce di cioccolato 19 e infine tirate il secondo panetto di frolla 20 per ottenere un disco col quale andrete a rivestire la superficie 20. Livellate la crostata passandoci il matterello così da eliminare la frolla in eccesso (che potrete congelare per poi usare in un'altra occasione magari per realizzare dei biscotti!) e facendo fuoriuscire l’aria 21.
									

								

															

																		
																															
											
										
																														
																		Per finire forate la superficie con una lama 22, più utile della forchetta in questo caso, e cuocete 23 in forno preriscaldato, in modalità statica a 175° per 70 minuti: abbiate cura di riporre la teglia su una leccarda e di cuocerla sul ripiano più basso. A metà cottura, ripassate nuovamente la lama all’interno dei fori che avevate creato in superficie e proseguite poi la cottura. Una volta cotta, estraete la vostra crostata di ricotta e lasciatela raffreddare completamente prima di gustarla 24!
									

								

							
					    