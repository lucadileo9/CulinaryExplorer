Difficoltà: Difficile
Avete invitato i vostri amici a casa il sabato sera e avete bisogno di uno stuzzichino ricco e appetitoso che sappia tenere a bada anche gli ospiti più affamati… cosa fare? Le ciambelle pizza hanno riscosso un grande successo l’ultima volta ma non volete ripetervi e sotto sotto desiderate anche fare sfoggio delle vostre abilità… noi che amiamo prenderci cura dei vostri crucci culinari abbiamo la soluzione perfetta: le ciambelle salate saporite! L'impasto è realizzato senza uova e senza latticini, quindi adatto proprio a tutti, mentre il ripieno può variare a vostro piacimento: noi vi proponiamo una farcitura vegetariana con scamorza, piselli, pomodorini secchi e olive taggiasche. Il vero tocco di classe però sta nel modo in cui l’impasto viene intrecciato per formare le ciambelline così che il ripieno rimanga a vista, proprio come nella ricetta della famosa torta angelica. Ma ora basta perdersi in chiacchiere… gli amici stanno arrivando ed è tempo di mettere le mani in pasta per stupirli con delle favolose ciambelle salate saporite!

E se amate questo tipo di ricette, provate anche il nostro ciambellone salato, facile e veloce!


						
						

														INGREDIENTI
							
							                            
                                
    								
    									
    										
    										619
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    619
    					
    					    					    					
    					    Carboidrati
    					    g
    					    90
    					
    					    					    					
    					      di cui zuccheri
    					    g
    					    18.4
    					
    					    					    					
    					    Proteine
    					    g
    					    17.1
    					
    					    					    					
    					    Grassi
    					    g
    					    21.2
    					
    					    					    					
    					      di cui saturi
    					    g
    					    5.12
    					
    					    					    					
    					    Fibre
    					    g
    					    5
    					
    					    					    					
    					    Colesterolo
    					    mg
    					    19
    					
    					    					    					
    					    Sodio
    					    mg
    					    649
    					
    					    				
    			
                            
													


						
														
							
														Ingredienti per l'impasto (per 4 ciambelline)
							

							
								

																	Farina 0
								
								
								
																	375
									g
																

								

							
								

																	Acqua
								
								
								a temperatura ambiente
																	185
									g
																

								

							
								

																	Zucchero
								
								
								
																	55
									g
																

								

							
								

																	Olio di semi
								
								
								
																	45
									g
																

								

							
								

																	Lievito di birra secco
								
								
								
																	5
									g
																

								

							
								

																	Sale fino
								
								
								
																	5
									g
																

								

							
														
							
						
														
							
														per il ripieno
							

							
								

																	Scamorza (provola)
								
								
								
																	75
									g
																

								

							
								

																	Pisellini
								
								
								
																	60
									g
																

								

							
								

																	Pomodori secchi sott'olio
								
								
								
																	30
									g
																

								

							
								

																	Olive taggiasche
								
								
								denocciolate
																	30
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	1
									cucchiaio
																

								

							
								

																	Sale fino
								
								
								
																	1
									pizzico
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le ciambelle salate saporite, per prima cosa preparate l'impasto: nella tazza di una planetaria munita di gancio versate la farina, lo zucchero 1 e il lievito 2. Iniziate a mescolare gli ingredienti a bassa velocità e versate metà della dose totale di acqua 3.
									

								

															

																		
																															
											
										
																														
																		Non appena vedete che il composto prende consistenza, aggiungete il sale 4 e la restante parte di acqua 5. In ultimo unite l’olio di semi 6 e lasciate lavorare la planetaria per 5 minuti.
									

								

															

																		
																															
											
										
																														
																		Quando l’impasto si sarà incordato al gancio 7, staccatelo e trasferitelo sul piano di lavoro. Compattatelo velocemente con le mani e date un giro di pieghe portando le 4 estremità verso il centro: prima quella a destra, poi a sinistra, in basso e in alto 8. Infine pirlate l’impasto girandolo con le mani sul piano di lavoro fino ad ottenere una sfera liscia e regolare 9. Inserite l’impasto così formato in una ciotola, coprite con pellicola trasparente e lasciate lievitare in un luogo asciutto a una temperatura di 26°-28° per circa 2 ore, o fino al raddoppiamento del volume.
									

								

															

																		
																															
											
										
																														
																		Nel frattempo potete dedicarvi al ripieno: scaldate l’olio in una padellina insieme a uno spicchio di aglio in camicia che avrete precedentemente schiacciato con il palmo della mano, poi aggiungete i piselli 10 e un pizzico di sale. Cuocete per 2-3 minuti a fiamma medio-alta, dopodiché eliminate l’aglio e lasciate intiepidire. Versate su un tagliere le olive e i pomodori secchi sgocciolati 11 e tritateli finemente 12,
									

								

															

																		
																															
											
										
																														
																		poi riducete la scamorza a cubetti di circa mezzo centimetro 13. Trasferite il trito di olive e pomodorini in una ciotola insieme al formaggio e ai piselli 14 e mescolate bene il tutto 15.
									

								

															

																		
																															
											
										
																														
																		Trascorso il tempo di lievitazione, l’impasto sarà raddoppiato di volume 16 quindi stendetelo sul piano di lavoro leggermente infarinato fino a formare un rettangolo di 60x30 cm 17. Distribuite il ripieno uniformemente su tutta la superficie 18
									

								

															

																		
																															
											
										
																														
																		e arrotolate delicatamente l’impasto dal lato più lungo del rettangolo 19. Dividete il rotolo ottenuto in 4 parti uguali 20 e tirate leggermente ogni pezzo per allungarlo ulteriormente 21.
									

								

															

																		
																															
											
										
																														
																		Tagliatelo a metà per il lungo con un coltello affilato 22, poi intrecciate le due parti avendo cura di girare i lati interni verso l’alto in modo che la farcitura sia visibile (23-24).
									

								

															

																		
																															
											
										
																														
																		Infine congiungete le estremità come per formare una ciambella 25. Ripetete l’operazione per gli altri 3 pezzi e adagiate le ciambelline ottenute su una leccarda foderata con carta forno. Lasciate riposare a temperatura ambiente per circa 20 minuti 26, poi cuocete in forno statico preriscaldato a 180° per circa 25-30 minuti. Quando saranno belle dorate, le vostre ciambelle salate saporite sono pronte per essere servite 27!
									

								

							
					    