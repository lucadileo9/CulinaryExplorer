Difficoltà: Molto facile
Cosa c'è di meglio di un buon piatto di cozze carnose e saporite! Ci sono davvero tanti modi per gustarle, uno dei migliori è cuocerle in guazzetto! Oggi però vi invitiamo a realizzare questi deliziosi molluschi in una versione "fredda": le cozze alla catalana, che racchiudono tutto il sapore fresco dell’estate. Dolci pomodorini ciliegino profumati con foglie di basilico e fettine di cipolla rossa sono il condimento perfetto per accompagnare le cozze e renderle semplicemente irresistibili. Fatevi conquistare dal sapore avvolgente e dal gusto intenso delle cozze alla catalana, irrorate da una saporitissima marinatura! Provatele come antipasto leggero ma dal carattere deciso per una cena allegra e spensierata tra amici sulla terrazza di casa vostra!


												
						
						

														INGREDIENTI
							
							                            
                                
    								
    									
    										
    										181
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    181
    					
    					    					    					
    					    Carboidrati
    					    g
    					    6.7
    					
    					    					    					
    					      di cui zuccheri
    					    g
    					    4.2
    					
    					    					    					
    					    Proteine
    					    g
    					    10.8
    					
    					    					    					
    					    Grassi
    					    g
    					    12.4
    					
    					    					    					
    					      di cui saturi
    					    g
    					    1.91
    					
    					    					    					
    					    Fibre
    					    g
    					    1.2
    					
    					    					    					
    					    Colesterolo
    					    mg
    					    100
    					
    					    					    					
    					    Sodio
    					    mg
    					    540
    					
    					    				
    			
                            
													


						
							
							

							
								

																	Cozze
								
								
								
																	1
									kg
																

								

							
								

																	Pomodorini ciliegino
								
								
								
																	200
									g
																

								

							
								

																	Cipolle rosse
								
								
								
																	200
									g
																

								

							
								

																	Aceto di vino bianco
								
								
								
																	5
									g
																

								

							
								

																	Succo di limone
								
								
								
																	20
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Basilico
								
								
								
																	
									q.b.
																

								

							
								

																	Acqua
								
								
								fredda
																	250
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le cozze alla catalana iniziate dalla pulizia delle cozze. Dopo aver sciacquato i molluschi sotto acqua corrente 1, aiutandovi con un coltello eliminate incrostazioni e cirripedi sul guscio delle cozze. Togliete via anche la barbetta che fuoriesce dalle valve 2 e con una paglietta di acciaio sfregate il guscio per eliminare le impurità rimaste 3.
									

								

															

																		
																															
											
										
																														
																		Trasferite quindi le cozze in una padella antiaderente 4. Coprite con un coperchio e scaldate a fuoco vivace 5. Attendete che le cozze si aprano, mescolando di tanto in tanto per favorirne l’apertura. Ci vorranno circa 7-8 minuti. Ultimata la cottura separate le cozze tenendo solo uno dei gusci nel quale sono attaccate 6. Tenetele da parte.
									

								

															

																		
																															
											
										
																														
																		Filtrate l’acqua rilasciata durante la cottura delle cozze aiutandovi con una garza riposta sopra ad una ciotolina 7: tenete il liquido da parte, che vi servirà per l’emulsione. Nel frattempo procedete con la cipolla, sbucciandola e mondandola. Tagliatela ora in quattro spicchi da cui ricaverete degli spicchi più sottili 8. Disponete la cipolla in una ciotola riempita con acqua fredda 9.
									

								

															

																		
																															
											
										
																														
																		Unite ora anche l’aceto 10. Lasciatela in ammollo per circa 10 minuti mentre procedete con la pulizia dei pomodori, lavandoli ed asciugandoli. Eliminatene il picciolo e tagliateli in quarti 11. Metteteli in una ciotola e regolate di sale 12.
									

								

															

																		
																															
											
										
																														
																		Unite l’olio 13 ed insaporite con foglie di basilico spezzettate in maniera grossolana 14. Tenete da parte. Dedicatevi ora all’emulsione. Spremete un limone 15 e ricavatene il succo che verserete in una ciotola.
									

								

															

																		
																															
											
										
																														
																		Aggiungete l’olio 16 e 40 g di liquido filtrato della cottura delle cozze 17. Con una frusta piatta a molle emulsionate gli ingredienti 18.
									

								

															

																		
																															
											
										
																														
																		Il risultato finale sarà un composto omogeneo 19. Ora impiattate le cozze con il loro guscio in un piatto, una vicina all’altra fino a coprire l’intera superficie del piatto 20. Disponete la cipolla scolata dei liquidi sopra ad esse in modo uniforme 21.
									

								

															

																		
																															
											
										
																														
																		Adagiate anche i pomodorini sopra alle cozze 22 e profumate con l’emulsione preparata 23. Le vostre cozze alla catalana sono ora pronte per essere gustate tiepide o fredde!
									

								

							
					    