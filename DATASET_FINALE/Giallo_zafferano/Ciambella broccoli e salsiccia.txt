Difficoltà: Media
Con la ricetta della ciambella broccoli e salsiccia ci siamo divertiti a trasformare la classica ciambella dolce casalinga, da inzuppare nel latte a colazione, in un antipasto dai sapori accattivanti. Questa ciambella salata è una torta rustica a tutto tondo, con un saporito ripieno di broccoli e salsiccia saltati in padella, un mix perfettamente autunnale o invernale per una farcitura dal gusto pieno e genuino. Oltre a essere sfiziosissima, questa ciambella salata è anche facile e veloce da realizzare: una volta pronto l’impasto potrete cuocerlo subito e in poco tempo sfornerete un’ottima ciambella salata!


						
						

														INGREDIENTI
							
													


						
														
							
														Ingredienti per uno stampo da 18 cm
							

							
								

																	Farina 0
								
								
								
																	250
									g
																

								

							
								

																	Uova
								
								
								medie
																	2
									
																

								

							
								

																	Grana Padano DOP
								
								
								
																	20
									g
																

								

							
								

																	Sale fino
								
								
								
																	10
									g
																

								

							
								

																	Olio extravergine d'oliva
								
								
								
																	42
									g
																

								

							
								

																	Latte intero
								
								
								
																	100
									g
																

								

							
								

																	Ricotta vaccina
								
								
								
																	100
									g
																

								

							
								

																	Lievito istantaneo per preparazioni salate
								
								
								
																	16
									g
																

								

							
														
							
						
														
							
														per la farcitura
							

							
								

																	Broccoli
								
								
								puliti
																	300
									g
																

								

							
								

																	Salsiccia
								
								
								
																	160
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la ciambella broccoli e salsiccia per prima cosa pulite i broccoli rimuovendo le foglie e staccando le cimette dal gambo 1, quindi sciacquatele sotto l’acqua corrente e sbollentatele in acqua  salata per circa 3 minuti 2. Poi scolatele e tenetele da parte 3.
									

								

															

																		
																															
											
										
																														
																		Eliminate ll budello dalle salsicce e schiacciatele con una forchetta 4, quindi mettete in una padella un giro di olio e uno spicchio di aglio 5, aggiungete la salsiccia e fate cuocere per circa 3 minuti 6.
									

								

															

																		
																															
											
										
																														
																		Quando la salsiccia sarà ben rosolata 7 aggiungete i broccoli 8 versateli in padella con la salsiccia,  fate insaporire 5 minuti, rimuovete lo spicchio di aglio 9, togliete dal fuoco e fate raffreddare.
									

								

															

																		
																															
											
										
																														
																		In una ciotola rompete le uova, aggiungete il sale 10 e mescolate.  Versate l’olio 11 e il latte 12 e mescolate ancora. 
									

								

															

																		
																															
											
										
																														
																		Unite la ricotta ben scolata 13, quindi aggiungete il formaggio grattugiato 14, mescolate e incorporate la farina in più riprese 15.
									

								

															

																		
																															
											
										
																														
																		Infine incorporate anche il lievito istantaneo 16. Mescolate ancora 17. Unite all’impasto ¾ di salsiccia e broccoli 18.
									

								

															

																		
																															
											
										
																														
																		Incorporateli delicatamente all’impasto 19 e versatelo in uno stampo da ciambella da 18 cm imburrato e infarinato 20. Livellate la superficie con una spatola 21.
									

								

															

																		
																															
											
										
																														
																		Aggiungete sopra la farcia avanzata 22, infornate a 180°, in forno statico preriscaldato, per circa 35/40 minuti. Sfornate 23 e trasferite su una gratella a raffreddare, quindi servite la ciambella broccoli e salsiccia.
									

								

							
					    