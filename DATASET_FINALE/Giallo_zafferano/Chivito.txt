Difficoltà: Molto facile
Una ricetta può nascere per caso e diventare talmente popolare da essere considerata uno dei piatti tipici della tradizione culinaria di un Paese. E' quello che accadde in Uruguay molti anni fa, intorno al 1950, per la ricetta del chivito: un turista argentino aveva chiesto ad un ristoratore di servirgli il "chivito", ovvero carne di capretto. Trovandosi sprovvisto, il padrone del locale pensò di preparare in alternativa un sandwich farcito con carne di manzo, mozzarella, prosciutto e tanti altri ingredienti. Ecco come nasce questo ricco e gustoso street food, che potrete condire a vostro gusto, unica regola da rispettare è che sia colorato, gustoso e ricco! Noi abbiamo scelto carne di manzo scottata in padella con mozzarella e prosciutto, pomodoro, uova e bacon. Servite il chivito con le chips o patate fritte per una serata sfiziosa insieme ai vostri amici!


												
						
						

														INGREDIENTI
							
							                            
                                
    								
    									
    										
    										768
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    768
    					
    					    					    					
    					    Carboidrati
    					    g
    					    36.5
    					
    					    					    					
    					      di cui zuccheri
    					    g
    					    5.8
    					
    					    					    					
    					    Proteine
    					    g
    					    67.5
    					
    					    					    					
    					    Grassi
    					    g
    					    39.1
    					
    					    					    					
    					      di cui saturi
    					    g
    					    14.47
    					
    					    					    					
    					    Fibre
    					    g
    					    3.3
    					
    					    					    					
    					    Colesterolo
    					    mg
    					    393
    					
    					    					    					
    					    Sodio
    					    mg
    					    2176
    					
    					    				
    			
                            
													


						
							
							

							
								

																	Pane
								
								
								(sfilatino)
																	1
									
																

								

							
								

																	Fettine di manzo
								
								
								(2 fette)
																	320
									g
																

								

							
								

																	Prosciutto cotto
								
								
								(2 fette spesse)
																	80
									g
																

								

							
								

																	Uova
								
								
								
																	2
									
																

								

							
								

																	Lattuga
								
								
								
																	2
									foglie
																

								

							
								

																	Mozzarella
								
								
								
																	1
									
																

								

							
								

																	Pomodori ramati
								
								
								
																	1
									
																

								

							
								

																	Bacon
								
								
								
																	50
									g
																

								

							
								

																	Maionese
								
								
								
																	2
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il chivito, iniziate a bollire le uova per farle sode 1; intanto su una padella antiaderente rosolate il bacon  da entrambi i lati 2, e quando sarà ben croccante adagiatelo su un vassoio foderato con carta da forno 3 (tenete da parte la padella con fondo di cottura).
									

								

															

																		
																															
											
										
																														
																		Affettate la carne di manzo piuttosto sottile 4, fate scolare la mozzarella dal siero poi tagliatela a fette 5 e dividete a metà le fette spesse di prosciutto cotto 6.
									

								

															

																		
																															
											
										
																														
																		Nella stessa padella in cui avete cotto il bacon, adagiate le fettine di manzo 7, salate 8 e pepate a piacere e scottatele da entrambi i lati a fuoco medio; poi adagiate il prosciutto cotto 9
									

								

															

																		
																															
											
										
																														
																		e le fette di mozzarella 10. Coprire con il coperchio 11 e fate cuocere qualche istante a fuoco dolce per far sciogliere la mozzarella. Poi, sbucciate le uova oramai sode 12
									

								

															

																		
																															
											
										
																														
																		e affettatele 13; tagliate a fette anche il pomodoro 14, preparate le foglie di lattuga e tagliate il filoncino di pane 15.
									

								

															

																		
																															
											
										
																														
																		Spalmate il pane con la maionese 16, adagiate una foglia di lattuga e le fette di pomodoro 17; poi aggiungete la carne 18,
									

								

															

																		
																															
											
										
																														
																		distribuite le fette di bacon croccante 19, le uova sode tagliate a fettine 20 e coprite tutto con un'altra foglia di lattuga 21.
									

								

															

																		
																															
											
										
																														
																		Chiudete il chivito sandwich con l'altra metà del pane, infilzatelo verso le estremità con due stecchini lunghi 22 e dividetelo per fare due porzioni 23: il vostro chivito è pronto per essere gustato 24!
									

								

							
					    