Difficoltà: Facile
Gli spaghetti alle vongole sono un grande classico della cucina italiana che i puristi preparano rigorosamente in bianco. Chi ama sperimentare invece non potrà che apprezzare le tante varianti di questo primo piatto, come alla pasta alle vongole e broccoli che vi proponiamo qui! Non lasciatevi intimorire da questo abbinamento: il gusto deciso dei broccoli non sovrasta quello delicato delle vongole, ma anzi si amalgama alla perfezione grazie all’aggiunta del liquido di cottura dei molluschi. Il condimento risulta così particolarmente saporito e cremoso, ideale quindi per avvolgere gli spaghettoni o un altro formato di pasta lunga a vostra scelta. Preparate il palato alla stagione invernale con una ricetta sfiziosa e accattivante… siamo certi che la pasta alle vongole e broccoli convincerà anche i puristi!


												
						
						

														INGREDIENTI
							
							                            
                                
    								
    									
    										
    										444
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    444
    					
    					    					    					
    					    Carboidrati
    					    g
    					    72.8
    					
    					    					    					
    					      di cui zuccheri
    					    g
    					    6.5
    					
    					    					    					
    					    Proteine
    					    g
    					    22.7
    					
    					    					    					
    					    Grassi
    					    g
    					    6.9
    					
    					    					    					
    					      di cui saturi
    					    g
    					    1.16
    					
    					    					    					
    					    Fibre
    					    g
    					    7.6
    					
    					    					    					
    					    Colesterolo
    					    mg
    					    91
    					
    					    					    					
    					    Sodio
    					    mg
    					    529
    					
    					    				
    			
                            
													


						
							
							

							
								

																	Spaghettoni
								
								
								
																	320
									g
																

								

							
								

																	Vongole
								
								
								
																	1,2
									kg
																

								

							
								

																	Broccoli
								
								
								siciliani
																	700
									g
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	2
									
																

								

							
								

																	Menta
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Sale grosso
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la pasta alle vongole e broccoli per prima cosa selezionate le vongole per eliminare quelle rotte, poi trasferitele in una ciotola con acqua fredda e sale grosso 1. Tenetele in ammollo un paio d’ore cambiando l'acqua ogni tanto in modo che spurghino sabbia e impurità. Trascorso questo tempo scolate e sciacquate le vongole, poi battetele una per volta sul piano di lavoro per verificare che non ci sia della sabbia all’interno. A questo punto siete pronti per procedere con la ricetta: incidete un peperoncino per il lungo 2 e mettetelo in un tegame con un giro d’olio e uno spicchio di aglio. Quando il fondo sarà caldo aggiungete le vongole 3.
									

								

															

																		
																																											
											
										
																						
											
										
																						
											
										
																																										
																		Coprite con il coperchio 4 e lasciatele dischiudere a fuoco vivo per 4-5 minuti, agitando di tanto in tanto il tegame. Quando saranno tutte aperte 5 filtrate le vongole con un colino e conservate il loro liquido 6.
									

								

															

																		
																																											
											
										
																						
											
										
																						
											
										
																																										
																		Sgusciate la maggior parte delle vongole tenendone qualcuna da parte per la decorazione 7. Passate al broccolo: tagliate il gambo e dividetelo in cime molto piccole 8, poi sciacquate accuratamente. Portate a bollore una pentola di acqua leggermente salata e cuocete sia il gambo che le cime per 10-15 minuti 9.
									

								

															

																		
																																											
											
										
																						
											
										
																						
											
										
																																										
																		Quando i broccoli si saranno ammorbiditi, scolateli e conservate l’acqua di cottura 10. Eliminate il gambo e tenete da parte qualche cimetta per la decorazione. Trasferite le cimette nel tegame dove avete cotto le vongole, aggiungete quasi tutto il liquido di cottura delle vongole 11 e cuocete per qualche minuto schiacciando i broccoli con una forchetta o un mestolo 12; dovrete ottenere una purea.
									

								

															

																		
																																											
											
										
																						
											
										
																						
											
										
																																										
																		Nel frattempo cuocete gli spaghettoni nell’acqua di cottura dei broccoli 13. Scolate la pasta al dente nel tegame con il condimento 14 e saltate brevemente bagnando con un altro po' del liquido di cottura delle vongole, poi aggiungete le vongole 15.
									

								

															

																		
																																											
											
										
																						
											
										
																						
											
										
																																										
																		Unite anche le cimette tenute da parte 16 e mescolate bene 17. Guarnite con qualche fogliolina di menta e delle rondelle di peperoncino fresco e servite la vostra pasta alle vongole e broccoli 18!
									

								

							
					    