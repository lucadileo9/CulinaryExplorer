Difficoltà: Facile
Gratinare in forno: un modo di rendere anche le pietanze meno gustose molto più appetitose! Scommettiamo che la ricetta dei cavoletti di Bruxelles gratinati conquisteranno anche voi? Questi ortaggi invernali non sono tra i più amati, ma il loro sapore unico e inconfondibile può essere ingentilito da una birra aromatica e da un formaggio filante che li avvolge con gusto. I cavoletti di Bruxelles gratinati sono perfetti da servire come contorno o da proporre anche come secondo piatto vegetariano!


												
						
						

														INGREDIENTI
							
							                            
                                
    								
    									
    										
    										546
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    546
    					
    					    					    					
    					    Carboidrati
    					    g
    					    12.3
    					
    					    					    					
    					      di cui zuccheri
    					    g
    					    10.5
    					
    					    					    					
    					    Proteine
    					    g
    					    30.9
    					
    					    					    					
    					    Grassi
    					    g
    					    40.9
    					
    					    					    					
    					      di cui saturi
    					    g
    					    20.11
    					
    					    					    					
    					    Fibre
    					    g
    					    9.7
    					
    					    					    					
    					    Colesterolo
    					    mg
    					    90
    					
    					    					    					
    					    Sodio
    					    mg
    					    568
    					
    					    				
    			
                            
													


						
							
							

							
								

																	Cavoletti di Bruxelles
								
								
								
																	750
									g
																

								

							
								

																	Birra chiara
								
								
								
																	66
									g
																

								

							
								

																	Groviera
								
								
								
																	300
									g
																

								

							
								

																	Cipolle bianche
								
								
								
																	200
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Burro
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Erba cipollina
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i cavoletti di Bruxelles gratinati per prima cosa pulite i cavoletti eliminando il picciolo con un coltello 1 e togliendo eventuali foglie rovinate 2. Sciacquateli sotto l’acqua fredda 3 e asciugateli con un canovaccio.
									

								

															

																		
																															
											
										
																														
																		Riempite una casseruola d’acqua e quando raggiunge il bollore mettete i cavoletti a lessare 4 , senza farli ammorbidire troppo, dovranno restare “al dente” per poi continuare la cottura in padella e in forno. Scolateli 5 e teneteli da parte. Mondate la cipolla e tritatela al coltello 6.
									

								

															

																		
																															
											
										
																														
																		Versate l’olio in una padella antiaderente, aggiungete la cipolla 7 facendola soffriggere dolcemente, appena sarà imbiondita aggiungete i cavoletti 8, aggiustate di sale 9 e pepe, mescolate e lasciate insaporire per 2-3 minuti.
									

								

															

																		
																															
											
										
																														
																		Ora unite la birra chiara a filo 10, delicatamente, lasciandola evaporare e stufare con i cavoletti a fiamma medio bassa, fino a quando l’intingolo non si sarà un pochino ritirato, ma non asciutto 11. Imburrate una teglia da forno 12.
									

								

															

																		
																															
											
										
																														
																		Versate qui i cavoletti cotti 13. Grattugiate il groviera con il lato a fori larghi 14, ricoprite con abbondante formaggio 15 e infornate in forno già caldo ventilato preriscaldato a 180° per 8-10 minuti.
									

								

															

																		
																															
											
										
																														
																		Nel frattempo tagliate con le forbici da cucina l’erba cipollina 16. Quando i cavoletti saranno ben gratinati sfornateli, insaporiteli con l’erba cipollina 17 e serviteli caldi e filanti 18.
									

								

							
					    