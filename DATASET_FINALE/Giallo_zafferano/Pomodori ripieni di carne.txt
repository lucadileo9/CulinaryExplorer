Difficoltà: Facile
I pomodori sono uno dei frutti più preziosi che l’estate ci regala: siamo abituati a vederli sui banchi di verdura tutto l’anno ma è in questo periodo che raggiungono il massimo del sapore e del profumo. Ne esistono così tante varietà di forme e colori diversi che c’è solo l’imbarazzo della scelta… noi abbiamo optato per i pomodori cuore di bue, che hanno la giusta dimensione e consistenza per diventare perfetti contenitori con cui realizzare dei favolosi pomodori ripieni di carne! Una variante dei classici pomodori ripieni di riso che potrete servire come secondo per un menù tutto mediterraneo, magari dopo un bel piatto di pasta con melanzane e feta… quindi non aspettate che faccia troppo caldo per accendere il forno: procuratevi i pochi ingredienti necessari e mettetevi subito all’opera, stasera per cena ci sono i pomodori ripieni di carne!


												
						
						

														INGREDIENTI
							
							                            
                                
    								
    									
    										
    										161
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    161
    					
    					    					    					
    					    Carboidrati
    					    g
    					    4.7
    					
    					    					    					
    					      di cui zuccheri
    					    g
    					    4.7
    					
    					    					    					
    					    Proteine
    					    g
    					    8
    					
    					    					    					
    					    Grassi
    					    g
    					    11.6
    					
    					    					    					
    					      di cui saturi
    					    g
    					    2.21
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    23
    					
    					    					    					
    					    Sodio
    					    mg
    					    361
    					
    					    				
    			
                            
													


						
							
							

							
								

																	Pomodori cuore di bue
								
								
								
																	6
									
																

								

							
								

																	Vitello
								
								
								macinato
																	200
									g
																

								

							
								

																	Carote
								
								
								
																	100
									g
																

								

							
								

																	Porri
								
								
								
																	80
									g
																

								

							
								

																	Vino bianco
								
								
								
																	50
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Origano
								
								
								secco
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																				
											
										
																			
																		Per preparare i pomodori ripieni di carne, per prima cosa lavate i pomodori, tagliate la calotta superiore a uno spessore di circa 2 cm 1 e tenetele da parte. Svuotate l’interno dei pomodori con l’aiuto di un cucchiaino 2 e tritate finemente la polpa estratta 3.
									

								

															

																		
																				
											
										
																			
																		Pelate le carote e tagliatele prima a striscioline 4 e poi a cubetti molto piccoli 5. Infine eliminate le estremità del porro e tagliatelo a rondelle sottili 6.
									

								

															

																		
																				
											
										
																			
																		Ora prendete una padella antiaderente, versate circa 30 g di olio presi dalla dose totale e aggiungete il porro e le carote 7. Soffriggete a fuoco medio-alto per circa 4-5 minuti, poi unite la carne macinata 8 e fatela rosolare per circa 3 minuti. A questo punto sfumate con il vino bianco 9 e lasciatelo evaporare completamente,
									

								

															

																		
																				
											
										
																			
																		poi versate la polpa di pomodoro tritata 10, abbassate la fiamma e lasciate cuocere per 5-6 minuti. In ultimo aromatizzate con l’origano 11, salate, pepate e spegnete il fuoco 12.
									

								

															

																		
																				
											
										
																			
																		Sistemate i pomodori svuotati in una pirofila, salate l’interno 13 e conditelo con un filo d’olio 14. Riempite i pomodori con il ripieno di carne fino all’orlo 15,
									

								

															

																		
																				
											
										
																			
																		copriteli con le calotte che avevate tenuto da parte 16, aggiungete un altro filo d’olio in superficie 17 e cuocete in forno statico preriscaldato a 200° per 30 minuti, posizionando la pirofila sul ripiano in basso. Una volta cotti, i vostri pomodori ripieni di carne sono pronti per essere serviti ben caldi 18!
									

								

							
					    