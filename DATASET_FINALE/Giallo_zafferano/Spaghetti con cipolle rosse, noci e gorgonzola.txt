Difficoltà: Facile
Mettete insieme la dolcezza tipica delle cipolle rosse, il gusto deciso e inconfondibile del gorgonzola, e per finire il tocco croccante delle noci, e otterrete un primo piatto dalla cremosità unica e avvolgente: gli spaghetti con cipolle rosse, noci e gorgonzola. Questa pietanza ricca e sostanziosa è una gustosa variante della pasta ai 4 formaggi, a cui si ispira per la consistenza piacevolmente densa. La nota agrodolce della cipolla smorza l’aroma intenso del formaggio erborinato, creando un perfetto equilibrio di sapori, che potrete ritrovare anche nel cremoso risotto con cipolle e zola!


												
						
						

														INGREDIENTI
							
							                            
                                
    								
    									
    										
    										825
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    825
    					
    					    					    					
    					    Carboidrati
    					    g
    					    74.4
    					
    					    					    					
    					      di cui zuccheri
    					    g
    					    10
    					
    					    					    					
    					    Proteine
    					    g
    					    29.2
    					
    					    					    					
    					    Grassi
    					    g
    					    44.2
    					
    					    					    					
    					      di cui saturi
    					    g
    					    17.1
    					
    					    					    					
    					    Fibre
    					    g
    					    4
    					
    					    					    					
    					    Colesterolo
    					    mg
    					    83
    					
    					    					    					
    					    Sodio
    					    mg
    					    1043
    					
    					    				
    			
                            
													


						
							
							

							
								

																	Spaghetti
								
								
								
																	320
									g
																

								

							
								

																	Gorgonzola
								
								
								
																	350
									g
																

								

							
								

																	Gherigli di noci
								
								
								
																	50
									g
																

								

							
								

																	Cipolle rosse
								
								
								
																	350
									g
																

								

							
								

																	Latte intero
								
								
								
																	100
									g
																

								

							
								

																	Burro
								
								
								
																	30
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Vino bianco secco
								
								
								
																	80
									g
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli spaghetti con cipolle rosse, noci e gorgonzola per prima cosa mondate le cipolle e poi affettatele 1. In una padella scaldate l’olio di oliva a fuoco dolce e poi aggiungete il burro 2, una volta che anche il burro sarà sciolto versate le cipolle 3. Rosolatele per 5 minuti.
									

								

															

																		
																															
											
										
																														
																		Nel frattempo tagliate a cubetti il gorgonzola 4 e tritate le noci 5. Quando le cipolle saranno più morbide, sfumate con il vino bianco 6, lasciate evaporare l’alcol e poi spegnete il fuoco.
									

								

															

																		
																															
											
										
																														
																		In un pentolino versate il latte e scaldatelo, aggiungete il gorgonzola a cubetti 7 e fatelo sciogliere completamente. A questo punto salate 8, pepate e unite le noci tritate 9. Mescolate e cuocete per altri 10minuti. Nel frattempo ponete sul fuoco una pentola colma di acqua salata e portate al bollore, servirà per la cottura della pasta. 
									

								

															

																		
																															
											
										
																														
																		Quando la salsa sarà pronta, versatela sulle cipolle 10 e mescolate per amalgamare 11. Cuocete gli spaghetti al dente, regolandovi in base al tempo riportato sulla confezione 12.
									

								

															

																		
																															
											
										
																														
																		Scolate la pasta direttamente nella padella con il sugo, a fuoco spento 13, mescolate per insaporire 14 e servite gli spaghetti con cipolle rosse, noci e gorgonzola ben caldi 15.
									

								

							
					    