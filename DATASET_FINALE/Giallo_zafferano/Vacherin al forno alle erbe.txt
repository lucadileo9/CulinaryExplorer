Difficoltà: Facile
Il vacherin al forno alle erbe è una preparazione a base di Vacherin mont-d’Or, un formaggio svizzero della valle di Joux.
La ricetta tipica svizzera prevede la cottura in forno dell’intera forma di formaggio, profumata con aglio, erbe aromatiche e del vino bianco secco.
Il vacherin è un formaggio a pasta molle che si presta perfettamente a queste preparazioni: con la cottura al forno infatti si ottiene una fonduta che sprigiona un intenso profumo e rende morbido e cremoso il formaggio.
Servitelo con semplici patate al cartoccio in modo che prevalgano sapori e aromi del vacherin.
Il vacherin al forno alle erbe è un piatto corposo e gustoso, ideale per gli amanti dei formaggi svizzeri dal gusto deciso.
Così come tutte le fondute tradizionali, anche il vacherin al forno alle erbe si presta ad essere servito con taglieri di salumi e verdure sott’aceto.


												
						
						

														INGREDIENTI
							
							                            
                                
    								
    									
    										
    										689
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    689
    					
    					    					    					
    					    Carboidrati
    					    g
    					    37.1
    					
    					    					    					
    					      di cui zuccheri
    					    g
    					    2
    					
    					    					    					
    					    Proteine
    					    g
    					    36.1
    					
    					    					    					
    					    Grassi
    					    g
    					    43.7
    					
    					    					    					
    					      di cui saturi
    					    g
    					    19.31
    					
    					    					    					
    					    Fibre
    					    g
    					    3.6
    					
    					    					    					
    					    Colesterolo
    					    mg
    					    112
    					
    					    					    					
    					    Sodio
    					    mg
    					    1096
    					
    					    				
    			
                            
													


						
							
							

							
								

																	Vacherin Mont d'Or
								
								
								forma intera
																	500
									g
																

								

							
								

																	Aglio
								
								
								
																	1
									spicchio
																

								

							
								

																	Rosmarino
								
								
								
																	1
									rametto
																

								

							
								

																	Timo
								
								
								
																	1
									rametto
																

								

							
								

																	Patate
								
								
								
																	8
									
																

								

							
								

																	Vino bianco secco
								
								
								
																	20
									ml
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il vacherin al forno alle erbe, iniziate ponendo in una ciotola un cucchiaio di olio, lo spicchio d'aglio e metà del rosmarino 1 che serviranno ad aromatizzare le patate che accompagneranno il vacherin. Con un pennello da cucina ungete le patate con l'olio aromatizzato 2, salate 3 e
									

								

															

																		
																															
											
										
																														
																		avvolgete le patate in un cartoccio con una pellicola di alluminio 4. Cuocete le patate al cartoccio in forno statico preriscaldato a 200° 5 per circa 50 minuti (oppure in forno ventilato a 180° per 40 minuti). Tritare il restante rosmarino 6 e tenetelo da parte.
									

								

															

																		
																															
											
										
																														
																		Ora prendete la forma di vacherin, sagomate con un coltello un cerchio sulla parte superiore 7 e sollevate la crosta 8. Condite il vacherin con il vino bianco 9
									

								

															

																		
																															
											
										
																														
																		un cucchiaino di olio, il rosmarino tritato e le foglioline di timo 10. Richiudete la forma con la crosta 11, avvolgete il vacherin con la carta di alluminio 12 e cuocete in forno statico preriscaldato a 200° per circa 25 minuti (oppure in forno ventilato a 180° per 20 minuti circa). Trascorso il tempo necessario, sfornate il vostro vacherin al forno alle erbe e servitelo ben caldo e filante con le patate al cartoccio.
									

								

							
					    