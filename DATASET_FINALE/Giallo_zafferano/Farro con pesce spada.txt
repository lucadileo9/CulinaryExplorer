Difficoltà: Facile
Il farro è un cereale che si presta a preparare tanti primi piatti e tante fresche insalate da portare al parco o in ufficio! Dopo averlo provato insieme alle verdure oggi abbiamo scelto di realizzare un piatto unico, dai profumi unici e con un gusto ricco! Il farro con pesce spada è perfetto da gustare tiepido, ma sarà buonissimo anche freddo! Arancia e limone renderanno tenera la carne del pesce, mentre le mandorle saranno la vera sorpresa. Realizzate un grande piatto, con il farro intorno e il pesce al centro, sarà una gioia condividerlo con i vostri amici! 


												
						
						

														INGREDIENTI
							
							                            
                                
    								
    									
    										
    										517
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    517
    					
    					    					    					
    					    Carboidrati
    					    g
    					    48
    					
    					    					    					
    					      di cui zuccheri
    					    g
    					    7.8
    					
    					    					    					
    					    Proteine
    					    g
    					    24.9
    					
    					    					    					
    					    Grassi
    					    g
    					    25.1
    					
    					    					    					
    					      di cui saturi
    					    g
    					    2.94
    					
    					    					    					
    					    Fibre
    					    g
    					    10.5
    					
    					    					    					
    					    Colesterolo
    					    mg
    					    44
    					
    					    					    					
    					    Sodio
    					    mg
    					    567
    					
    					    				
    			
                            
													


						
							
							

							
								

																	Farro perlato
								
								
								
																	250
									g
																

								

							
								

																	Pesce spada
								
								
								
																	250
									g
																

								

							
								

																	Mandorle pelate
								
								
								
																	100
									g
																

								

							
								

																	Olive nere
								
								
								
																	10
									
																

								

							
								

																	Arance
								
								
								
																	1
									
																

								

							
								

																	Limoni
								
								
								
																	½
									
																

								

							
								

																	Olio extravergine d'oliva
								
								
								
																	3
									cucchiai
																

								

							
								

																	Prezzemolo
								
								
								
																	1
									ciuffo
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il farro con pesce spada come prima cosa iniziate a cuocerlo in abbondante acqua bollente salata 1. Poi scolatelo 2 e trasferitelo in una ciotola. Lasciatelo intiepidire e nel frattempo tritate il prezzemolo 3. 
									

								

															

																		
																															
											
										
																														
																		Poi versate le mandorle in un mixer le mandorle 4, frullatele fino ad ottenere una polvere 5 e trasferitele in una ciotola. Grattugiate poi la scorza d'arancia 6 
									

								

															

																		
																															
											
										
																														
																		e unitela insieme al prezzemolo alla polvere di mandorle 7. Aggiungete 2 cucchiai d'olio 8, mescolate il tutto e versatelo all'interno della ciotola con il farro 9.
									

								

															

																		
																															
											
										
																														
																		Mescolate il tutto 10 e riponete in frigorifero. Passate al pesce spada: tagliatelo a cubetti 11 e trasferitelo in una ciotola. Poi spremete sia l'arancia che il mezzo limone 12 
									

								

															

																		
																															
											
										
																														
																		e unite il succo al pesce 13. Coprite con pellicola e lasciate marinare in frigorifero per 1 ora. Trascorso questo tempo occupatevi delle olive: tagliatele a pezzettini eliminando il nocciolo 14. Poi versate 1 cucchiaio d'olio in una padella, fatelo scaldare e unite i cubetti di spada, scolandoli dalla marinatura e tenendola da parte 15. 
									

								

															

																		
																															
											
										
																														
																		Scottatelo per un paio di minuti, poi unite la marinatura 16, salate 17 e unite le olive a pezzettini 18. 
									

								

															

																		
																															
											
										
																														
																		Cuocete per circa 5 minuti fino a che il sughetto si sarà ristretto 19. Riprendete ora il farro con le mandorle e distribuitelo su un piatto creando una conca al centro 20, dove posizionerete i cubetti di spada 21. 
									

								

							
					    