Difficoltà: Media
I dolci di Halloween possono essere davvero raccapriccianti: ci sono quelli più simpatici, come le ossa di meringa, e quelli più macabri, come le tombe al cioccolato… o la cheesecake cervello di Halloween! Una cheesecake dall’aspetto spaventoso che farà venire letteralmente i brividi a tutti gli invitati. Solo chi avrà il coraggio di assaggiarla scoprirà che dietro l’apparenza si nasconde una delicata gelée ai lamponi adagiata su una base di biscotti al cacao e ricoperta da una fresca crema al formaggio. Realizzata in versione mini e decorata con una salsa di lamponi, la cheesecake cervello di Halloween è una torta a tema senza cottura che delizierà anche i palati più impressionabili!


						
						

														INGREDIENTI
							
													


						
														
							
														Per la base (per 5 mini-cheesecake del diametro di 8 cm)
							

							
								

																	Biscotti secchi al cioccolato
								
								
								
																	180
									g
																

								

							
								

																	Burro
								
								
								
																	60
									g
																

								

							
														
							
						
														
							
														Per la gelée di lamponi
							

							
								

																	Lamponi
								
								
								
																	400
									g
																

								

							
								

																	Zucchero
								
								
								
																	130
									g
																

								

							
								

																	Acqua
								
								
								
																	100
									g
																

								

							
								

																	Gelatina in fogli
								
								
								
																	12
									g
																

								

							
														
							
						
														
							
														Per la crema
							

							
								

																	Formaggio fresco spalmabile
								
								
								
																	350
									g
																

								

							
								

																	Panna fresca liquida
								
								
								
																	170
									g
																

								

							
								

																	Zucchero a velo
								
								
								
																	70
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la cheesecake cervello di Halloween per prima cosa preparate la salsa di lamponi: versate i lamponi e lo zucchero in un pentolino 1, aggiungete l’acqua 2 e portate a bollore. Cuocete a fuoco dolce per una decina di minuti, mescolando spesso 3.
									

								

															

																		
																																											
											
										
																						
											
										
																						
											
										
																																										
																		Nel frattempo mettete i fogli di gelatina in ammollo in acqua fredda 4. Trascorso il tempo di cottura, setacciate il composto di lamponi per eliminare i semini 5, poi versatelo nuovamente nel pentolino 6. 
									

								

															

																		
																																											
											
										
																						
											
										
																						
											
										
																																										
																		Rimettete il pentolino sul fuoco e, non appena il composto raggiunge il bollore, aggiungete la gelatina ben strizzata 7. Mescolate per scioglierla completamente 8. Versate il composto in uno stampo in silicone a semisfera dividendolo in 5 porzioni da circa 80 g l’una 9. Riponete in freezer e lasciate raffreddare per almeno 3 ore. Mettete da parte circa 50 g di salsa che servirà per la decorazione finale; lasciatela a temperatura ambiente, magari in un biberon da cucina.
									

								

															

																		
																																											
											
										
																						
											
										
																						
											
										
																																										
																		Nel frattempo dedicatevi alla base: versate i biscotti in un mixer 10 e frullate per ridurli in polvere 11, poi unite il burro che avrete fatto precedentemente sciogliere e intiepidire 12. 
									

								

															

																		
																																											
											
										
																						
											
										
																						
											
										
																																										
																		Mescolate bene per amalgamare il tutto 13. Prendete 5 coppapasta del diametro di 8 cm, posizionateli su un vassoio foderato con carta forno e riempite ciascuno con circa 50 g del composto di biscotti, pressandolo col dorso di un cucchiaio 14. Riponete in frigorifero e lasciate rassodare 15.
									

								

															

																		
																																											
											
										
																						
											
										
																						
											
										
																																										
																		Ora potete occuparvi della crema: versate il formaggio in una ciotola e iniziate a lavorarlo con le fruste elettriche mentre versate a filo la panna 16. Aggiungete lo zucchero a velo 17 e mescolate ancora per amalgamare 18. Trasferite la crema in un sac-à-poche con beccuccio liscio da 9 mm e mettete in frigorifero a rassodare.
									

								

															

																		
																																											
											
										
																						
											
										
																						
											
										
																																										
																		Quando tutte le componenti saranno pronte, procedete con la composizione: posizionate i dischi di biscotto su un piattino da portata, rimuovendo il coppapasta 19, poi estraete delicatamente le calotte di lamponi 20 e adagiatele sulla base 21.
									

								

															

																		
																																											
											
										
																						
											
										
																						
											
										
																																										
																		Decorate la superficie delle semisfere con la crema 22 e utilizzate la salsa tenuta da parte per riempire le fessure 23. Le vostre cheesecake cervello di Halloween sono pronte per essere servite 24!
									

								

							
					    