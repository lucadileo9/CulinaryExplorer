Difficoltà: Facile
Che colazione sarebbe senza una morbida ciambella? Dalla versione più classica a quella al cioccolato ogni mattino ha un sapore nuovo! Oggi prepariamo insieme la ciambella con mandorle e mascarpone, un dolce soffice, dal gusto delicato perfetto per iniziare la giornata! Tutta la dolcezza delle mandorle viene sprigionata a ogni assaggio, infatti oltre alla farina di mandorle abbiamo utilizzato anche il latte di mandorle per intensificare il loro sapore! Il mascarpone, invece, grazie alla sua alta percentuale di grassi, renderà la torta morbissima! Svegliarsi con il suo profumo sarà un vero piacere...provare per credere! 

E se siete amanti delle ciambelle, provate anche questa versione alla Nutella!


												
						
						

														INGREDIENTI
							
							                            
                                
    								
    									
    										
    										803
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    803
    					
    					    					    					
    					    Carboidrati
    					    g
    					    68.9
    					
    					    					    					
    					      di cui zuccheri
    					    g
    					    37.1
    					
    					    					    					
    					    Proteine
    					    g
    					    16.3
    					
    					    					    					
    					    Grassi
    					    g
    					    51.3
    					
    					    					    					
    					      di cui saturi
    					    g
    					    16.32
    					
    					    					    					
    					    Fibre
    					    g
    					    5.4
    					
    					    					    					
    					    Colesterolo
    					    mg
    					    147
    					
    					    					    					
    					    Sodio
    					    mg
    					    79
    					
    					    				
    			
                            
													


						
							
														Ingredienti per uno stampo da ciambella da 22 cm
							

							
								

																	Farina 00
								
								
								
																	250
									g
																

								

							
								

																	Zucchero
								
								
								
																	200
									g
																

								

							
								

																	Uova
								
								
								
																	3
									
																

								

							
								

																	Farina di mandorle
								
								
								
																	100
									g
																

								

							
								

																	Mascarpone
								
								
								
																	250
									g
																

								

							
								

																	Latte di mandorle
								
								
								
																	100
									ml
																

								

							
								

																	Olio di semi di arachide
								
								
								
																	80
									ml
																

								

							
								

																	Lievito in polvere per dolci
								
								
								
																	8
									g
																

								

							
								

																	Mandorle in scaglie
								
								
								
																	80
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la ciambella con mandorle e mascarpone come prima cosa versate quest'ultimo nel contenitore di un mixer dotato di lame. Aggiungete il latte di mandorle 1, l'olio di semi 2 e frullate tutto, fino ad ottenere una crema 3. 
									

								

															

																		
																															
											
										
																														
																		In un'altra ciotola unite uova e zucchero 4, quindi lavorate con uno sbattitore per circa 15 minuti ad alta velocita, fino a che non avrete ottenuto una massa gonfia e spumosa 5. Aggiungete poi alla montata di uova la crema al mascarpone 6
									

								

															

																		
																															
											
										
																														
																		e mescolate con una spatola per incorporarlo 7. In una ciotola unite farina e lievito 8, mescolate con un cucchiaio 9 
									

								

															

																		
																															
											
										
																														
																		e setacciateli all'interno dell'impasto poco per volta 10. Mescolate delicatamente con una spatola 11, poi aggiungete la farina di mandorle 12 
									

								

															

																		
																															
											
										
																														
																		e mescolate delicatamente dal basso verso l'alto 13, sempre con la spatola. Trasferite all'interno di uno stampo da ciambella da 22 cm, precedentemente imburrato 14, decorate con le mandorle a lamelle 15. 
									

								

															

																		
																															
											
										
																														
																		A questo punto 16 cuocete la torta in forno statico preriscaldato a 180° per 40 minuti. Fate sempre la prova dello stecchino, quindi sfornate la ciambella e lasciatela intiepidire prima di sformarla 17. Trasferite su un piatto 18 e gustate la vostra ciambella con mandorle e mascarpone! 
									

								

							
					    