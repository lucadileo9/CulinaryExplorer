Difficoltà: Facile
Il pasticcio di pasta è un grande classico della cucina italiana in grado di accontentare tutti, dai più grandi ai più piccini. Oggi vi proponiamo una versione di questa preparazione pensata anche per i bambini: il pasticcio di mini penne con prosciutto e mozzarella. Un formato di pasta mini per una maxi bontà, che abbina due ingredienti solitamente molto amati dai bambini. Impossibile resistere di fronte a questo fumante primo piatto, che grazie alla cottura in forno crea una deliziosa crosticina in superficie! Radunate tutti i bambini attorno alla tavola, siamo certi che non resisteranno a questo richiamo di filante mozzarella, alla cascata di prosciutto cotto a dadini e alle graziose mini penne.... forse nemmeno voi adulti!


						
						

														INGREDIENTI
							
							                            
                                
    								
    									
    										
    										1110
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1110
    					
    					    					    					
    					    Carboidrati
    					    g
    					    84.1
    					
    					    					    					
    					      di cui zuccheri
    					    g
    					    10.5
    					
    					    					    					
    					    Proteine
    					    g
    					    63.4
    					
    					    					    					
    					    Grassi
    					    g
    					    57.9
    					
    					    					    					
    					      di cui saturi
    					    g
    					    32.34
    					
    					    					    					
    					    Fibre
    					    g
    					    2.6
    					
    					    					    					
    					    Colesterolo
    					    mg
    					    182
    					
    					    					    					
    					    Sodio
    					    mg
    					    1048
    					
    					    				
    			
                            
													


						
														
							
														Ingredienti per una teglia di 28 cm di diametro
							

							
								

																	Mini Penne Rigate
								
								
								
																	320
									g
																

								

							
								

																	Prosciutto cotto
								
								
								
																	300
									g
																

								

							
								

																	Mozzarella
								
								
								
																	300
									g
																

								

							
								

																	Maggiorana
								
								
								
																	
									q.b.
																

								

							
								

																	Grana Padano DOP
								
								
								da grattugiare
																	40
									g
																

								

							
														
							
						
														
							
														per la crema di parmigiano
							

							
								

																	Latte intero
								
								
								
																	500
									g
																

								

							
								

																	Parmigiano Reggiano DOP
								
								
								da grattugiare
																	200
									g
																

								

							
								

																	Farina 00
								
								
								
																	50
									g
																

								

							
								

																	Burro
								
								
								
																	50
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pasticcio di mini penne con prosciutto e mozzarella iniziate dalla preparazione della crema al parmigiano. Mettete a scaldare un pentolino con il latte (dovrà solamente sfiorare il bollore), mentre in un altro tegame sciogliete il burro a fuoco basso ed unite la farina a pioggia 1. Mescolate energicamente con una frusta a mano per ottenere il roux. Quando avrà raggiunto una colorazione dorata, aggiungete il latte 2 ed amalgamate anch’esso agli altri ingredienti mentre fate cuocere a fuoco basso. Quando la besciamella sarà addensata togliete dal fuoco e versate il Parmigiano poco alla volta 3 per amalgamarlo bene, continuando a mescolare con la frusta. Quando gli ingredienti saranno totalmente amalgamati la crema al Parmigiano sarà pronta: tenetela da parte.
									

								

															

																		
																															
											
										
																														
																		Procedete con gli altri ingredienti per la pasta: tagliate il prosciutto cotto a fette di circa 1 cm di spessore 4, poi a listarelle, infine a cubetti 5. Ripetete l’operazione anche con la mozzarella 6.
									

								

															

																		
																															
											
										
																														
																		Prendete ora un tegame, versatevi l’acqua e portate a bollore. Quindi salate e mettete a cuocere la pasta 7. Quando sarà al dente trasferitela in una ciotola ampia e dai bordi alti e versatevi la crema di parmigiano 8. Amalgamatela bene alla pasta ed unite anche il prosciutto 9.
									

								

															

																		
																															
											
										
																														
																		Poi versate anche la mozzarella 10, salate 11 e pepate 12.
									

								

															

																		
																															
											
										
																														
																		Profumate con la maggiorana tritata finemente 13 ed amalgamate gli ingredienti con una spatola 14. Quindi trasferite la pasta condita in una teglia di 28 cm di diametro 15 distribuendola in modo uniforme.
									

								

															

																		
																															
											
										
																														
																		Spolverizzate con il Grana grattugiato 16 ed infornate 17 in forno statico preriscaldato a 200°C per 5 minuti, poi passate alla modalità grill per ulteriori 2 minuti per creare una leggera crosticina in superficie. Quindi estraete dal forno 18, lasciate intiepidire leggermente per far compattare gli ingredienti e servite il vostro pasticcio di mini penne con prosciutto e mozzarella!
									

								

							
					    