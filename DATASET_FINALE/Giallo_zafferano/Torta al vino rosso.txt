Difficoltà: Facile
La torta al vino rosso è un dolce soffice e profumato che deve il suo particolare aroma alla presenza della cannella e dei chiodi di garofano; l’impasto, il cui sapore ricorda quello intenso e speziato del vin brulé, viene poi arricchito con cacao, cioccolato fondente e vino rosso, ingredienti che conferiscono un profumo davvero unico e avvolgente. In questa golosa ricetta i sapori caldi del vino e del cioccolato sapranno davvero conquistarvi al primo assaggio: non vi resta altro che portare in tavola la torta al vino rosso e scoprire tutta la sua bontà!


						
						

														INGREDIENTI
							
							                            
                                
    								
    									
    										
    										710
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    710
    					
    					    					    					
    					    Carboidrati
    					    g
    					    72.2
    					
    					    					    					
    					      di cui zuccheri
    					    g
    					    48.1
    					
    					    					    					
    					    Proteine
    					    g
    					    9.9
    					
    					    					    					
    					    Grassi
    					    g
    					    41
    					
    					    					    					
    					      di cui saturi
    					    g
    					    23.25
    					
    					    					    					
    					    Fibre
    					    g
    					    2.6
    					
    					    					    					
    					    Colesterolo
    					    mg
    					    197
    					
    					    					    					
    					    Sodio
    					    mg
    					    79
    					
    					    				
    			
                            
													


						
														
							
														Ingredienti per una tortiera di 22 cm 
							

							
								

																	Vino rosso
								
								
								
																	150
									ml
																

								

							
								

																	Farina 00
								
								
								
																	250
									g
																

								

							
								

																	Uova
								
								
								medie
																	4
									
																

								

							
								

																	Burro
								
								
								a temperatura ambiente
																	250
									g
																

								

							
								

																	Zucchero
								
								
								
																	250
									g
																

								

							
								

																	Cannella in polvere
								
								
								
																	1
									cucchiaino
																

								

							
								

																	Chiodi di garofano macinati
								
								
								1/2 cucchiaino
																	
									
																

								

							
								

																	Cacao amaro in polvere
								
								
								
																	20
									g
																

								

							
								

																	Cioccolato fondente
								
								
								
																	150
									g
																

								

							
								

																	Lievito in polvere per dolci
								
								
								
																	16
									g
																

								

							
														
							
						
														
							
														per decorare
							

							
								

																	Panna fresca liquida
								
								
								
																	200
									g
																

								

							
								

																	Zucchero a velo
								
								
								
																	20
									g
																

								

							
								

																	Baccello di vaniglia
								
								
								semi di 1/2 bacca
																	
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta al vino rosso tagliate il burro a temperatura ambiente a cubetti e ponetelo in un robot da cucina munito di lame; aggiungete lo zucchero 1 e lavorate tutto fino ad ottenere una crema. Dividete i tuorli dagli albumi (conservate gli albumi, poiché verranno usati successivamente) e unite poco alla volta i tuorli al composto 2; amalgamateli bene, dopodiché versate la cannella e chiodi di garofano in polvere 3.
									

								

															

																		
																															
											
										
																														
																		Aggiungete anche il cacao amaro 4 e poi il vino rosso 5. Mescolate fino ad ottenere una crema dal colore uniforme e a questo punto trasferite l’impasto in una ciotola; versate la farina setacciata mischiata al lievito e mescolate bene con una spatola per evitare la formazione di grumi 6.
									

								

															

																		
																															
											
										
																														
																		In un recipiente montate a neve con uno sbattitore elettrico gli albumi che avete tenuto da parte 7; quando gli albumi saranno montati, con la spatola uniteli delicatamente al composto in tre riprese 8 mescolando dal basso verso l’alto per evitare che il composto si smonti. Successivamente con un coltello tagliate il cioccolato fondente molto finemente 9,
									

								

															

																		
																															
											
										
																														
																		E unitelo all’impasto che avete ottenuto 10. Imburrate e foderate con carta forno una tortiera del diametro di 22 cm e versatevi il composto 11, livellandolo bene con la spatola 12.
									

								

															

																		
																															
											
										
																														
																		Fate cuocere in forno statico preriscaldato a 150° per 90 minuti (o in forno ventilato a 130° per 80 minuti); per verificare la cottura fate la prova con uno stuzzicadenti: se, infilandolo, risulterà asciutto, significa che la torta è pronta; in caso contrario, proseguite la cottura per qualche minuto. Una volta pronta 13, sfornate la torta e sformatela, ponendola a raffreddare su una gratella 14. Poco prima di servire preparate le decorazioni: incidete la bacca di vaniglia nel senso della lunghezza e poi prelevate i semini interni con un coltellino. Versate la panna fresca liquida in una ciotola fredda e montatela insieme allo zucchero a velo con lo sbattitore elettrico, avendo cura di utilizzare le fruste fredde (potete riporre la ciotola e le fruste in frigorifero per alcuni minuti prima di utilizzarle): in questo modo riuscirete a montare più facilmente la panna 15.
									

								

															

																		
																															
											
										
																														
																		Aggiungete i semi di vaniglia e continuate con le fruste 16. Quando la panna sarà pronta, ponete la torta al vino rosso, che ormai si sarà raffreddata, su un piatto da portata o su di una alzatina; infine con una sac-à-poche dalla bocchetta zigrinata decoratela con la panna che avete preparato 17 e infine servite 18. Per un tocco finale più raffinato potete aggiungere alla decorazione anche una bacca di vaniglia intera e un paio di stecche di cannella.
									

								

							
					    