Difficoltà: Facile
Sul finire dell’estate anche le tavole si tingono dei colori ambrati dell’autunno, in particolare con i frutti del sottobosco che la natura offre in questo periodo! Primi tra tutti, i funghi! Deliziosi  per arricchire tanti primi piatti, come il risotto ai funghi, oppure da gustare come contorno. Tante sono le varietà dal gusto intenso e molto pregiate come i porcini, alle più semplici delicate come i funghi Champignon, abbiamo scelto proprio quest'ultimo tipo per realizzare dei croccanti crostini con patè di funghi Champignon e dare così il benvenuto a questa stagione. Decisamente cremoso, grazie al formaggio spalmabile e reso ancor più saporito per l'aggiunta delle noci, questo patè è perfetto da servire su deliziose fette di pane abbrustolito... offrite i crostini con patè di finghi Champignon come entrée ai vostri invitati, saranno un must dei vostri menù autunnali!


						
						

														INGREDIENTI
							
							                            
                                
    								
    									
    										
    										352
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    352
    					
    					    					    					
    					    Carboidrati
    					    g
    					    36.3
    					
    					    					    					
    					      di cui zuccheri
    					    g
    					    3
    					
    					    					    					
    					    Proteine
    					    g
    					    12.1
    					
    					    					    					
    					    Grassi
    					    g
    					    17.1
    					
    					    					    					
    					      di cui saturi
    					    g
    					    5.21
    					
    					    					    					
    					    Fibre
    					    g
    					    5.9
    					
    					    					    					
    					    Colesterolo
    					    mg
    					    23
    					
    					    					    					
    					    Sodio
    					    mg
    					    898
    					
    					    				
    			
                            
													


						
														
							
														Ingredienti per circa 600 g di patè di funghi
							

							
								

																	Funghi champignon
								
								
								
																	250
									g
																

								

							
								

																	Gherigli di noci
								
								
								
																	40
									g
																

								

							
								

																	Vino bianco
								
								
								
																	30
									g
																

								

							
								

																	Robiola
								
								
								
																	100
									g
																

								

							
								

																	Scalogno
								
								
								
																	50
									g
																

								

							
								

																	Timo
								
								
								
																	
									q.b.
																

								

							
								

																	Sale
								
								
								
																	
									q.b.
																

								

							
								

																	Pepe
								
								
								
																	
									q.b.
																

								

							
														
							
						
														
							
														Per 12 crostini
							

							
								

																	Baguette
								
								
								(o pane toscano) 
																	200
									g
																

								

							
								

																	Olio extravergine d'oliva
								
								
								
																	15
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i crostini con paté di funghi Champignon iniziate dalla preparazione della bruschetta. Prendete la baguette e tagliatela a fette dello spessore di 2cm circa 1. Dovrete ottenere circa 12 fettine. Disponetele su una leccarda foderata con carta forno ed irrorateli con un filo di olio 2. Infornate in modalità grill a 240°C per circa 2-3 minuti finché non otterranno la tipica colorazione dorata. Quindi estraete le bruschette dal forno 3 e tenete da parte.
									

								

															

																		
																															
											
										
																														
																		Procedete con la pulizia dei funghi, eliminando la parte terrosa del gambo del fungo: raschiate bene con un coltellino per eliminare ogni traccia di terra. Quindi privateli della parte terminale del gambo 4. Se i funghi non presentano molta terra potete anche aiutarvi nell’eliminazione della stessa con un pennellino. Alternativamente poneteli velocemente per alcuni secondi sotto un getto di acqua corrente fredda ed asciugateli immediatamente con un panno di cotone passandolo su tutta la superficie del fungo affinchè non assorbano l'acqua 5. Una volta puliti, tagliate i funghi nel senso della lunghezza a fettine sottili 6 e teneteli da parte.
									

								

															

																		
																															
											
										
																														
																		Tritate finemente lo scalogno 7, versatelo in una pentola dal fondo antiaderente ed ampio irrorata con un filo di olio 8. Fatelo appassire a fuoco dolce per 5-6 minuti, mescolandolo per favorire una cottura uniforme 9.
									

								

															

																		
																															
											
										
																														
																		Unite anche i funghi 10, sfumate con il vino bianco 11 e lasciate evaporare. Poi regolate di sale 12 e pepe.
									

								

															

																		
																															
											
										
																														
																		Infine aggiungete anche le foglie di timo 13. Lasciate cuocere per circa 10-12 minuti a fuoco moderato. Quindi fate raffreddare leggermente e trasferite i funghi cotti in un recipiente alto e stretto in cui unirete anche la robiola 14 e i gherigli di noci 15.
									

								

															

																		
																															
											
										
																														
																		Frullate con un mixer ad immersione gli ingredienti 16 fino ad ottenere un crema omogenea e sufficientemente compatta. Dopodiché prendete le bruschette e spalmatevi sopra il paté di funghi 17, quindi servite i vostri crostini con paté di funghi Champignon 18!
									

								

							
					    