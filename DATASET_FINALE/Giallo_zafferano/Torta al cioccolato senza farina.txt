Difficoltà: Facile
La torta al cioccolato è un classico senza tempo che si adatta a ogni occasione! In questa ricetta vi proponiamo una variante tanto semplice quanto golosa: la torta al cioccolato senza farina. Un dolce senza glutine realizzato con pochi ingredienti caratterizzato da un gusto ricco e fondente, ideale da servire anche come dessert magari accompagnato con una pallina di gelato! Potete guarnire la torta al cioccolato senza farina con un velo di cacao amaro e qualche lampone fresco, per aggiungere una nota di acidità, oppure con una spolverata di zucchero a velo, per esaltarne la dolcezza… sarà comunque un’irresistibile bontà!


						
						

														INGREDIENTI
							
													


						
														
							
														per uno stampo del diametro di 22 cm
							

							
								

																	Cioccolato fondente al 55% senza glutine
								
								
								
																	200
									g
																

								

							
								

																	Burro
								
								
								ammorbidito
																	100
									g
																

								

							
								

																	Zucchero di canna
								
								
								
																	80
									g
																

								

							
								

																	Cacao amaro in polvere senza glutine
								
								
								
																	40
									g
																

								

							
								

																	Uova
								
								
								(circa 3 medie)
																	165
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per spolverizzare
							

							
								

																	Cacao amaro in polvere senza glutine
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la torta al cioccolato senza farina, per prima cosa sciogliete il cioccolato a bagnomaria o in microonde, poi unite il burro ammorbidito 1 e mescolate con una marisa per amalgamarlo 2. Lasciate intiepidire e nel frattempo versate in una ciotola le uova e lo zucchero di canna 3.
									

								

															

																		
																																											
											
										
																						
											
										
																						
											
										
																																										
																		Lavorate con le fruste elettriche fino ad ottenere un composto chiaro e spumoso, poi aggiungete il sale e mescolate ancora 4. Unite il composto di cioccolato e burro 5 e amalgamate con le fruste 6.
									

								

															

																		
																																											
											
										
																						
											
										
																						
											
										
																																										
																		Infine aggiungete il cacao amaro setacciato 7 e incorporatelo delicatamente con una marisa 8. Versate l’impasto ottenuto in uno stampo del diametro di 22 cm foderato con carta forno 9. Cuocete in forno statico preriscaldato a 180° per 40-45 minuti.
									

								

															

																		
																																											
											
										
																						
											
										
																						
											
										
																																										
																		Una volta cotta, sfornate e lasciate raffreddare nello stampo 10. Spolverizzate la superficie con cacao amaro 11 e guarnite, se desiderate, con lamponi freschi. La vostra torta al cioccolato senza farina è pronta per essere servita 12!
									

								

							
					    