Difficoltà: Facile
Prima nelle pasticcerie americane e ora in giro per tutto il mondo potete trovare i cupcake, le famose tortine soffici, glassate con i più svariati frosting. Hanno fatto il giro delle vetrine diventando un vero e proprio status symbol della pasticceria, nella fattispecie per tutti gli amanti del cake design. Non a caso i cupcake si prestano benissimo per essere rivestiti con pasta di zucchero, crema al burro e, non per ultimo, il frosting al burro o al formaggio. Noi per esempio abbiamo scelto quello al burro, in puro stile americano, ma a voi la scelta sul tipo di decorazione. Largo spazio anche alla fantasia, i cupcake si trasformano facilmente nella loro versione al cioccolato, ancora più golosi, o red velvet, per gli inguaribili romantici. Tante altre sono le versioni e moltissime quelle che abbiamo sperimentato, per esempio in occasione della festa di Halloween... non vi resta che cercare quella che preferite nel nostro raccoglitore online di ricette. Ma per ora occupiamoci della ricetta dei cupcake e preparatevi anche voi a sorprendere i vostri amici con la magia di questi golosi tortini!


						
						

														INGREDIENTI
							
							                            
                                
    								
    									
    										
    										373
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    373
    					
    					    					    					
    					    Carboidrati
    					    g
    					    44.9
    					
    					    					    					
    					      di cui zuccheri
    					    g
    					    37.2
    					
    					    					    					
    					    Proteine
    					    g
    					    3
    					
    					    					    					
    					    Grassi
    					    g
    					    20.2
    					
    					    					    					
    					      di cui saturi
    					    g
    					    11.5
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    108
    					
    					    					    					
    					    Sodio
    					    mg
    					    55
    					
    					    				
    			
                            
													


						
														
							
														Ingredienti per 12 cupcake
							

							
								

																	Burro
								
								
								a temperatura ambiente 
																	120
									g
																

								

							
								

																	Farina 00
								
								
								
																	120
									g
																

								

							
								

																	Zucchero
								
								
								
																	120
									g
																

								

							
								

																	Uova
								
								
								( circa 3 medie)
																	165
									g
																

								

							
								

																	Essenza di vaniglia
								
								
								
																	1
									cucchiaino
																

								

							
								

																	Lievito in polvere per dolci
								
								
								
																	2
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per decorare
							

							
								

																	Zucchero a velo
								
								
								
																	300
									g
																

								

							
								

																	Burro
								
								
								a temperatura ambiente
																	150
									g
																

								

							
								

																	Essenza di vaniglia
								
								
								
																	1
									cucchiaino
																

								

							
								

																	Latte intero
								
								
								
																	1
									cucchiaio
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cupcake cominciate a portare a temperatura ambiente burro e uova. Versate quindi il burro ammorbidito in una ciotola, aggiungete lo zucchero 1 e l’essenza di vaniglia (in alternativa usate scorza di limone) 2. Azionate le fruste a velocità medio alta e lasciate che il composto monti leggermente 3.
									

								

															

																		
																															
											
										
																														
																		Dopo qualche minuto unite le uova un po’ alla volta, continuando a lavorare con le fruste 4. Non appena queste saranno incorporate, spegnete le fruste 5 e sistemate un colino sulla ciotola 6.
									

								

															

																		
																															
											
										
																														
																		In questo modo potrete setacciare la farina e il lievito per dolci 7. Mescolate bene con una spatola 8 ed ecco pronto l’impasto 9.
									

								

															

																		
																															
											
										
																														
																		Riempite 12 pirottini di carta disposti in una leccarda da muffin 10. Sarà sufficiente riempire a cucchiaiate ogni stampino con circa 40 g di impasto 11. Prima di infornare sbattete più volte la teglia sul piano da lavoro, in questo modo andrete a livellare accuratamente la superficie e otterrete dei cupcake gonfi ma con la superficie piatta. Cuocete in forno caldo a 180° per circa 25 minuti. Una volta cotti lasciateli raffreddare a temperatura ambiente prima di guarnirli 12.
									

								

							
					    