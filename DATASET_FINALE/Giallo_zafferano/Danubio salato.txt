Difficoltà: Facile
Il danubio salato è uno dei rustici più famosi della cucina partenopea, insieme al babà salato , al babà rustico, al casatiello e al tortano, non può mancare sulla tavole delle feste. La sua forma accattivante richiama la convivialità: una volta posto al centro della tavola ogni pallina si deve staccare rigorosamente con le mani! Questi morbidi bocconcini custodiscono un filante e gustoso ripieno da assaporare morso dopo morso. L’origine di questa ricetta è legata a due leggende: la prima attribuisce la nascita del danubio alla zia austriaca del celebre pasticcere napoletano Scaturchio, l’altra rimanda all’epoca dei Borbone con il matrimonio tra Ferdinando I e Maria Carolina d’Asburgo Lorena e le influenze culinarie dei cuochi viennesi. Le radici di questo appetitoso piatto sono quindi dubbie, ma la sua bontà è una certezza! E se non vi basta la versione salata allora dovete provare quella dolce e quella ripiena alla Nutella!

Scoprite anche il nostro wool roll bread, un pane davvero curioso, ripieno di formaggio!


						
						

														INGREDIENTI
							
							                            
                                
    								
    									
    										
    										333
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    333
    					
    					    					    					
    					    Carboidrati
    					    g
    					    42.3
    					
    					    					    					
    					      di cui zuccheri
    					    g
    					    5.4
    					
    					    					    					
    					    Proteine
    					    g
    					    14
    					
    					    					    					
    					    Grassi
    					    g
    					    12
    					
    					    					    					
    					      di cui saturi
    					    g
    					    3.89
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    68
    					
    					    					    					
    					    Sodio
    					    mg
    					    568
    					
    					    				
    			
                            
													


						
														
							
														Ingredienti per l'impasto (per circa 20 palline)
							

							
								

																	Latte intero
								
								
								
																	230
									g
																

								

							
								

																	Farina Manitoba
								
								
								
																	550
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Zucchero
								
								
								
																	30
									g
																

								

							
								

																	Uova
								
								
								medio
																	1
									
																

								

							
								

																	Sale fino
								
								
								
																	10
									g
																

								

							
								

																	Lievito di birra fresco
								
								
								
																	14
									g
																

								

							
														
							
						
														
							
														Per il ripieno
							

							
								

																	Prosciutto cotto
								
								
								
																	120
									g
																

								

							
								

																	Scamorza (provola)
								
								
								
																	100
									g
																

								

							
														
							
						
														
							
														Per spennellare
							

							
								

																	Latte intero
								
								
								
																	20
									g
																

								

							
								

																	Tuorli
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il danubio salato cominciate dall’impasto da lavorare direttamente nella ciotola. Versate la farina, sbriciolate il lievito 1 e unite zucchero 2, sale e l’uovo 3.
									

								

															

																		
																															
											
										
																														
																		Infine versate il latte 4 e cominciate a impastare con una forchetta per raccogliere gli ingredienti. Non appena il composto inizia a prendere consistenza, togliete la forchetta e utilizzate le mani aggiungendo anche l’olio a filo 5. Quando il tutto inizierà ad uniformarsi trasferite sul piano di lavoro 6.
									

								

															

																		
																															
											
										
																														
																		Lavorate con le mani per ottenere un composto liscio e omogeneo. Formate una palla 7 e trasferitela in una ciotola, coprite con pellicola 8 e ponete a lievitare per almeno 3 d’ore, potete porre l’impasto a lievitare nel forno spento con la luce accesa. Trascorso il tempo di lievitazione il panetto avrà raddoppiato il suo volume 9.
									

								

															

																		
																															
											
										
																														
																		Intanto sminuzzate il prosciutto cotto 10 e tagliate a cubetti il formaggio 11. Dividete a metà l’impasto con un tarocco 12.
									

								

															

																		
																															
											
										
																														
																		Prendete una metà e arrotolatela per ottenere un salsicciotto 13. Ricavate da questo 10 pezzi uguali 14. In totale dovrete ottenere 20 pezzi. Prendete ciascun pezzetto di impasto, appiattitelo leggermente e farcitelo con il prosciutto e il formaggio 15.
									

								

															

																		
																															
											
										
																														
																		Richiudete i lembi (16-17) e formate una pallina 18.
									

								

															

																		
																															
											
										
																														
																		Oliate una teglia da 28 cm di diametro 19, adagiate qui le palline 20 posizionandole con la chiusura rivolta verso il basso e disposte a raggiera lungo tutto il perimetro. Coprite con la pellicola 21 e lasciate lievitare nuovamente per 30 minuti.
									

								

															

																		
																															
											
										
																														
																		Nel frattempo preriscaldate il forno a 180° in modalità statica e sbattete il tuorlo con il latte 22, con questa miscela spennellate le palline lievitate 23 e cuocetele per circa 30 minuti nella parte centrale del forno. A cottura ultima sfornate il danubio salato e servitelo tiepido 24.
									

								

							
					    