Difficoltà: Media
Si dice che il dessert sia il momento più importante di una cena perché è l’ultimo ricordo che ci si porta a casa… per conquistare i vostri ospiti, quindi, ci vuole una ricetta di grande effetto e che possa essere gradita da tutti: la torta mousse alla vaniglia! La sottile base al cacao incontra una morbida mousse dal gusto delicato e dal profumo intenso, che nasce dall’unione di meringa italiana e panna semi-montata. Noi abbiamo scelto una decorazione dalle linee essenziali realizzata con lamponi e foglie di menta per aggiungere non solo una nota di colore, ma anche un tocco estremamente elegante e raffinato. Perfetta per le festività natalizie o per le occasioni più importanti, la torta mousse alla vaniglia sarà sicuramente il ricordo più bello della vostra cena!


						
						

														INGREDIENTI
							
							                            
                                
    								
    									
    										
    										370
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    370
    					
    					    					    					
    					    Carboidrati
    					    g
    					    42.8
    					
    					    					    					
    					      di cui zuccheri
    					    g
    					    33.8
    					
    					    					    					
    					    Proteine
    					    g
    					    5.2
    					
    					    					    					
    					    Grassi
    					    g
    					    19.8
    					
    					    					    					
    					      di cui saturi
    					    g
    					    11.21
    					
    					    					    					
    					    Fibre
    					    g
    					    3.7
    					
    					    					    					
    					    Colesterolo
    					    mg
    					    89
    					
    					    					    					
    					    Sodio
    					    mg
    					    293
    					
    					    				
    			
                            
													


						
														
							
														Per la base al cacao
							

							
								

																	Farina 00
								
								
								
																	65
									g
																

								

							
								

																	Cacao amaro in polvere
								
								
								
																	15
									g
																

								

							
								

																	Burro
								
								
								morbido
																	60
									g
																

								

							
								

																	Zucchero a velo
								
								
								
																	40
									g
																

								

							
								

																	Tuorli
								
								
								(circa 1 medio)
																	17
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per la mousse
							

							
								

																	Panna fresca liquida
								
								
								
																	150
									g
																

								

							
								

																	Albumi
								
								
								(circa 2 medi)
																	75
									g
																

								

							
								

																	Zucchero
								
								
								
																	140
									g
																

								

							
								

																	Acqua
								
								
								
																	40
									g
																

								

							
								

																	Estratto di vaniglia
								
								
								
																	5
									g
																

								

							
														
							
						
														
							
														Per decorare
							

							
								

																	Lamponi
								
								
								
																	125
									g
																

								

							
								

																	Menta
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la torta mousse alla vaniglia, per prima cosa preparate la base: mettete il burro ammorbidito in una ciotola insieme allo zucchero a velo 1 e lavorate con le fruste elettriche per ridurlo in crema, poi aggiungete il tuorlo 2 e un pizzico di sale 3, continuando a mescolare.
									

								

															

																		
																															
											
										
																														
																		Setacciate la farina 4 e il cacao nella ciotola 5 e lavorate ancora per amalgamare il tutto 6.
									

								

															

																		
																															
											
										
																														
																		Posizionate un anello da pasticceria del diametro di 18 cm su una leccarda foderata con carta forno. Aiutandovi con un sac-à-poche 7 spremete l’impasto all’interno dell’anello per formare un disco e livellatelo con una spatola 8. Cuocete in forno statico preriscaldato a 180° per 15 minuti, poi sfornate e lasciate raffreddare completamente la base 9.
									

								

															

																		
																															
											
										
																														
																		Nel frattempo dedicatevi alla mousse: versate lo zucchero e l’acqua in un pentolino dal fondo spesso 10 e portate a bollore misurando la temperatura con un termometro da cucina 11. Quando lo sciroppo avrà raggiunto i 114°, iniziate a montare gli albumi in una ciotola 12.
									

								

															

																		
																															
											
										
																														
																		Quando il termometro segnerà 121°, abbassate la velocità delle fruste e versate lo sciroppo a filo negli albumi 13. Dopo aver incorporato lo sciroppo, aggiungete anche l’estratto di vaniglia 14 e continuate a lavorare fino al completo raffreddamento della meringa 15.
									

								

															

																		
																															
											
										
																														
																		Semi-montate la panna fresca liquida in un’altra ciotola 16, poi incorporatela alla meringa 17 mescolando dal basso verso l’alto con una spatola 18.
									

								

															

																		
																															
											
										
																														
																		Versate la mousse all’interno di uno stampo di silicone del diametro di 16 cm alla base, 20 cm in superficie e altezza di 4 cm, con scanalatura 19. Adagiate la base di cacao sulla mousse 20 e premete delicatamente con le mani, poi trasferite lo stampo in freezer per almeno 8-10 ore. Trascorso questo tempo 21, sformate la torta mousse capovolgendola su un piatto da portata e riponete in frigorifero per 2 ore prima di servirla.
									

								

															

																		
																															
											
										
																														
																		Poco prima di servire, frullate i lamponi in un mixer 22, tenendone da parte qualcuno intero. Setacciate la purea ottenuta 23 e decorate la mousse aiutandovi con un biberon da cucina, poi rifinite con i lamponi interi e qualche foglia di menta. La vostra torta mousse alla vaniglia è pronta 24!
									

								

							
					    