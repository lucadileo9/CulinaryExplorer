Difficoltà: Facile
Il veggie burger è un piatto unico vegetariano a base di lenticchie dal sapore molto ricco. Una valida e saporita alternativa all'hamburger di carne. Tra due fette di burger buns, che i navigati della panificazione potranno preparare in casa, vi aspetta un burger dal sapore unico, un mix perfetto di legumi, verdure e spezie che, combinati insieme, creano la giusta consistenza. Per insaporire il veggie burger abbiamo scelto pomodoro fresco, senape e formaggio. Sperimentate gli abbinamenti che preferite, con i veggie burger si può dare spazio alla creatività e sbizzarrirsi!


						
						

														INGREDIENTI
							
													


						
														
							
														per 6 burger
							

							
								

																	Lenticchie secche
								
								
								
																	200
									g
																

								

							
								

																	Carote
								
								
								
																	100
									g
																

								

							
								

																	Pane raffermo
								
								
								mollica
																	100
									g
																

								

							
								

																	Uova
								
								
								
																	60
									g
																

								

							
								

																	Sedano
								
								
								
																	30
									g
																

								

							
								

																	Pomodori secchi sott'olio
								
								
								
																	30
									g
																

								

							
								

																	Cipollotto fresco
								
								
								
																	1
									
																

								

							
								

																	Timo
								
								
								
																	
									q.b.
																

								

							
								

																	Paprika
								
								
								
																	
									q.b.
																

								

							
								

																	Olio extravergine d'oliva
								
								
								biologico non filtrato
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per condire
							

							
								

																	Panini da hamburger
								
								
								
																	6
									
																

								

							
								

																	Provolone
								
								
								
																	6
									fette
																

								

							
								

																	Pomodori cuore di bue
								
								
								
																	2
									
																

								

							
								

																	Cipollotto fresco
								
								
								
																	
									q.b.
																

								

							
								

																	Senape
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il veggie burger sciacquate bene le lenticchie 1, poi scolatele e lessatele contando circa 30 minuti da quando parte il bollore, in acqua leggermente salata 2. Per i tempi di cottura potete fare riferimento alla confezione. Una volta pronte, scolatele bene e trasferitele nella ciotola del mixer. Aggiungete alle lenticchie la carota, spuntata, pelata e tagliata a pezzi 3.
									

								

															

																		
																																											
											
										
																						
											
										
																						
											
										
																																										
																		Unite anche il sedano, privato della parte esterna e tagliato a pezzi, il cipollotto mondato e tagliato grossolanamente 4, i pomodori secchi scolati dall'olio di conservazione 5 e l’uovo 6.
									

								

															

																		
																																											
											
										
																						
											
										
																						
											
										
																																										
																		Insaporite con il timo 7 e la paprika 8. Frullate tutti gli ingredienti sino ad ottenere una crema omogenea e morbida 9. 
									

								

															

																		
																																											
											
										
																						
											
										
																						
											
										
																																										
																		Aggiungete al composto la mollica di pane a pezzi 10 e frullate il tutto sino ad ottenere un composto morbido, ma malleabile 11. Foderate una placca con carta forno 12.
									

								

															

																		
																																											
											
										
																						
											
										
																						
											
										
																																										
																		Con l’aiuto di un coppapasta da 10 cm, formate 6 burger (basteranno circa 2 cucchiai di impasto per ciascuno stampo). Pressate bene il composto con il dorso del cucchiaio per compattare il burger 13. Sfilate l'anello 14 e proseguite in questo modo fino a ottenere 6 burger 15.
									

								

															

																		
																																											
											
										
																						
											
										
																						
											
										
																																										
																		Salate la superficie dei burger, versate un filo di olio su ciascuno 16 e infornate a 200° in forno ventilato preriscaldato per 20-25 minuti, sino a doratura. Nel frattempo tagliate a fette di circa 1 cm i pomodori 17. In un'altra teglia adagiate i panini divisi a metà con sopra una fetta di provolone 18. Scaldate in forno pochi minuti, il tempo sufficiente a far fondere e filare il formaggio. 
									

								

															

																		
																																											
											
										
																						
											
										
																						
											
										
																																										
																		Sfornate i burger 19 e componete il panino: adagiate il burger sopra il formaggio 20, ricoprite con una fetta di pomodoro e guarnite con senape 21.
									

								

															

																		
																																											
											
										
																						
											
										
																						
											
										
																																										
																		Completate con rondelle di cipollotto 22 e richiudete con l'altra metà del pane 23. Il veggie burger è pronto da gustare 24!
									

								

							
					    