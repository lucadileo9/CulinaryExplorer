Difficoltà: Facile
I fichi con la loro dolcezza e il gusto zuccherino scandiscono piacevolmente le giornate di piena estate. Dopo aver preparato deliziosi biscotti di frolla scioglievole, oggi vogliamo invitarvi a tuffarli in una torta dal bel colore ambrato, come l'abbronzatura alla fine delle vacanze: la torta di fichi è il modo migliore per salutare la bella stagione! Questo dolce è facilissimo da preparare e, soprattutto, buonissimo da mangiare. Lasciatevi conquistare dal morbido e profumato impasto di questa torta in cui tuffare i fichi sodi e polposi... E non dimenticate di impreziosirli con mandorle a lamelle e zucchero di canna che darà a questi frutti un bel colore dorato. La torta di fichi, ottima come merenda o come dessert, è perfetta per sfogliare foto e cartoline dell'estate trascorsa: siete pronti a gustarla insieme ai vostri amici, mentre ripensate alle vacanze e già sognate il prossimo viaggio?


						
						

														INGREDIENTI
							
							                            
                                
    								
    									
    										
    										299
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    299
    					
    					    					    					
    					    Carboidrati
    					    g
    					    39.4
    					
    					    					    					
    					      di cui zuccheri
    					    g
    					    17.2
    					
    					    					    					
    					    Proteine
    					    g
    					    6.1
    					
    					    					    					
    					    Grassi
    					    g
    					    12.9
    					
    					    					    					
    					      di cui saturi
    					    g
    					    5.51
    					
    					    					    					
    					    Fibre
    					    g
    					    2.3
    					
    					    					    					
    					    Colesterolo
    					    mg
    					    64
    					
    					    					    					
    					    Sodio
    					    mg
    					    97
    					
    					    				
    			
                            
													


						
														
							
														Ingredienti per uno stampo da 22 cm di diametro
							

							
								

																	Fichi
								
								
								
																	300
									g
																

								

							
								

																	Farina 00
								
								
								
																	150
									g
																

								

							
								

																	Farina di mandorle
								
								
								
																	50
									g
																

								

							
								

																	Burro
								
								
								(a temperature ambiente)
																	100
									g
																

								

							
								

																	Latte intero
								
								
								
																	45
									g
																

								

							
								

																	Uova
								
								
								medie
																	2
									
																

								

							
								

																	Scorza di limone
								
								
								
																	1
									
																

								

							
								

																	Zucchero
								
								
								
																	100
									g
																

								

							
								

																	Sale fino
								
								
								
																	1
									pizzico
																

								

							
								

																	Lievito in polvere per dolci
								
								
								
																	10
									g
																

								

							
														
							
						
														
							
														per decorare
							

							
								

																	Mandorle in scaglie
								
								
								
																	
									q.b.
																

								

							
								

																	Zucchero di canna
								
								
								
																	
									q.b.
																

								

							
														
							
						
														
							
														Per imburrare e infarinare lo stampo
							

							
								

																	Burro
								
								
								
																	
									q.b.
																

								

							
								

																	Farina 00
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta di fichi partite dall'impasto: mettete nella planetaria il burro a temperatura ambiente tagliato a tocchetti e unite lo zucchero 1, lavorando a velocità medio-bassa fino a quando non avrete ottenuto un composto chiaro e spumoso. In una ciotola sbattete le uova con una forchetta e unitele a poco a poco nella planetaria 2, fino a quando non si saranno bene incorporate. Aggiungete il pizzico di sale e, sempre mentre la planetaria è in funzione, unite anche la scorza di limone grattuggiata 3.
									

								

															

																		
																															
											
										
																														
																		Mentre la planetaria continua a lavorare, in una ciotola a parte setacciate le polveri: la farina 00, la farina di mandorle 4 e il lievito 5 e poi unitele, un cucchiaio alla volta, nella planetaria in funzione 6.
									

								

															

																		
																															
											
										
																														
																		Quando anche le polveri saranno bene incorporate unite a filo il latte a temperatura ambiente7. Lavorate ancora l'impasto fino a quando il latte non sarà assorbito. A questo punto versate l'impasto in uno stampo con cerniera da 22 cm di diametro, imburrato e infarinato 8. Aiutandovi con una spatola, distribuite e livellate in modo uniforme l'impasto nella teglia 9.
									

								

															

																		
																															
											
										
																														
																		Ora potete passare ai fichi: sbucciateli 10, togliate via la parte finale, quindi ricavate delle fettine non troppo spesse 11. Riprendete lo stampo e iniziate a disporre a raggera le fettine di fichi; iniziate in un punto 12
									

								

															

																		
																															
											
										
																														
																		procedete con le altre fino a riempire la superficie, partendo dal perimetro esterno poi procedendo mano a mano verso il centro (13-14). Guarnite la superficie con le mandorle a scaglie 14 e spolverizzate con lo zucchero di canna 15.
									

								

															

																		
																															
											
										
																														
																		Una volta che avrete finito di guarnire la torta 16 infornatela in forno statico preriscaldato a 170° per 40-45 minuti. Durante la cottura lo zucchero di canna darà un colore ambrato alla superficie della torta ma se dopo la prima mezz'ora di cottura vi sembra che si colori troppo, copritela con un foglio di carta stagnola e proseguite la cottura. Al termine della cottura fate la prova dello stecchino: se infilzando la torta lo stecchino esce asciutto e pulito significa che è pronta 17. Una volta sfornata lasciatela raffreddare e poi sformatela 18. La vostra torta di fichi è pronta per essere gustata!
									

								

							
					    