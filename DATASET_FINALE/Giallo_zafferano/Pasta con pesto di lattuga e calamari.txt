Difficoltà: Facile
Chi ha detto che la lattuga si utilizza tagliata nelle insalate o a foglie intere per creare originali cestini ripieni? Oggi abbiamo preparato un primo piatto insolito ma che ci ha veramente conquistato dal primo assaggio: pasta con pesto di lattuga e calamari. Immaginate di portarla in tavola: quanti indovineranno l'ingrediente segreto che la rende così cremosa e gustosa? Noi abbiamo provato a fare questo gioco in redazione, ma solo in pochi sono riusciti a scoprirlo! La lattuga non è l'unico ingrediente speciale di questo piatto, nessuno riuscirà a resistere al ragù bianco di calamari aromatizzato al finocchietto... e ciò che farà la vera differenza sarà la pioggia di briciole di taralli pugliesi! 


						
						

														INGREDIENTI
							
							                            
                                
    								
    									
    										
    										635
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    635
    					
    					    					    					
    					    Carboidrati
    					    g
    					    66.5
    					
    					    					    					
    					      di cui zuccheri
    					    g
    					    4.7
    					
    					    					    					
    					    Proteine
    					    g
    					    20.2
    					
    					    					    					
    					    Grassi
    					    g
    					    31.6
    					
    					    					    					
    					      di cui saturi
    					    g
    					    5.07
    					
    					    					    					
    					    Fibre
    					    g
    					    10.3
    					
    					    					    					
    					    Colesterolo
    					    mg
    					    35
    					
    					    					    					
    					    Sodio
    					    mg
    					    910
    					
    					    				
    			
                            
													


						
														
							
							

							
								

																	Fusilli 5 cereali
								
								
								
																	320
									g
																

								

							
								

																	Calamari
								
								
								già puliti
																	220
									g
																

								

							
								

																	Taralli
								
								
								pugliesi
																	100
									g
																

								

							
								

																	Paprika dolce
								
								
								
																	1
									cucchiaino
																

								

							
								

																	Finocchietto selvatico
								
								
								
																	
									q.b.
																

								

							
								

																	Scalogno
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														per il pesto di lattuga
							

							
								

																	Lattuga romana
								
								
								
																	180
									g
																

								

							
								

																	Olio extravergine d'oliva
								
								
								
																	80
									g
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con pesto di lattuga calamari iniziate proprio da quest'ultimi. Noi abbiamo acquistato dei calamari già puliti, ma se i vostri non lo fossero potete seguire la nostra scheda: come pulire i calamari. Incidete il mantello 1 e apritelo a libro. Con un coltello ricavate prima delle listarelle 2, poi dei cubetti piccoli 3. 
									

								

															

																		
																															
											
										
																														
																		Tagliate lo scalogno a rondelle sottili 4 e lasciatele soffriggere in padella con un filo d'olio 5. Non appena sarà ben rosolato unite i cubetti di calamari 6 e saltateli per pochi istanti. 
									

								

															

																		
																															
											
										
																														
																		Aggiungete la paprika dolce 7 e cuocete ancora per un paio di minuti. Poi spegnete la fiamma e unite i ciuffetti di finocchietto selvatico 8. Tenete da parte i calamari e occupatevi del pesto di lattuga. Lavatela, asciugatela e tagliatela in pezzi, quindi trasferitela nel bicchiere di un mixer 9. 
									

								

															

																		
																															
											
										
																														
																		Versate poi l'olio 10 e regolate di sale. Frullate il tutto con un mixer ad immersione 11 fino ad ottenere una crema liscia. Trasferite quindi il pesto di lattuga in una ciotolina e copritela con della pellicola a contatto 12. 
									

								

															

																		
																															
											
										
																														
																		Cuocete la pasta in abbondante acqua salata bollente 13 e scolatela al dente, trasferendola direttamente all'interno di un tegame. Unite il pesto di lattuga, un mestolo di acqua di cottura 14 e saltate il tutto. Aggiungete poi anche metà del ragù di calamari 15 e mescolate ancora. 
									

								

															

																		
																															
											
										
																														
																		Trasferite la pasta nei piatti e aggiungete su ciascuno un pò di ragù di calamari 16. Guarnite con i taralli sbriciolati 17 e servite la vostra pasta al pesto di lattuga e  calamari 18. 
									

								

							
					    