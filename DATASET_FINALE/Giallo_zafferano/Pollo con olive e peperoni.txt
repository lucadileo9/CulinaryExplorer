Difficoltà: Facile
Pollo e peperoni è senza dubbio un abbinamento irrestistibile! Da gustare nella sua versione più cremosa, in insalata oppure semplicemente in padella, come il nostro pollo con olive e peperoni, un piatto casalingo facile e gustoso. Appetitose cosce di pollo da rosolare in padella e poi stufare con i peperoni, che in cottura rilasceranno tutto il loro aroma e profumo, rendendo ancora più saporita al carne. Un tocco stuzzicante di olive e capperi completerà questo prelibato secondo piatto.


												
						
						

														INGREDIENTI
							
													


						
							
							

							
								

																	Cosce di pollo
								
								
								
																	800
									g
																

								

							
								

																	Peperoni gialli
								
								
								
																	500
									g
																

								

							
								

																	Peperoni rossi
								
								
								
																	500
									g
																

								

							
								

																	Aglio
								
								
								
																	2
									spicchi
																

								

							
								

																	Olive nere
								
								
								
																	120
									g
																

								

							
								

																	Capperi sotto sale
								
								
								
																	15
									g
																

								

							
								

																	Vino bianco secco
								
								
								
																	80
									ml
																

								

							
								

																	Acqua
								
								
								calda
																	30
									ml
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Maggiorana
								
								
								
																	
									q.b.
																

								

							
								

																	Origano
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il pollo con olive e peperoni, lavate e asciugate i peperoni, poi eliminate la calotta per privarli del picciolo 1, tagliateli a metà nel senso della lunghezza, eliminate i semi interni e i filamenti bianchi con un coltellino affilato 2. Tagliate ciascuna metà dei peperoni a listarelle spesse circa 1 cm e mezzo 3. 
									

								

															

																		
																																											
											
										
																						
											
										
																						
											
										
																																										
																		Dissalate i capperi sciacquandoli sotto l'acqua corrente 4. Mettete un filo d’olio in una capiente padella, unite gli spicchi d’aglio sbucciati 5 e lasciate scaldare a fiamma bassa, unite le cosce di pollo 6 e sempre a fiamma bassa fatele dorare da entrambi i lati girandole con una pinza da cucina (occorreranno circa 8 minuti). 
									

								

															

																		
																																											
											
										
																						
											
										
																						
											
										
																																										
																		Appena le cosce di pollo sono ben dorate 7 unite il vino bianco 8 e lasciatelo sfumare, eliminate l’aglio. A questo punto unite i peperoni a listarelle 9 e l’acqua calda. 
									

								

															

																		
																																											
											
										
																						
											
										
																						
											
										
																																										
																		Unite anche con le olive 10 e i capperi 11, coprite con un coperchio 12 e lasciate cuocere a fiamma bassa per 15 minuti. 
									

								

															

																		
																																											
											
										
																						
											
										
																						
											
										
																																										
																		Adesso aggiustate di sale, insaporite con una macinata di pepe 13, coprite con il coperchio e completate la cottura scuotendo ogni tanto la padella, occorreranno circa 30 minuti. A questo punto togliete il coperchio, alzate leggermente la fiamma e cuocete altri 5 minuti per addensare un pò il fondo e fare insaporire il tutto, completate con foglioline di maggiorana e origano fresco 14. Servite subito il pollo con olive e peperoni 15.
									

								

							
					    