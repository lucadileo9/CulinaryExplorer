Difficoltà: Molto facile
I primi piatti sono tra le ricette in cui si può essere sempre molto originali e proporre ogni giorno una preparazione diversa e appetitosa: a volte basta un po’ di fantasia, altre volte solo scegliere un formato di pasta più particolare, come i garganelli che, anche in questo caso, arricchiscono la ricetta di creatività. I garganelli al ragù di asparagi e zucchine sono un primo piatto ricco e saporito, reso ancora più gustoso dalla pancetta croccante. Una ricetta ideale per la primavera, realizzata con garganelli all'uovo conditi con una dadolata di verdure di stagione: asparagi e zucchine, e insaporiti da cubetti di pancetta e parmigiano grattuggiato. I garganelli al ragù di asparagi e zucchine sono molto sostanziosi e appetitosi e possono essere gustati sia per il pranzo sia per la cena.


												
						
						

														INGREDIENTI
							
							                            
                                
    								
    									
    										
    										412
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    412
    					
    					    					    					
    					    Carboidrati
    					    g
    					    53.1
    					
    					    					    					
    					      di cui zuccheri
    					    g
    					    5.2
    					
    					    					    					
    					    Proteine
    					    g
    					    15.7
    					
    					    					    					
    					    Grassi
    					    g
    					    15.2
    					
    					    					    					
    					      di cui saturi
    					    g
    					    3.57
    					
    					    					    					
    					    Fibre
    					    g
    					    4.6
    					
    					    					    					
    					    Colesterolo
    					    mg
    					    75
    					
    					    					    					
    					    Sodio
    					    mg
    					    679
    					
    					    				
    			
                            
													


						
							
							

							
								

																	Garganelli all'uovo
								
								
								
																	250
									g
																

								

							
								

																	Asparagi
								
								
								
																	400
									g
																

								

							
								

																	Zucchine
								
								
								
																	160
									g
																

								

							
								

																	Scalogno
								
								
								
																	30
									g
																

								

							
								

																	Pancetta affumicata
								
								
								 
																	100
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Timo
								
								
								
																	
									q.b.
																

								

							
								

																	Brodo vegetale
								
								
								
																	60
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i garganelli al ragù di asparagi e zucchine iniziate facendo il brodo vegetale. Proseguite pulendo gli asparagi con il pela patate – eliminate la parte bianca con un coltello fino a pareggiarli 1 e poi con il pela verdure togliete la parte esterna del gambo, quella più filamentosa 2, e infine tagliateli a rondelle e lasciate intere le punte 3.
									

								

															

																		
																															
											
										
																														
																		Procedete lavando anche la zucchina, spuntatela e tagliatela a dadini 4. Tritate poi il timo 5. In ultimo, tritiate finemente lo scalogno, quindi andiate a cuocere il ragù di verdure 6.
									

								

															

																		
																															
											
										
																														
																		In una padella capiente versate l’olio 7 e andate a soffriggere lo scalogno a fuoco dolce 8, poi versate le zucchine, e lasciate cuocere per circa 5 minuti 9.
									

								

															

																		
																															
											
										
																														
																		Aggiungere gli asparagi 10, il timo tritato 11 e aggiustate di sale e pepe. Versate poi il brodo e lasciatelo cuocere per 20 minuti a fuoco lento 12.
									

								

															

																		
																															
											
										
																														
																		Nel frattempo, tagliate a dadini la pancetta 13 e versatela in una padella per saltarla a fuoco medio: mescolate di tanto in tanto perché diventi dorata e croccante 14. Poi spegnete il fuoco, scolate la pancetta del grasso in eccesso. 15
									

								

															

																		
																															
											
										
																														
																		Versate la pancetta croccante priva del grasso in eccesso nella padella di asparagi e zucchine ormai cotte 16. Ora cuocete i garganelli in abbondante acqua salata a piacere 17, scolateli al dente (abbiate cura di conservare 100 g di acqua di cottura) e versateli nel ragù di verdure 18.
									

								

															

																		
																															
											
										
																														
																		Versate i 100 g di acqua di cottura 19, aggiungete una macinata di pepe nero 20 e fate saltare per qualche secondo, mescolando bene. Servite i garganelli al ragù di asparagi e zucchine ben caldi 21.
									

								

							
					    