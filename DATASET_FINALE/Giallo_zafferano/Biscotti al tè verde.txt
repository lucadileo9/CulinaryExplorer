Difficoltà: Facile
Per i veri amanti del tè del pomeriggio la scelta dei biscotti non può essere lasciata al caso: alla cannella, al limone o allo zenzero, sono tanti gli abbinamenti possibili a seconda dei propri gusti e della fragranza della miscela. Con i biscotti al tè verde però non avrete dubbi! Perfetti da accompagnare a una tazza di questa bevanda dalle mille proprietà, sono realizzati con una frolla semi-integrale farcita con una ganache al cioccolato che mette in risalto il delicato aroma del tè senza sovrastarlo. Eleganti e raffinati, i biscotti al tè verde sapranno deliziare i vostri ospiti con la loro semplice originalità!


						
						

														INGREDIENTI
							
													


						
														
							
														Ingredienti per la frolla (per 30 biscotti)
							

							
								

																	Farina 2
								
								
								
																	250
									g
																

								

							
								

																	Farina 00
								
								
								
																	50
									g
																

								

							
								

																	Burro
								
								
								morbido
																	160
									g
																

								

							
								

																	Latte intero
								
								
								
																	100
									g
																

								

							
								

																	Zucchero di canna
								
								
								
																	80
									g
																

								

							
								

																	Tuorli
								
								
								(circa 2)
																	30
									g
																

								

							
								

																	Tè verde
								
								
								
																	3
									bustine
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per la ganache
							

							
								

																	Cioccolato fondente al 55%
								
								
								
																	150
									g
																

								

							
								

																	Panna fresca liquida
								
								
								
																	250
									g
																

								

							
								

																	Tè verde
								
								
								in foglie
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i biscotti al tè verde, per prima cosa scaldate il latte in un pentolino, mettete in infusione le bustine di tè 1 e lasciate intiepidire lontano dal fuoco. Nel frattempo mettete il burro ammorbidito in una ciotola capiente insieme allo zucchero di canna 2 e al sale 3.
									

								

															

																		
																															
											
										
																														
																		Iniziate a montare il composto con le fruste elettriche, poi unite i tuorli 4 e continuate a lavorare fino al loro completo assorbimento. A questo punto aggiungete la farina di tipo 2 e, una volta che si sarà incorporata, versate il latte aromatizzato 6 continuando a lavorare con le fruste.
									

								

															

																		
																															
											
										
																														
																		In ultimo aggiungete la farina 00 7 e mescolate ancora per circa un minuto fino ad ottenere un composto omogeneo 8. Trasferitelo sul piano di lavoro e formate un panetto liscio e compatto 9, coprite con pellicola e lasciate riposare in frigorifero per almeno un’ora.
									

								

															

																		
																															
											
										
																														
																		Ora potete occuparvi della ganache: tritate il cioccolato fondente al coltello 10, poi versate 150 g di panna in un pentolino, aggiungete le foglie di tè verde 11 e portate a bollore 12.
									

								

															

																		
																															
											
										
																														
																		A questo punto filtrate la panna e versatela calda sopra al cioccolato tritato 13, poi mescolate con una spatola per ottenere una crema liscia e lucida 14. Coprite con pellicola trasparente a contatto e lasciate riposare in frigorifero per circa 30 minuti 15.
									

								

															

																		
																															
											
										
																														
																		Trascorso il tempo di raffreddamento della frolla, spolverizzate leggermente il panetto con la farina 16 e stendetelo per formare un rettangolo dello spessore di 3 mm 16. Ricavate 60 dischi con un coppapasta del diametro di 8 cm 17, trasferiteli su una leccarda foderata con carta forno e decorateli incidendo la scritta “THE” con la punta di un coltello, se desiderate 18. Cuocete in forno statico preriscaldato a 180° per circa 15 minuti. Una volta cotti, sfornate i biscotti e lasciateli intiepidire.
									

								

															

																		
																															
											
										
																														
																		Nel frattempo riprendete la ganache dal frigorifero e aggiungete i restanti 100 g di panna fredda 19, poi montate leggermente la crema con le fruste elettriche 20 e trasferitela in un sac-à-poche 21.
									

								

															

																		
																															
											
										
																														
																		Infine farcite metà dei dischetti con la ganache 22 e ricopriteli con i dischetti rimanenti 23. I vostri biscotti al tè verde sono pronti per essere gustati 24!
									

								

							
					    