Difficoltà: Facile
Siete alla ricerca di un secondo piatto dal gusto unico? Siete stati attratti dal filetto al pepe verde ma avete voglia di una salsa un pò insolita? Provate il filetto con salsa all’amaro: un saporito medaglione di filetto cotto in padella e condito con una speciale salsa realizzata con salsa di soia e un amaro aromatizzato al limone. In pochi minuti potrete realizzare una pietanza da vero gourmet: sarà sufficiente procuravi una polpa scelta di vitello, l'impiego di un buon taglio di carne è fondamentale per questa ricetta che prevede pochi ingredienti ma di qualità. Per arricchire il sapore della carne con le erbe aromatiche, avvolgete i filetti con delle foglie di alloro e scottateli in padella con timo e rosmarino. Gustate il filetto con salsa all’amaro con un contorno di verdure croccanti oppure, per gli amanti degli intramontabili sapori della tradizione, con delle patate novelle arrosto.


						
						

														INGREDIENTI
							
							                            
                                
    								
    									
    										
    										340
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    340
    					
    					    					    					
    					    Carboidrati
    					    g
    					    2.8
    					
    					    					    					
    					      di cui zuccheri
    					    g
    					    2.7
    					
    					    					    					
    					    Proteine
    					    g
    					    32.8
    					
    					    					    					
    					    Grassi
    					    g
    					    17.2
    					
    					    					    					
    					      di cui saturi
    					    g
    					    5.48
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    93
    					
    					    					    					
    					    Sodio
    					    mg
    					    1474
    					
    					    				
    			
                            
													


						
														
							
														Ingredienti per 4 filetti
							

							
								

																	Filetto di manzo
								
								
								
																	600
									g
																

								

							
								

																	Alloro
								
								
								
																	8
									foglie
																

								

							
								

																	Rosmarino
								
								
								
																	1
									rametto
																

								

							
								

																	Timo
								
								
								
																	1
									rametto
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														per la salsa all'amaro
							

							
								

																	Salsa di soia
								
								
								
																	75
									g
																

								

							
								

																	Amaro
								
								
								
																	75
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il filetto con salsa all’amaro iniziate eliminando le parti grasse del filetto 1. Poi ricavate dei medaglioni di carne seguendo le indicazioni che trovate nella scheda Come realizzare medaglioni di carne: tagliate delle fette spesse circa 2 cm 2, otterrete così 4 medaglioni. Ricoprite il bordo del medaglione con le foglie di alloro per aromatizzare la carne, passate lo spago lungo tutto il perimetro della fetta di carne e fissatelo con un nodo molto stretto 3, per far mantenere la forma durante la cottura.
									

								

															

																		
																															
											
										
																														
																		Quando i vostri medaglioni saranno pronti, teneteli da parte in frigorifero e occupatevi della salsa all’amaro: in un pentolino versate la salsa di soia 4 e unite anche l’amaro aromatizzato al limone 5; cuocete a fuoco moderato fino a far ridurre la salsa, in questo modo evaporerà l’acqua presente nei liquidi 6
									

								

															

																		
																															
											
										
																														
																		e si otterrà una salsa concentrata e densa 7. Una volta realizzata la salsa potrete procedere con la cottura della carne: ponete sul fuoco una padella larga che possa contenere i medaglioni, scaldate un cucchiaio di olio 8 con l’aglio e gli aromi 9.
									

								

															

																		
																															
											
										
																														
																		Adagiate i medaglioni in padella 10 e cuocete i filetti 3 minuti per lato a fuoco vivace, se li preferite al sangue, o qualche minuto in più se li preferite rosati o ben cotti; non rigirateli continuamente ma fateli colorire completamente da un lato prima di girarli (aiutatevi con una pinza da cucina o una forchetta per girare i medaglioni) 11. Verso metà cottura insaporite i filetti aggiungendo un pizzico di sale. La cottura del filetto può essere più o meno al sangue in base al gusto personale, pertanto aumentate o diminuite i tempi di cottura in base alle vostre preferenze. Una volta pronto 12, servite subito il filetto con la salsa all’amaro irrorandolo con la salsa precedentemente preparata.
									

								

							
					    