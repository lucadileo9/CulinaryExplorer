Difficoltà: Difficile
Una nuvola di dolcezza, candida e leggera. Così si potrebbe descrivere la pavlova, un dolce creato da un pasticciere australiano ispirato alla famosa ballerina russa Anna Matveyevna Pavlova, che fece un tour in Australia e Nuova Zelanda nel 1926. In questa versione al posto della panna che solitamente si usa per farcire il nido di meringa, vi proponiamo una pavlova allo yogurt, lamponi e cioccolato: cremosa e fresca, la crema di yogurt greco viene insaporita con una coulis di lamponi, che le dona un delicato colore rosato. Per guarnire, tanti lamponi freschi e riccioli di cioccolato per rendere la pavlova ancora più scenografica. Gustate questo fresco dolce al cucchiaio come dessert raffinato per concludere un pranzo o una cena con eleganza, se preferite anche in versione monoporzione!


						
						

														INGREDIENTI
							
							                            
                                
    								
    									
    										
    										389
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    389
    					
    					    					    					
    					    Carboidrati
    					    g
    					    61.8
    					
    					    					    					
    					      di cui zuccheri
    					    g
    					    59.9
    					
    					    					    					
    					    Proteine
    					    g
    					    8.4
    					
    					    					    					
    					    Grassi
    					    g
    					    12
    					
    					    					    					
    					      di cui saturi
    					    g
    					    6.64
    					
    					    					    					
    					    Fibre
    					    g
    					    2.9
    					
    					    					    					
    					    Colesterolo
    					    mg
    					    11
    					
    					    					    					
    					    Sodio
    					    mg
    					    241
    					
    					    				
    			
                            
													


						
														
							
														Ingredienti per la base
							

							
								

																	Zucchero
								
								
								extrafine
																	250
									g
																

								

							
								

																	Albumi
								
								
								
																	180
									g
																

								

							
								

																	Aceto di mele
								
								
								
																	1
									cucchiaio
																

								

							
								

																	Amido di mais (maizena)
								
								
								
																	15
									g
																

								

							
								

																	Estratto di vaniglia
								
								
								
																	1
									cucchiaino
																

								

							
								

																	Cremor tartaro
								
								
								
																	2
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per la crema
							

							
								

																	Yogurt greco
								
								
								
																	500
									g
																

								

							
								

																	Lamponi
								
								
								
																	125
									g
																

								

							
								

																	Zucchero
								
								
								
																	100
									g
																

								

							
								

																	Gelatina in fogli
								
								
								
																	12
									g
																

								

							
								

																	Scorza di limone
								
								
								(non trattata)
																	1
									
																

								

							
														
							
						
														
							
														Per decorare
							

							
								

																	Lamponi
								
								
								
																	150
									g
																

								

							
								

																	Cioccolato bianco
								
								
								
																	50
									g
																

								

							
								

																	Cioccolato fondente
								
								
								
																	100
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pavlova allo yogurt, lamponi e cioccolato, iniziate dalla meringa: mescolate lo zucchero con la maizena setacciata 1. Poi nella ciotola di una planetaria versate gli albumi a temperatura ambiente 2, iniziate a montare e non appena saranno bianchi unite un pizzico di sale, il cremor tartaro 3
									

								

															

																		
																															
											
										
																														
																		poi versate anche l'estratto di vaniglia 4 e lo zucchero mescolato con la maizena, un cucchiaio alla volta 5. Unite anche l'aceto di mele 6 (oppure di vino bianco, in questo caso versatene un cucchiano soltanto).
									

								

															

																		
																															
											
										
																														
																		Quando la meringa sarà diventata spumosa, consistente e lucida 7, arrestate la planetaria. Imburrate leggermente e foderate una leccarda con carta da forno (imburrare la teglia prima servirà a tenere fermo il foglio di carta da forno) e trasferite delicatamente la meringa formando un nido di 22 cm di diametro, creando una conca al centro per ospitare la crema di yogurt. Potete dare delle spatolate decorative tutto intorno per creare dei riccioli che dopo la cottura diventeranno un grazioso motivo decorativo. Preriscaldate il forno statico a 250°, ma nel momento in cui infornate la pavlova abbassatelo a 80° e cuocete per 2 ore. Passato il tempo necessario, spegnete il forno e lasciatelo semichiuso, fino al completo raffreddamento.
									

								

															

																		
																															
											
										
																														
																		Quando sarà cotta avrà un aspetto leggermente imbrunito in superficie 10. Mentre la pavlova cuoce e si raffredda, ponete in ammollo la gelatina in fogli in una terrina con acqua fredda per almeno 10 minuti 11. In una padella versate i lamponi e lo zucchero 12.
									

								

															

																		
																															
											
										
																														
																		Accendete il fuoco 13 e cuoceteli fino a quando non saranno diventati una purea e il liquido di vegetazione si sarà dimezzato: setacciate il composto ottenuto filtrandolo con un colino a maglie strette 14, poi strizzate accuratamente la gelatina in fogli e scioglietela completamente nella coulis di lamponi ancora calda 15, mescolando con un cucchiaino.
									

								

															

																		
																															
											
										
																														
																		Mentre la coulis si raffredda, in una ciotolina versate lo yogurt greco 16, aggiungete la scorza grattugiata di un limone non trattato 17 e mescolate. Quando la coulis sarà fredda, unitela alla crema di yogurt 18 e amalgamate i due compost, poi coprite con pellicola a contatto e fate rassodare la crema per almeno 1 ora in frigorifero.
									

								

															

																		
																															
											
										
																														
																		Quindi versate la crema oramai addensata all'interno della pavlova 19; poi ricavate dei riccioli decorativi dal cioccolato bianco e da quello nero (20-21): per facilitare l'operazione potete scaldare leggermente il cioccolato al microonde.
									

								

															

																		
																															
											
										
																														
																		Completate la composizione della pavlova con i lamponi freschi 22 e i riccioli di cioccolato bianco e fondente 23 distribuiti uniformemente. Servite la pavlova allo yogurt, lamponi e cioccolato come raffinato dessert 24.
									

								

							
					    