Difficoltà: Molto facile
Il radicchio saporito in padella è un contorno facile e veloce: un'idea sfiziosa e originale per cucinare questa verdura dalla tinta violacea, caratterizzata da un tipico sapore amarognolo. Una caratteristica non sempre apprezzata da tutti, che abbiamo deciso di stemperare con un pizzico di curry, per una gradevole nota speziata. La feta sbriciolata, inoltre, aggiunge al radicchio saltato in padella un tocco di freschezza e crea un appetitoso contrasto di colore. Ottimo da abbinare a secondi di carne e di pesce, il radicchio saporito in padella con un po’ di fantasia si può trasformare anche in un piatto unico!


						
						

														INGREDIENTI
							
													


						
														
							
							

							
								

																	Radicchio
								
								
								cespo
																	1
									
																

								

							
								

																	Curry
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per guarnire
							

							
								

																	Feta
								
								
								
																	30
									g
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il radicchio saporito in padella, per prima cosa lavate il cespo di radicchio ed eliminate la base, mantenendo salda l’attaccatura 1. Tagliate il cespo prima a metà 2 e poi in quarti 3.
									

								

															

																		
																																											
											
										
																						
											
										
																						
											
										
																																										
																		Trasferite il radicchio in una ciotola e condite con olio 4, sale, pepe e curry 5. Massaggiate delicatamente con le mani per distribuire uniformemente il condimento 6.
									

								

															

																		
																																											
											
										
																						
											
										
																						
											
										
																																										
																		Scaldate una padella antiaderente, adagiate il radicchio e scottatelo per qualche secondo a fiamma media, poi coprite con il coperchio 7; in questo modo si creerà un po’ di umidità che permetterà al radicchio di non bruciare. Cuocete per 4-5 minuti smuovendo ogni tanto la padella, poi girate il radicchio 8 e proseguite la cottura per un altro paio di minuti. Trasferite il radicchio sul piatto e guarnite con la feta sbriciolata 9.
									

								

															

																		
																																											
											
										
																						
											
										
																						
											
										
																																										
																		Completate con prezzemolo tritato, un giro d’olio 10 e una macinata di pepe 11. Il vostro radicchio saporito in padella è pronto per essere servito 12!
									

								

							
					    