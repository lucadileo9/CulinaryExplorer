Difficoltà: Facile
Un trend che da qualche anno spopola in Inghilterra e ha preso piede anche in Italia. Parliamo del porridge, la famosa "pappa d'avena" amata anche dai vip, una colazione completa della serie "whole food" mattutino: tutto in una ciotola. Questa pietanza ottenuta cuocendo l'avena in acqua e latte, o solo nel latte a seconda delle varianti, si può arricchire con frutta fresca, secca, sciroppo d'agave o marmellate, è molto nutriente e completa. In questa ricetta vi proponiamo il porridge mele e nocciole, l'ideale per iniziare la giornata con la giusta carica di energia e dolcezza. Un vero e proprio comfort food ricco e aromatico, per le mattine più fredde. Ma siamo certi che entrerà a pieno nella vostra routine mattutina, tutto l'anno! Scoprite cucchiaiata dopo cucchiaiata il porridge mele e nocciole, magari per una tranquilla colazione domenicale o un brunch. Provatelo anche per una sostanziosa merenda in pieno relax, da gustare ben caldo! Siete pronti a fare il pieno di energie? Se non volete cucinare, abbiamo anche la versione del porridge overnight (o porridge freddo) senza cottura!


												
						
						

														INGREDIENTI
							
							                            
                                
    								
    									
    										
    										277
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    277
    					
    					    					    					
    					    Carboidrati
    					    g
    					    46.5
    					
    					    					    					
    					      di cui zuccheri
    					    g
    					    20.8
    					
    					    					    					
    					    Proteine
    					    g
    					    5.3
    					
    					    					    					
    					    Grassi
    					    g
    					    7.7
    					
    					    					    					
    					      di cui saturi
    					    g
    					    1.75
    					
    					    					    					
    					    Fibre
    					    g
    					    4.2
    					
    					    					    					
    					    Colesterolo
    					    mg
    					    5
    					
    					    					    					
    					    Sodio
    					    mg
    					    334
    					
    					    				
    			
                            
													


						
							
							

							
								

																	Fiocchi di avena
								
								
								
																	140
									g
																

								

							
								

																	Latte intero
								
								
								
																	200
									g
																

								

							
								

																	Acqua
								
								
								
																	220
									g
																

								

							
								

																	Mele Fuji
								
								
								
																	1
									
																

								

							
								

																	Granella di nocciole
								
								
								
																	20
									g
																

								

							
								

																	Miele di acacia
								
								
								
																	70
									g
																

								

							
								

																	Cannella in polvere
								
								
								
																	2
									pizzichi
																

								

							
								

																	Sale
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il porridge mele e nocciole iniziate dall'avena: in una pentola versate l'acqua 1, il latte 2 e un pizzico di sale e poi unite i fiocchi d'avena mescolando con una marisa 3. Ora accendete il fuoco e cuocete a fuoco medio-basso e mescolate.
									

								

															

																		
																															
											
										
																														
																		Cuocete il porridge per 4-6 minuti, continuando a mescolare fino a quando non avrà raggiunto la consistenza che preferite 4: dovrà risultare cremoso e molto denso. Quando sarà pronto spegnete il fuoco e aggiungete 1 pizzico di cannella 5. Mescolate bene e poi trasferite il porrdige in due ciotoline da colazione 6, mettendole un attimo da parte.
									

								

															

																		
																															
											
										
																														
																		A questo punto occupatevi delle mele: lavate bene la vostra mela e tagliatela a rondelle molto sottili, dello spessore di circa 4 millimetri 7. Versate il miele in una padella, avendo cura di lasciare un paio di cucchiaini da parte per guarnire successivamente il porridge 8; lasciatelo sciogliere a fuoco dolce per 1-2 minuti 8. Aggiungete le mele a fette 9 e fatele camellare per un minuto.
									

								

															

																		
																															
											
										
																														
																		Girate le mele con l'aiuto di una pinza e fatele caramellare per un minuto anche dall'altro lato 10. A questo punto potete comporre il vostro porridge mele e nocciole: prendete le ciotoline e sistemate qualche fettina di mela sopra la zuppa d'aveva 11, aggiungete la granella di nocciole 12
									

								

															

																		
																															
											
										
																														
																		spolverizzate con 1 pizzico di cannella 13 e versate un cucchiaino di miele 14. A piacere potete decorare con dell'altra granella di nocciole 15. Il vostro porridge mele e nocciole è pronto per essere gustato!
									

								

							
					    