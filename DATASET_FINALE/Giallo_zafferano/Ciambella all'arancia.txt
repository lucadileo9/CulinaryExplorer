Difficoltà: Facile
Il profumo irresistibile della ciambella appena sfornata, che sia al naturale, con ricotta e pere o bicolore, accompagna i nostri ricordi fin da quando eravamo piccoli e la ciambella all’arancia ve li farà tornare subito alla mente! Una ricetta davvero semplice proprio come quelle che facevamo da bambini insieme alla nonna, realizzata con gli ingredienti del più classico dei ciambelloni ovvero farina, zucchero, burro e uova. Soffice e genuina come la sua cugina, la ciambella al limone, e profumata come la torta omonima, la ciambella all’arancia è perfetta per essere condivisa a colazione o per accompagnare una tazza di tè nel pomeriggio… dovrete solo aspettare di sfornarla per assaporare un autentico tuffo nel passato!


						
						

														INGREDIENTI
							
							                            
                                
    								
    									
    										
    										395
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    395
    					
    					    					    					
    					    Carboidrati
    					    g
    					    52.8
    					
    					    					    					
    					      di cui zuccheri
    					    g
    					    29
    					
    					    					    					
    					    Proteine
    					    g
    					    6.3
    					
    					    					    					
    					    Grassi
    					    g
    					    17.6
    					
    					    					    					
    					      di cui saturi
    					    g
    					    10.21
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    123
    					
    					    					    					
    					    Sodio
    					    mg
    					    32
    					
    					    				
    			
                            
													


						
														
							
														Per uno stampo del diametro di 24 cm
							

							
								

																	Farina 00
								
								
								
																	250
									g
																

								

							
								

																	Zucchero
								
								
								
																	170
									g
																

								

							
								

																	Burro
								
								
								
																	150
									g
																

								

							
								

																	Succo d'arancia
								
								
								
																	130
									g
																

								

							
								

																	Scorza d'arancia
								
								
								
																	1
									
																

								

							
								

																	Uova
								
								
								
																	3
									
																

								

							
								

																	Lievito in polvere per dolci
								
								
								
																	16
									g
																

								

							
														
							
						
														
							
														Per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la ciambella all’arancia, per prima cosa fate sciogliere il burro in un pentolino e lasciatelo intiepidire. Nel frattempo versate lo zucchero in una ciotola capiente (o nella tazza di una planetaria munita di frusta), aggiungete la scorza d’arancia grattugiata 1 e le uova 2, poi cominciate a lavorare con le fruste elettriche fino ad ottenere un composto chiaro e spumoso 3.
									

								

															

																		
																																											
											
										
																						
											
										
																						
											
										
																																										
																		Setacciate la farina all’interno della ciotola 4 e azionate nuovamente le fruste per incorporarla. A questo punto versate anche il succo di arancia 5 e il burro fuso intiepidito 6, continuando sempre a lavorare con le fruste.
									

								

															

																		
																																											
											
										
																						
											
										
																						
											
										
																																										
																		In ultimo unite il lievito 7 e amalgamate il tutto 8. Versate il composto ottenuto in uno stampo da ciambella del diametro di 24 cm, che avrete imburrato e infarinato 9.
									

								

															

																		
																																											
											
										
																						
											
										
																						
											
										
																																										
																		Livellate la superficie con una spatola 10 e cuocete in forno statico a 170° per circa 45 minuti. Una volta cotta (fate sempre la prova dello stecchino), lasciate raffreddare la ciambella nello stampo prima di sformarla 11 e spolverizzarla con zucchero a velo a piacere: la vostra ciambella all’arancia è pronta per essere gustata 12!
									

								

							
					    