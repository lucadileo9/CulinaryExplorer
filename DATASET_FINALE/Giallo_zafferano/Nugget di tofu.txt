Difficoltà: Facile
Ricette vegane cercasi? Ecco una proposta per voi che delizierà i palati vegetariani e non: i nugget di tofu, dei deliziosi bocconcini dalla crosticina dorata e croccante che nascondono un cuore morbido e speziato. Per questa stuzzicante variante dei nuggets abbiamo utilizzato il tofu, un formaggio di soia della cucina asiatica caratterizzato da un gusto neutro che lo rende molto versatile. Lo potete infatti trovare in molte ricette, tradizionali e non, come per esempio il mapo tofu, il tofu marinato alla birra, il tofu fritto, il tofu in friggitrice ad aria oppure sotto forma di spiedini di tofu e verdure... ora non vi resta che provare anche questa croccante versione! 


						
						

														INGREDIENTI
							
													


						
														
							
														Per circa 16 nugget
							

							
								

																	Tofu
								
								
								
																	200
									g
																

								

							
								

																	Corn flakes
								
								
								non zuccherati
																	60
									g
																

								

							
								

																	Fecola di patate
								
								
								
																	50
									g
																

								

							
								

																	Latte di soia
								
								
								non zuccherato
																	100
									g
																

								

							
														
							
						
														
							
														Per la marinatura
							

							
								

																	Succo di lime
								
								
								(circa 2)
																	160
									g
																

								

							
								

																	Olio extravergine d'oliva
								
								
								
																	1
									cucchiaio
																

								

							
								

																	Pepe nero in grani
								
								
								
																	5
									
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per cuocere
							

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i nugget di tofu tamponate il tofu al naturale con della carta assorbente in modo da asciugarlo bene dal suo liquido di mantenimento 1, poi tagliatelo a cubetti di circa 3 cm 2 e trasferiteli in una ciotola. Tagliate a metà 2 lime e spremeteli 3.
									

								

															

																		
																																											
											
										
																						
											
										
																						
											
										
																																										
																		Versate il succo nella ciotola con il tofu 4, aggiungete il pepe in grani 5, un pizzico di sale 6 e del pepe macinato. 
									

								

															

																		
																																											
											
										
																						
											
										
																						
											
										
																																										
																		Unite anche un cucchiaio di olio 7 e mescolate bene. Coprite la ciotola con della pellicola 8 e mettete in frigorifero per 30 minuti a marinare. Nel frattempo versate i cornflakes in un frullatore 9.
									

								

															

																		
																																											
											
										
																						
											
										
																						
											
										
																																										
																		Frullate in modo grossolano 10 e trasferiteli in un piatto. Tirate fuori il tofu dal frigorifero e passate ogni cubetto prima nella fecola di patate 11 e poi nel latte di soia, avendo cura di immergere per bene ogni lato 12. 
									

								

															

																		
																																											
											
										
																						
											
										
																						
											
										
																																										
																		Infine ricoprite i cubetti con i cornflakes 13 e riponeteli man mano su un piatto 14. Versate in una padella antiaderente un filo d’olio extravergine d’oliva 15 e fatelo scaldare a fiamma alta. 
									

								

															

																		
																																											
											
										
																						
											
										
																						
											
										
																																										
																		Quando sarà caldo adagiate i nugget 16 e cuocete per 10 minuti sempre a fiamma alta, girandoli spesso per ottenere una doratura uniforme e non rischiare di bruciarli. Servite i nugget di tofu appena pronti 18!
									

								

							
					    