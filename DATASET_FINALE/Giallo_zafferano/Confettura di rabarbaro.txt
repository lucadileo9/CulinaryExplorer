Difficoltà: Molto facile
Con la primavera arriva anche il rabarbaro... una pianta originaria della Cina, che di recente si è diffusa molto anche in Europa. Nella cucina italiana, viene spesso utilizzato per preparare marmellate e confetture fatte in casa, ma anche torte dolci e salate! La parte più utilizzata sono sicuramente le coste, caratterizzate dal colore rosso acceso.


												
						
						

														INGREDIENTI
							
							                            
                                
    								
    									
    										
    										299
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    299
    					
    					    					    					
    					    Carboidrati
    					    g
    					    73.1
    					
    					    					    					
    					      di cui zuccheri
    					    g
    					    73.1
    					
    					    					    					
    					    Proteine
    					    g
    					    1.4
    					
    					    					    					
    					    Grassi
    					    g
    					    0.2
    					
    					    					    					
    					      di cui saturi
    					    g
    					    0.05
    					
    					    					    					
    					    Fibre
    					    g
    					    3
    					
    					    					    					    					
    					    Sodio
    					    mg
    					    99
    					
    					    				
    			
                            
													


						
							
														per 5 barattoli da 250 gr 
							

							
								

																	Rabarbaro
								
								
								
																	1,3
									kg
																

								

							
								

																	Zucchero
								
								
								
																	400
									g
																

								

							
								

																	Limoni
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la confettura di rabarbaro, partite dal rabarbaro: eliminate le foglie e tagliate i gambi in pezzi da circa 1 cm 1, poi lavateli accuratamente sotto l'acqua fredda 2. Versate i gambi di rabarbaro in una ciotola, e unite anche lo zucchero e la scorza grattugiata del limone 3.
									

								

															

																		
																															
											
										
																														
																		Dopodiché spremetene il succo ottenendone così 70 grammi, filatrate dai semi 4 , mescolate bene e lasciatelo riposare per almeno 2-3 ore, coperto con della pellicola trasparente 5. Dopo questo tempo il rabarbaro avrà rilasciato del liquido, quindi versate tutto il contenuto della ciotola in una pentola 6 e portatelo a bollore.
									

								

															

																		
																															
											
										
																														
																		Fate cuocere a fiamma media per 10 minuti 7, mescolando di tanto in tanto, poi abbassate la fiamma e continuate la cottura per 50-60 minuti circa finche non raggiungerà i 108 c° 8. Utilizzate un termometro da cucina per misurare la giusta temperatura. Mentre la confettura cuoce, dedicatevi alla sanificazione dei vasetti e dei tappi come indicato nelle linee guida del Ministero delle Salute riportate in fondo alla ricetta. Una volta che la confettura sarà cotta, invasatela ancora calda nei barattoli, avendo cura di lasciare un centimetro di spazio dal bordo 9 e chiudete. Se utilizzate i barattoli con chiusure a guarnizione in gomma, al momento di consumare la confettura di rabarbaro potete fare la prova del sottovuoto tirando l'apposita linguetta: se tirandola produce un rumore secco vuol dire che il contenuto si è conservato con il sottovuoto corretto. Al contrario, se tirando la linguetta la guarnizione risulta "molle", significa che non si è creato il sottovuoto correttamente ed è meglio non mangiarne il contenuto. Se invece utilizzate barattoli con tappi a vite, una volta invasata la confettura calda avvitate bene i tappi ma senza stringere troppo e lasciate raffreddare. Con il calore del composto si creerà il sottovuoto, che permetterà di conservare il prodotto a lungo. Una volta che i barattoli si saranno raffreddati, verificate se il sottovuoto è avvenuto correttamente: potete premere al centro del tappo e, se non sentirete il classico "click-clack", il sottovuoto sarà avvenuto. Una volta che avrete verificato che la conservazione è andata a buon fine, la vostra confettura di rabarbaro sarà pronta per essere gustata!
									

								

							
					    