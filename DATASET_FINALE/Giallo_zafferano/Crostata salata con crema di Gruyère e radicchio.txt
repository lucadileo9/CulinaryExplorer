Difficoltà: Facile
La crostata salata con crema di Gruyère e radicchio è una saporita e originale torta salata realizzata con ingredienti dal gusto deciso. Un croccante involucro di pasta brisè che custodisce al suo interno un delizioso ripieno realizzato con una gustosa crema di formaggio Gruyère, arricchita con radicchio rosso tagliato a julienne.
Il contrasto tra il sapore più dolce della crema di Gruyère e quello più amarognolo del radicchio dona alla ricetta un gusto unico.
Questa crostata salata ben si presta ad essere realizzata per un antipasto o un aperitivo sfizioso, ma può anche essere offerta come secondo piatto.


						
						

														INGREDIENTI
							
							                            
                                
    								
    									
    										
    										1022
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1022
    					
    					    					    					
    					    Carboidrati
    					    g
    					    69.6
    					
    					    					    					
    					      di cui zuccheri
    					    g
    					    12.4
    					
    					    					    					
    					    Proteine
    					    g
    					    35.4
    					
    					    					    					
    					    Grassi
    					    g
    					    66.3
    					
    					    					    					
    					      di cui saturi
    					    g
    					    38.67
    					
    					    					    					
    					    Fibre
    					    g
    					    4.2
    					
    					    					    					
    					    Colesterolo
    					    mg
    					    259
    					
    					    					    					
    					    Sodio
    					    mg
    					    795
    					
    					    				
    			
                            
													


						
														
							
														Ingredienti per la pasta brisè
							

							
								

																	Burro
								
								
								
																	100
									g
																

								

							
								

																	Acqua
								
								
								
																	70
									g
																

								

							
								

																	Sale fino
								
								
								
																	1
									pizzico
																

								

							
								

																	Farina 00
								
								
								
																	200
									g
																

								

							
														
							
						
														
							
														per il ripieno
							

							
								

																	Noce moscata
								
								
								
																	
									q.b.
																

								

							
								

																	Groviera
								
								
								
																	250
									g
																

								

							
								

																	Pepe nero
								
								
								
																	
									q.b.
																

								

							
								

																	Sale
								
								
								
																	
									q.b.
																

								

							
								

																	Vino bianco
								
								
								
																	30
									g
																

								

							
								

																	Radicchio
								
								
								rosso 
																	300
									g
																

								

							
								

																	Burro
								
								
								
																	90
									g
																

								

							
								

																	Latte intero
								
								
								
																	700
									ml
																

								

							
								

																	Farina 00
								
								
								
																	100
									g
																

								

							
														
							
						
														
							
														per spennellare
							

							
								

																	Uova
								
								
								1 tuorlo
																	
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crostata salata con crema di Gruyère e radicchio iniziate dalla realizzazione della pasta brisè: in un mixer mettete la farina setacciata e il burro a pezzi, freddo di frigorifero 1, quindi azionate l’apparecchio e frullate il tutto fino ad ottenere un composto sabbioso 2. Prendete l’acqua, che deve essere fredda di frigorifero, e aggiungetela, poca alla volta, al composto di burro e farina 3.
									

								

															

																		
																															
											
										
																														
																		Impastate con le mani fino a formare un panetto compatto ed elastico 4. Ricoprite il pannetto ottenuto con della pellicola e mettete il tutto a riposare in frigorifero per almeno 40 minuti 5 (per un approfondimento su come preparare la pasta brisè cliccate qui). Nel frattempo preparate la crema di Gruyère: mettete il latte a scaldare in un pentolino a fuoco basso 6
									

								

															

																		
																															
											
										
																														
																		e aggiungete la noce moscata grattugiata 7. In un pentolino a parte fate sciogliere 70 gr di burro 8, poi aggiungete, poca alla volta, la farina setacciata 9. Fate cuocere il tutto per qualche minuto, mescolando continuamente.
									

								

															

																		
																															
											
										
																														
																		Togliete il pentolino dal fuoco e aggiungete al roux  (farina e burro) il latte caldo 10, mescolando il tutto con un cucchiaio di legno. Rimettete ora il pentolino sul fuoco e portate lentamente ad ebollizione 11. Aggiungete il Gruyère grattugiato 12 e continuate la cottura, sempre a fuoco basso,
									

								

															

																		
																															
											
										
																														
																		il tempo necessario per far addensare bene la crema e far sciogliere completamente il formaggio, mescolando di tanto in tanto 13, quindi spegnete il fuoco e mettete la crema di Gruyère da parte. In una padella antiaderente fate sciogliere il burro restante, aggiungete il radicchio tagliato a julienne, aggiustate di sale e pepe 14 e sfumate con il vino bianco 15.
									

								

															

																		
																															
											
										
																														
																		Fate cuocere il tutto fino a quando si sarà assorbito tutto il liquido rilasciato dal radicchio 16. Quando il radicchio sarà pronto, unitelo alla crema di Gruyère e mescolate per amalgamare tutti gli ingredienti 17. A questo punto foderate con la carta da forno, precedentemente bagnata, una tortiera di ceramica rotonda del diametro di 22-24 cm e alta circa 6 cm, estraete la pasta brisè dal frigorifero e, con l’aiuto di un mattarello, stendetela in un foglio sottile 18.
									

								

															

																		
																															
											
										
																														
																		Adagiate la pasta brisè nella tortiera, eliminando quella in eccesso con un coltello, quindi bucherellatela leggermente con i rebbi di una forchetta 19. Aggiungete il ripieno, ormai tiepido 20 e, utilizzando l’impasto che avanza, formate delle striscioline con l'aiuto di un tagliapasta seghettato 21.
									

								

															

																		
																															
											
										
																														
																		Adagiate le strisce ottenute sull'impasto per formare la griglia tipica della crostata 22, quindi create anche i bordi superiori arrotolando tra loro due strisce di pasta 23. Sbattete un tuorlo d’uovo con una forchetta e spennellatelo sulla superficie della crostata 24, quindi infornate il tutto per 40- 45 minuti, in forno statico preriscaldato a 180°. La vostra crostata salata con crema di Gruyère e radicchio è pronta...Buon appetito!
									

								

							
					    