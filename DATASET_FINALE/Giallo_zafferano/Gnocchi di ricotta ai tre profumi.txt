Difficoltà: Media
Gli gnocchi di ricotta ai tre profumi sono un primo piatto tricolore in cui la dolcezza cremosa della ricotta, il sapore intenso del sugo di pomodoro e le note aromatiche della maggiorana danno forma ad un incontro di profumi e di sapori tipici del nostro bel Paese. L’incontro di ricotta e pomodoro è sempre un piacere per gli occhi e il palato di grandi e piccoli: basti pensare ai classici gnocchi di ricotta o alle squisite polpette di ricotta al sugo! L’aggiunta di un pesto particolare come quello di maggiorana aggiunge a questa accoppiata vincente un tocco ancora più mediterraneo e raffinato. Con i suoi colori accesi e una presentazione tanto semplice quanto d’effetto, gli gnocchi di ricotta ai tre profumi si prestano per ogni occasione, dalle cene in famiglia agli inviti più ricercati!


						
						

														INGREDIENTI
							
							                            
                                
    								
    									
    										
    										615
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    615
    					
    					    					    					
    					    Carboidrati
    					    g
    					    17.4
    					
    					    					    					
    					      di cui zuccheri
    					    g
    					    7.8
    					
    					    					    					
    					    Proteine
    					    g
    					    19.4
    					
    					    					    					
    					    Grassi
    					    g
    					    51.9
    					
    					    					    					
    					      di cui saturi
    					    g
    					    15.21
    					
    					    					    					
    					    Fibre
    					    g
    					    2.4
    					
    					    					    					
    					    Colesterolo
    					    mg
    					    198
    					
    					    					    					
    					    Sodio
    					    mg
    					    751
    					
    					    				
    			
                            
													


						
														
							
														Ingredienti per gli gnocchi di ricotta
							

							
								

																	Ricotta di pecora
								
								
								Romana
																	240
									g
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	
									q.b.
																

								

							
								

																	Farina 00
								
								
								
																	50
									g
																

								

							
								

																	Tuorli
								
								
								
																	2
									
																

								

							
								

																	Olive verdi
								
								
								denocciolate 
																	30
									g
																

								

							
								

																	Grana Padano DOP
								
								
								da grattugiare
																	10
									g
																

								

							
								

																	Scorza di limone
								
								
								
																	1
									
																

								

							
														
							
						
														
							
														per il sugo di pomodoro
							

							
								

																	Passata di pomodoro
								
								
								
																	150
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
														
							
						
														
							
														Per il pesto di maggiorana
							

							
								

																	Maggiorana
								
								
								
																	25
									g
																

								

							
								

																	Grana Padano DOP
								
								
								da grattugiare
																	100
									g
																

								

							
								

																	Olio extravergine d'oliva
								
								
								
																	100
									g
																

								

							
								

																	Sale
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli gnocchi di ricotta ai tre profumi, cominciate dall’impasto degli gnocchi. In una capiente terrina versate la ricotta e regolatela di pepe e di sale 1. Incorporate poi la farina setacciata 2 e le olive verdi tritate finemente 3.
									

								

															

																		
																															
											
										
																														
																		A questo punto aggiungete anche i tuorli d’uovo leggermente sbattuti 4 e mescolate. Unite il grana grattugiato 5 e la scorza grattugiata di mezzo limone non trattato 6.
									

								

															

																		
																															
											
										
																														
																		É il momento di amalgamare bene, con l’aiuto di una forchetta, per ottenere un impasto omogeneo 7. Aiutandovi con due cucchiai prendete una piccola dose di impasto (circa 20 g) e datele la forma di una quenelle 8, cioè di uno gnocchetto a forma di mandorla; adagiatelo poi delicatamente su un vassoio precedentemente rivestito di carta da forno 9.
									

								

															

																		
																															
											
										
																														
																		Proseguite così fino ad esaurire l’impasto. Dovrete ottenere 20 gnocchi 10. Passate adesso al sugo: in un tegame dai bordi alti scaldate un filo d’olio e soffriggetevi uno spicchio di aglio sbucciato 11. Quando prende colore, rimuovete lo spicchio 12.
									

								

															

																		
																															
											
										
																														
																		Nell’olio così insaporito versate adesso la passata di pomodoro 13 e regolate di sale e pepe 14. Proseguite la cottura per circa 20 minuti, e nel frattempo occupatevi del pesto. Nel bicchiere del mixer versate le foglioline di maggiorana lavate e asciugate 15
									

								

															

																		
																															
											
										
																														
																		Aggiungete il formaggio grattugiato 16, i pinoli 17 e l’olio extravergine di oliva 18
									

								

															

																		
																															
											
										
																														
																		Quindi azionate il mixer e frullate a crema 19. Incorporate il pesto ottenuto al sugo 20, che nel frattempo sarà pronto. Tenete da parte solo una piccola quantità di pesto che userete per guarnire i piatti. Amalgamate bene il pesto al sugo, e tenete in caldo 21.
									

								

															

																		
																															
											
										
																														
																		Portate una pentola di abbondante acqua salata a sfiorare il bollore. Prima che raggiunga la temperatura dell’ebollizione, immergetevi gli gnocchi 22 e cuoceteli per circa 3 minuti. Scolateli delicatamente 23 e disponeteli come petali nei piatti su cui avrete versato qualche cucchiaio di salsa calda. Al centro deponete qualche goccia di pesto di maggiorana. I vostri gnocchi di ricotta ai tre profumi sono fumanti e pronti per essere serviti 24!
									

								

							
					    