Difficoltà: Facile
L'insalata di broccoli, cavolfiori e indivia belga è un contorno di verdure servito con un dressing preparato con olio, succo di limone, crema di cavolfiore, gambi di prezzemolo, senape e una grattata di noce moscata. L'insalata di broccoli, cavolfiori e indivia belga è il contorno ideale per accompagnare un piatto a base di carne nel periodo invernale. Leggera ma molto gustosa, l'insalata di broccoli, cavolfiore e indivia belga può anche essere servito come piatto unico, per un saporito pranzo veloce.


						
						

														INGREDIENTI
							
							                            
                                
    								
    									
    										
    										178
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    178
    					
    					    					    					
    					    Carboidrati
    					    g
    					    6.5
    					
    					    					    					
    					      di cui zuccheri
    					    g
    					    6
    					
    					    					    					
    					    Proteine
    					    g
    					    4.6
    					
    					    					    					
    					    Grassi
    					    g
    					    14.8
    					
    					    					    					
    					      di cui saturi
    					    g
    					    2.31
    					
    					    					    					
    					    Fibre
    					    g
    					    3.7
    					
    					    					    					    					
    					    Sodio
    					    mg
    					    309
    					
    					    				
    			
                            
													


						
														
							
														per l'insalata
							

							
								

																	Cavolfiore
								
								
								
																	1
									
																

								

							
								

																	Broccoli
								
								
								
																	1
									
																

								

							
								

																	Indivia belga
								
								
								 
																	1
									
																

								

							
								

																	Pinoli
								
								
								
																	1
									cucchiaio
																

								

							
								

																	Uvetta
								
								
								
																	1
									cucchiaio
																

								

							
														
							
						
														
							
														per il dressing
							

							
								

																	Olio extravergine d'oliva
								
								
								 
																	6
									cucchiai
																

								

							
								

																	Senape
								
								
								di Digione  
																	1
									cucchiaino
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Prezzemolo
								
								
								 
																	3
									ciuffi
																

								

							
								

																	Succo di limone
								
								
								 
																	4
									cucchiai
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Pulite e tagliateli a piccoli cespi il broccolo 1 e il cavolfiore 2 in modo da poter essere mangiati in un boccone conservando il gambo del cavolfiore. Lessate i pezzetti di broccolo e il cavolfiore in acqua bollente salata in pentole separate (hanno tempi di cottura diversi) fino a quando saranno teneri ma ancora abbastanza croccanti. Nel frattempo mettete a bagno un cucchiaio di uvette nel succo di limone 3.
									

								

															

																		
																															
											
										
																														
																		Disponete i broccoli appena scolati in un recipiente con del ghiaccio 4 di modo da farli raffreddare immediatamente per mantenere la consistenza croccante e un colore verde brillante. Quando saranno freddi scolateli. Recuperate il gambo del cavolfiore, ricavatene due pezzetti e fateli bollire insieme ai gambi di prezzemolo 5 che avete lavato e tagliato a pezzetti. Quando i gambi saranno teneri scolateli e frullateli in un mixer aggiungendo un po’ della loro acqua di cottura fino ad ottenere una crema densa e vellutata. In un bicchiere  di un frullatore (o nel mixer) versate l’olio, il succo di limone, la crema di cavolfiore e gambi di prezzemolo, la senape e una grattata di noce moscata e frullate 6. Infine aggiustate di sale e pepe.
									

								

															

																		
																															
											
										
																														
																		Tostate i pinoli in padella 7 fino a che prenderanno un bel colore ramato. Tagliate l’indivia belga a striscioline sottili, mettetele sul fondo del piatto e conditele con un po’ di dressing 8. Aggiungete il cavolfiore e i broccoletti e distribuite un cucchiaio di dressing sulle verdure. Infine spargete i pinoli e l’uvetta 9 completando con una grattata di noce moscate e del pepe nero.
									

								

							
					    