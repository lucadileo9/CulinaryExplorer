Difficoltà: Media
Avete mai sentito parlare delle Spit Cake? Questo termine identifica una varietà di dolci europei, tutti realizzati allo stesso modo: strati di impasto vengono man a mano avvolti attorno ad un attrezzo di forma cilindrica e cotti allo spiedo, oppure cotti in forno uno per volta e sovrapposti tra loro. Il baumkuchen, dolce di origine tedesca, è proprio l'emblema delle Spit Cake!
Il nome letteralmente significa "torta ad albero" proprio perchè nella forma originale, realizzata nei laboratori, duna volta cotta e affettata in maniera orizzontale si scoprono i vari strati, come anelli di accrescimento degli alberi. Oggi vogliamo proporvi una versione homemade del baumkuchen che non necessita di particolari attrezzi e si realizza tranquillamente a casa utilizzando uno stampo da torta e il grill del forno!
Costituito da circa una ventina di strati di un soffice impasto al marzapane rivestito di cioccolato fondente, il baumkuchen è una merenda supergolosa! Al giorno d'oggi questo dessert viene preparato anche in Trentino, Austria e Giappone e ognuno realizza la sua variante preferita. Noi vi suggeriamo quella che più ha soddisfatto le nostre papille gustative! Realizzate anche voi il baumkuchen per una merenda insolita e speciale che stupirà i vostri ospiti non appena taglierete la prima fetta!


						
						

														INGREDIENTI
							
							                            
                                
    								
    									
    										
    										590
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    590
    					
    					    					    					
    					    Carboidrati
    					    g
    					    56.8
    					
    					    					    					
    					      di cui zuccheri
    					    g
    					    56.8
    					
    					    					    					
    					    Proteine
    					    g
    					    6.7
    					
    					    					    					
    					    Grassi
    					    g
    					    36.6
    					
    					    					    					
    					      di cui saturi
    					    g
    					    19.71
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    190
    					
    					    					    					
    					    Sodio
    					    mg
    					    211
    					
    					    				
    			
                            
													


						
														
							
														Ingredienti per uno stampo da 20 cm
							

							
								

																	Uova
								
								
								medie
																	5
									
																

								

							
								

																	Marzapane
								
								
								
																	150
									g
																

								

							
								

																	Burro
								
								
								a temperatura ambiente
																	200
									g
																

								

							
								

																	Zucchero
								
								
								
																	120
									g
																

								

							
								

																	Farina 00
								
								
								
																	100
									g
																

								

							
								

																	Sale fino
								
								
								
																	1
									pizzico
																

								

							
								

																	Baccello di vaniglia
								
								
								
																	1
									
																

								

							
								

																	Zucchero a velo
								
								
								
																	100
									g
																

								

							
														
							
						
														
							
														per la copertura
							

							
								

																	Confettura di albicocche
								
								
								
																	100
									g
																

								

							
								

																	Grand Marnier
								
								
								
																	20
									g
																

								

							
								

																	Cioccolato fondente
								
								
								
																	150
									g
																

								

							
								

																	Olio di cocco
								
								
								
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il baumkuchen iniziate a dividere i tuorli dagli albumi in due ciotole separate (per la ricetta occorrono 175 g di albumi e 100 g di tuorli che corrispondono all'incirca a 5 uova medie). Quindi accendete il forno a 240° in modalità grill e passate a tagliare il marzapane in cubetti grossolani 1, poi versateli nella ciotola di una planetaria insieme allo zucchero a velo 2 e ai semini che avrete estratto da una bacca di vaniglia 3.
									

								

															

																		
																															
											
										
																														
																		Aggiungete anche il burro morbido tagliato a cubetti 4 e lavorate il tutto con la frusta a foglia 5 a velocità moderata per qualche minuto. Nel frattempo iniziate a montare gli albumi versando gradualmente lo zucchero 6,
									

								

															

																		
																															
											
										
																														
																		fino ad ottenere un composto bianco e fermo 7. A questo punto versate i tuorli all'interno della planetaria poco per volta 8 e quando saranno stati completamente assorbiti versate anche la farina 9, attendete ancora 1-2 minuti e spegnete la macchina.
									

								

															

																		
																															
											
										
																														
																		Mescolate con una spatola in modo da assicurarvi che tutti gli ingredienti siano perfettamente amalgamati 10 e iniziate ad aggiungere gli albumi poco per volta 11 mescolando dal basso verso l'alto in modo da non smontate l'impasto 12.
									

								

															

																		
																															
											
										
																														
																		Prendete la vostra tortiera da 20 cm e rivestite la base, precedentemente imburrata, con un disco di carta forno 13. A questo punto posizionate due cucchiai di impasto 14 e stendeteli in modo da ricoprire l'intera superficie 15.
									

								

															

																		
																															
											
										
																														
																		Una volta che il forno sarà arrivato a temperatura, infornate il primo strato del vostro baumkuchen per 1-2 minuti fino a che non si sarà creata una crosticina dorata 16. Poi tiratelo fuori e stendete sulla superficie un altro strato di impasto, sempre 2 cucchiai 17, stendendoli con il dorso del cucchiaio su tutta la superficie 18. Rimettete in forno nuovamente per lo stesso tempo indicato e alla temperatura indicata in precedenza. E proseguite così per tutti gli strati;
									

								

															

																		
																															
											
										
																														
																		una volta arrivati a realizzare l'ultimo strato 19 abbassate il forno a 180° (in modalità statica) e, dopo aver steso bene l'ultimo strato di composto, cuocete per 20 minuti. Non appena avrete ultimato la cottura sfornate il dolce e lasciatelo intiepidire. Aiutandovi con un coltellino staccate delicatamente i bordi della torta 20 e capovolgetela su una gratella 21.
									

								

															

																		
																															
											
										
																														
																		Eliminate il foglio di carta forno, tirandolo delicatamente 22 e lasciate raffreddare completamente il baumkuchen. Dopodicè setacciate la confettura di albicocche in un colino 23 e stemperatela con il Grand Marnier 24.
									

								

															

																		
																															
											
										
																														
																		A questo punto utilizzate la confettura per spennellare la superficie della torta 25 e trasferitela in frigorifero per almeno 15 minuti. Mentre la torta è in frigo occupatevi della copertura: iniziate a tritare il cioccolato 26 e ponetelo a sciogliere a bagnomaria 27.
									

								

															

																		
																															
											
										
																														
																		Una volta che sarà completamente sciolto aggiungete l'olio di cocco 28 e lasciatelo fondere completamente 29. Estraete la bastardella dall'acqua calda e continuate a mescolare il cioccolato di tanto in tanto fino a che non si sarà raffreddato, dopodichè versatelo sulla torta 30 
									

								

															

																		
																															
											
										
																														
																		coprendo bene anche la parte laterale 31. Livellate bene con una spatola 32 e lasciate rassodare in frigorifero per un'ora. A questo punto il cioccolato si sarà solidificato e potrete gustare il vostro baumkuchen 33!
									

								

							
					    