Difficoltà: Media
Il pan brioche è una delle preparazioni di base più versatili della cucina, un impasto da cui traggono origine fragranti e deliziosi lievitati come brioche o panini. Di origine francese, la forma più classica in cui viene servito è quella di un grazioso bauletto, profumato e leggermente dolce, dalla consistenza morbida perfetta per preparare french toast o da usare semplicemente al posto del pane o delle fette biscottate spalmato con marmellata o Nutella. Il pan brioche non è assolutamente difficile da fare, basterà seguire i pochi accorgimenti che vi spieghiamo nella nostra ricetta e otterrete così un fantastico prodotto da forno fatto in casa. Da oggi in poi potrete deliziare famigliari e ospiti a colazione o in ogni momento della giornata con le vostre preparazioni di pan brioche, come il nostro wool roll bread, o queste girelle morbide!


						
						

														INGREDIENTI
							
							                            
                                
    								
    									
    										
    										311.9
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    311.9
    					
    					    					    					
    					    Carboidrati
    					    g
    					    29.6
    					
    					    					    					
    					      di cui zuccheri
    					    g
    					    4.2
    					
    					    					    					
    					    Proteine
    					    g
    					    6.3
    					
    					    					    					
    					    Grassi
    					    g
    					    18.7
    					
    					    					    					
    					      di cui saturi
    					    g
    					    10.3
    					
    					    					    					
    					    Fibre
    					    g
    					    132
    					
    					    					    					
    					    Colesterolo
    					    mg
    					    0.8
    					
    					    					    					
    					    Sodio
    					    mg
    					    133.4
    					
    					    				
    			
                            
													


						
														
							
														Ingredienti per uno stampo da 26x11 cm
							

							
								

																	Uova
								
								
								(circa 2)
																	115
									g
																

								

							
								

																	Farina 00
								
								
								
																	270
									g
																

								

							
								

																	Latte
								
								
								 a temperatura ambiente
																	20
									g
																

								

							
								

																	Zucchero
								
								
								
																	25
									g
																

								

							
								

																	Burro
								
								
								ammorbidito
																	135
									g
																

								

							
								

																	Lievito di birra fresco
								
								
								
																	8
									g
																

								

							
								

																	Sale fino
								
								
								
																	5
									g
																

								

							
														
							
						
														
							
														per spennellare
							

							
								

																	Tuorli
								
								
								
																	1
									
																

								

							
								

																	Panna fresca liquida
								
								
								
																	10
									g
																

								

							
														
							
						
														
							
														per imburrare
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pan brioche iniziate pesando tutti gli ingredienti, ricordando che dovranno essere tutti a temperatura ambiente per garantirvi una riuscita perfetta. In una planetaria setacciate la farina con un colino 1. Unite anche il lievito di birra sbriciolato 2 e lo zucchero 3. Poi azionate la planetaria a cui avrete montato la foglia (o frusta K).
									

								

															

																		
																															
											
										
																														
																		Poi aggiungete le uova leggermente sbattute 4, versandole un po’ alla volta permettendo così all’impasto di assorbirle gradualmente. Fate lo stesso con il latte a temperatua ambiente versandolo a filo 5. Lavorate fino ad ottenere un impasto compatto 6.
									

								

															

																		
																															
											
										
																														
																		Sostituite la foglia con il gancio e versate il burro ammorbidito, anche questo, poco per volta 7, attendendo che si assorba un pezzetto prima di aggiungere il successivo. Soltanto alla fine aggiungete il sale 8. A questo punto dovrete continuare a lavorare l’impasto, a velocità bassa, per circa 20 minuti. L’impasto dovrà incordarsi al gancio, cioè dovrà letteralmente attorcigliarsi al gancio impastatore. Staccate la pasta aiutandovi con un tarocco e trasferite l’impasto su un piano da lavoro appena infarinato 9
									

								

															

																		
																															
											
										
																														
																		lavoratelo per 1-2 minuti 10 e poi pirlatelo 11, cioè formate una sfera, che verserete in un recipiente e coprirete con della pellicola alimentare 12. A questo punto la pasta dovrà lievitare, lasciatela in forno spento ma con la luce accesa o in luogo al riparo da correnti d’aria fino a quando il volume non sarà raddoppiato (circa 2 ore).
									

								

															

																		
																															
											
										
																														
																		Trascorso il tempo, trasferite l’impasto su una spianatoia leggermente infarinata e formate un filone, semplicemente tirando delicatamente l’impasto con le mani 13. Da questo ottenete 8 pezzi di circa 70 grammi l’uno, tagliandoli con un tarocco 14. Formate delle palline lavorando i pezzetti uno alla volta, roteandoli tra le mani. Poi date un paio di pieghe a ciascuna pallina, in questo modo: sollevate un lembo e portatelo verso il centro della sfera, poi fate lo stesso con un'altra estremità 15.
									

								

															

																		
																															
											
										
																														
																		Disponete le sfere, con la parte delle pieghe rivolte verso il fondo, in uno stampo da plumcake di 26x11 cm imburrato, disponendole in due file 16. Lasciate lievitare in questo modo per circa 2 ore e mezza, sempre in forno con luce accesa fin quando non avranno raggiunto la metà dello stampo 17. Spennellate con un tuorlo d’uovo sbattuto con la panna fresca liquida 18
									

								

															

																		
																															
											
										
																														
																		e cuocete, in forno statico preriscaldato, a 170° per circa 35 minuti nella parte centrale (per questa ricetta non è consigliabile cuocere in forno ventilato, poiché l’impasto potrebbe risultare troppo asciutto!) 19. Se notate che durante la cottura il pan brioche scurisce troppo in fretta in superficie, coprite con un foglio di alluminio dopo i primi 30 minuti di cottura; eventualmente fate la prova stecchino per verificare che sia cotto prima di sfornare. Quando il vostro pan brioche sarà pronto non vi resta che sfornarlo, sformarlo per lasciarlo raffreddare per una decina di minuti su una gratella 20, prima di poterlo gustare 21. Potrete staccare le singole parti che lo compongono o servirlo a fette per spalmare confetture, marmellate o crema di nocciola oppure per realizzare un goloso french toast!
									

								

							
					    