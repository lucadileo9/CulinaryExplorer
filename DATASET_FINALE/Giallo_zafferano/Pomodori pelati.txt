Difficoltà: Molto facile
I pomodori pelati sono una classica conserva, come la passata. Comodi da tenere in dispensa e decisamente genuini, i pomodori pelati non richiedono molto tempo di preparazione e sono semplici da realizzare, basta fare solo un po’ di attenzione alla conservazione.  I pomodori pelati si utilizzano come condimento in numerose ricette della cucina tradizionale, ma sono buoni anche per un semplice sugo pomodoro e basilico.


												
						
						

														INGREDIENTI
							
							                            
                                
    								
    									
    										
    										20
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    20
    					
    					    					    					
    					    Carboidrati
    					    g
    					    3.5
    					
    					    					    					
    					      di cui zuccheri
    					    g
    					    3.5
    					
    					    					    					
    					    Proteine
    					    g
    					    1
    					
    					    					    					
    					    Grassi
    					    g
    					    0.2
    					
    					    					    					
    					      di cui saturi
    					    g
    					    0.03
    					
    					    					    					
    					    Fibre
    					    g
    					    0.9
    					
    					    					    					    					
    					    Sodio
    					    mg
    					    6
    					
    					    				
    			
                            
													


						
							
														Ingredienti per 4 vasetti da 500 gr
							

							
								

																	Pomodori San Marzano
								
								
								
																	3
									kg
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i pomodori pelati scegliete dei pomodori che siano sodi, maturi e senza ammaccature, intanto mettete sul fuoco una pentola capiente piena d’acqua. Lavate per bene i pomodori sotto l’acqua corrente e praticate un taglio a croce all’estremità di ogni pomodoro (1-2). Quando l'acqua inizia a sobbolire scottate i pomodori per 2 -3 minuti, in questo modo i pomodori rimarrano sodi 3.
									

								

															

																		
																															
											
										
																														
																		Togliete i pomodori dall’acqua con una schiumarola e metteteli a scolare in uno scolapasta. Aspettate che si raffreddino per qualche minuto, è normale che i pomodori cominceranno a fare qualche grinza 4. Nel frattempo sanificate i vasetti e i tappi facendoli bollire in acqua, come indicato nelle linee guida del Ministero della Salute riportate in fondo alla ricetta 5. A questo punto pelate i pomodori che saranno diventati tiepidi 6.
									

								

															

																		
																															
											
										
																														
																		Quando i vasetti saranno completamente asciutti, mettete i pomodori pelati nei vasetti 7, pressandoli un po' con una forchetta, chiudete accuratamente il vasetto 8 avendo cura di lasciare 2 o 3 centimetri di spazio dal bordo, quindi passate alla bollitura ovvero la pastorizzazione, seguendo le indicazioni riportate nelle linee guida del Ministero della Salute citate in fondo alla ricetta 9. In questo modo i barattoli formeranno il sottovuoto. Una volta che i barattoli si saranno raffreddati, verificate se il sottovuoto si è formato correttamente: se premendo sul tappo NON sentirete "clik clak" vuol dire che il sottovuoto si è formato correttamente. I vostri pomodori pelati sono pronti!
									

								

							
					    