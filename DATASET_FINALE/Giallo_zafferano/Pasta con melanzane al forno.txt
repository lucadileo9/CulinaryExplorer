Difficoltà: Facile
Quanti modi esistono per preparare la pasta al forno? Ma se ne state cercando una perfetta per l'estate, la pasta con melanzane al forno è quella che fa al caso vostro! Un primo piatto buonissimo in tutte le stagioni, ma ancora più buono in questo periodo in cui le melanzane sono dolcissime! La pasta al forno con melanzane è ottima sia calda che a temperatura ambiente... potrete gustarla in casa, o in spiaggia per festeggiare il ferragosto con gusto e semplicità! Realizzarla è davvero facile, vi basterà saltare le melanzane in padella con poco olio, senza friggerle, preparare un sugo veloce al basilico, aggiungere cubetti di mozzarella e ripassare tutto in forno per ottenere una crosticina croccante! Noi abbiamo scelto dei pennoni, che assorbiranno benissimo il condimento, ma potrete variare utilizzando il vostro formato di pasta preferito!

Ecco altre paste al forno da non perdere:


												
						
						

														INGREDIENTI
							
							                            
                                
    								
    									
    										
    										527
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    527
    					
    					    					    					
    					    Carboidrati
    					    g
    					    72
    					
    					    					    					
    					      di cui zuccheri
    					    g
    					    8
    					
    					    					    					
    					    Proteine
    					    g
    					    23.6
    					
    					    					    					
    					    Grassi
    					    g
    					    16.1
    					
    					    					    					
    					      di cui saturi
    					    g
    					    8
    					
    					    					    					
    					    Fibre
    					    g
    					    5.9
    					
    					    					    					
    					    Colesterolo
    					    mg
    					    34
    					
    					    					    					
    					    Sodio
    					    mg
    					    694
    					
    					    				
    			
                            
													


						
							
							

							
								

																	Pennoni
								
								
								
																	320
									g
																

								

							
								

																	Melanzane
								
								
								
																	400
									g
																

								

							
								

																	Passata di pomodoro
								
								
								
																	300
									g
																

								

							
								

																	Mozzarella
								
								
								
																	200
									g
																

								

							
								

																	Aglio
								
								
								
																	3
									spicchi
																

								

							
								

																	Grana Padano DOP
								
								
								(da grattugiare)
																	40
									g
																

								

							
								

																	Basilico
								
								
								
																	5
									foglie
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta con melanzane al forno tagliate le melanzane a cubetti di circa 1cm 1. In una padella versate un giro d'olio e 2 spicchi d'aglio 2. Lasciate scaldare per pochi istanti, poi aggiungete le melanzane 3. 
									

								

															

																		
																																											
											
										
																						
											
										
																						
											
										
																																										
																		Cuocete a fiamma vivace, sino a che non saranno morbide e ben dorate. Eliminate poi l'aglio 4 e tenetele da parte. Ora occupatevi del sugo: versate un filo d’olio in una pentola, aggiungete uno spicchio d’aglio 5 e lasciatelo imbiondire a fiamma moderata. Ora versate la passata di pomodoro 6 e regolate di sale.
									

								

															

																		
																																											
											
										
																						
											
										
																						
											
										
																																										
																		Aggiungete le foglie di basilico 7 e lasciate cuocere a fiamma bassa per 15 min circa, quindi eliminate l'aglio 8. Nel frattempo buttate la pasta in acqua bollente e salata, lasciatela cuocere per il tempo indicato sulla confezione. Tagliate la mozzarella a cubetti di circa 1cm 9. 
									

								

															

																		
																																											
											
										
																						
											
										
																						
											
										
																																										
																		Quando la pasta sarà cotta scolatela e trasferitela direttamente nella pentola del sugo di pomodoro 10 e mescolate. Unite le melanzane tenendone da parte qualcuna per la gratinatura 11 e aggiungete anche la mozzarella, tenendone da parte circa 50 g. Mescolate bene il tutto.
									

								

															

																		
																																											
											
										
																						
											
										
																						
											
										
																																										
																		Versate la pasta in una pirofila, coprite con la mozzarella rimasta 14 e il Grana Padano DOP grattugiato 15. 
									

								

															

																		
																																											
											
										
																						
											
										
																						
											
										
																																										
																		Unite anche le melanzane 16, spargendole su tutta la superficie 17. Infornate in forno preriscaldato a 240 gradi, con la modalità grill per 10 min nel ripiano alto del forno 17. Sfornatela quando sarà ben gratinata e servitela calda o tiepida 18.
									

								

							
					    