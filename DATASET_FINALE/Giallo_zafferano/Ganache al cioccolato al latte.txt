Difficoltà: Facile
Siete degli amanti del cioccolato al latte o siete solo alla ricerca di come utilizzarlo? Qualunque sia la risposta, dopo aver preparato insieme la torta al cioccolato al latte, oggi vi presentiamo una delle ricette base della pasticceria, perfetta per farcire e decorare questo dolce: la ganache al cioccolato al latte. Sorella della crema ganache, questa versione che vi proponiamo oggi è realizzata con il cioccolato al latte, più dolce rispetto a quello fondente che si utilizza per l'originale. Oltre ad essere più dolce il cioccolato al latte ha una percentuale minore di cacao, quindi per ottenere la stessa scioglievolezza sarà necessario utilizzarne un po' di più rispetto alla classica ricetta. Ma gli impieghi restano invariati, la ganache al cioccolato al latte infatti è perfetta per arricchire i vostri dessert e renderli ancora più speciali! Provatela nella poke cake, per esempio, oppure realizzate una base di pasta frolla e una volta cotta farcitela con la ganache che più amate: latte, fondente o bianca? E se proprio non bastasse possiamo aggiungere la nuova e particolarissima ganache al cioccolato ruby!


												
						
						

														INGREDIENTI
							
							                            
                                
    								
    									
    										
    										480
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    480
    					
    					    					    					
    					    Carboidrati
    					    g
    					    32.3
    					
    					    					    					
    					      di cui zuccheri
    					    g
    					    32.3
    					
    					    					    					
    					    Proteine
    					    g
    					    6.4
    					
    					    					    					
    					    Grassi
    					    g
    					    36.1
    					
    					    					    					
    					      di cui saturi
    					    g
    					    21.08
    					
    					    					    					
    					    Fibre
    					    g
    					    0.5
    					
    					    					    					
    					    Colesterolo
    					    mg
    					    59
    					
    					    					    					
    					    Sodio
    					    mg
    					    84
    					
    					    				
    			
                            
													


						
							
														Ingredienti per circa 800 gr di ganache
							

							
								

																	Cioccolato al latte 40%
								
								
								
																	500
									g
																

								

							
								

																	Panna fresca liquida
								
								
								
																	250
									g
																

								

							
								

																	Burro
								
								
								ammorbidito
																	70
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la ganache al cioccolato al latte versate la panna in un pentolino 1 e portatela a sfiorare il bollore. Nel frattempo tritate finemente il cioccolato al latte 2 e trasferitelo all'interno di una ciotola. Quando la panna inizierà a bollire versatela in 3 volte sul cioccolato 3, mescolando energicamente. Aspettate che la prima versata di panna si sia assorbita, per aggiungere la seconda e poi la terza. Tenete sempre la panna che avanza dalle varie versate, in caldo sul fuoco bassissimo. 
									

								

															

																		
																															
											
										
																														
																		Quando avrete ottenuto una consistenza liscia e omogenea, aggiungete il burro morbido poco all volta 4 e frullate con un mixer ad immersione 5, per ottenere una texture più liscia; in alternativa potete continuare a mescolare con una spatola fino a sciogliere man a mano il burro. La vostra ganache al cioccolato al latte è ora pronta 6.
									

								

							
					    