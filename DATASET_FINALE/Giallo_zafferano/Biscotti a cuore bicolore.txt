Difficoltà: Media
L'amore è un incastro perfetto tra due anime che si cercano. Fiori, cioccolatini sono gesti romantici senza tempo, ma serve qualcosa che testimoni l'unione perfetta. E cosa c'è di meglio a San Valentino che preparare una dolcezza con le proprie mani? I biscotti a cuore bicolore saranno il vostro messaggio d'amore inequivocabile...impasto bianco e impasto al cacao incastonati in un puzzle dolcissimo di poesia e gusto. Due cuori di colore diverso che si stringono in un abbraccio stretto e goloso, per dar vita ad un unico biscotto fatto in casa profumato e originale. I biscotti a cuore bicolore sono la soluzione perfetta se state cercando cosa regalare a San Valentino alle persone speciali della vostra vita: basterà conservarli in un sacchetto da legare con un bel nastro rosso!


												
						
						

														INGREDIENTI
							
													


						
							
							

							
								

																	Farina 00
								
								
								
																	500
									g
																

								

							
								

																	Burro
								
								
								(freddo di frigo)
																	300
									g
																

								

							
								

																	Tuorli
								
								
								(freddo di frigo)
																	3
									
																

								

							
								

																	Zucchero di canna
								
								
								
																	200
									g
																

								

							
								

																	Sale fino
								
								
								
																	1
									pizzico
																

								

							
								

																	Cacao amaro in polvere
								
								
								
																	50
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i biscotti a cuore bicolore come prima cosa versate il burro freddo nella ciotola di una planetaria dotata di foglia 1. Aggiungete lo zucchero di canna 2 e il sale 3. Lavorate a velocità moderata fino a che non avrete ottenuto un composto composto omogeneo e cremoso. 
									

								

															

																		
																															
											
										
																														
																		Unite i tuorli 4 e lavorate fino a che non saranno ben assorbiti. Aggiungete poi anche la farina 5 e continuate a lavorare ancora fino a che non sarà completamente incorporata 6. 
									

								

															

																		
																															
											
										
																														
																		Trasferite su un piano 7 e lavorate alcuni secondi per compattarlo. Dividete l'impasto a metà 8 e trasferite una delle due parti di nuovo nella planetaria. Aggiungete il cacao 9 
									

								

															

																		
																															
											
										
																														
																		e lavorate con la foglia fino a farlo assorbire 10. A questo punto avrete ottenuto due impasti, uno bianco e uno nero 11. Avvolgeteli nella pellicola separatamente 12 e lasciateli riposare in frigorifero per un'ora.
									

								

															

																		
																															
											
										
																														
																		Passato il tempo necessario riprendete la frolla bianca e stendetela con un mattarello fino a uno spessore di 1-2 cm 13. Riprendete anche l'impasto al cacao e stendetelo allo stesso spessore 14. Utilizzando un coppapasta a forma di cuore largo 7,5 cm e lungo 7 cm, ricavate il primo biscotto. 
									

								

															

																		
																															
											
										
																														
																		Utilizzando un coppapasta a forma di cuore più piccolo largo 4,5 cm e lungo 4 cm, coppate il biscotto 16, in modo da ottenere un cuore più grande "vuoto" e uno più piccolo "pieno". Separate le due parti 17 tenendole entrambe, perchè serviranno a breve. Passate alla frolla al cacao e fate la stessa operazione: ricavate un biscotto a cuore e poi coppatelo con lo stampo più piccolo 18.
									

								

															

																		
																															
											
										
																														
																		Separate anche questi come fatto per quelli chiari 19. A questo punto prendete una leccarda rivestita con carta forno, posizionate i biscotti a cuore al cacao più grandi e sistemate al centro di essi il cuore piccolo bianco 20, in modo da creare un effetto bicolore. Ripetete la stessa operazione anche per il cuore bianco più grande, posizionando al centro il biscottino nero 21. 
									

								

															

																		
																															
											
										
																														
																		Proseguite in questo modo fino a terminare entrambi gli impasti 22. Cuocete i biscotti in forno statico preriscaldato a 180° per 15 minuti nel ripiano basso. Poi sfornateli e lasciate raffreddare i biscotti prima di spostarli dalla teglia e servirli 24.
									

								

							
					    