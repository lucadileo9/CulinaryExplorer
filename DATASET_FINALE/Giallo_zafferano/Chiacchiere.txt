Difficoltà: Facile
Le chiacchiere sono croccanti e delicate sfoglie fritte tipiche del periodo di Carnevale e sono chiamate con nomi diversi a seconda delle regioni di provenienza: chiacchiere e lattughe in Lombardia, cenci e donzelle in Toscana, frappe e sfrappole in Emilia, cròstoli in Trentino, galani e gale in Veneto, bugie in Piemonte. E ancora rosoni, lasagne, pampuglie.. Sono un dolce molto friabile, ottenuto tirando sottilmente un semplice impasto successivamente fritto e cosparso di zucchero a velo per il tocco finale. La loro forma rettangolare, con due tagli netti centrali, rende le chiacchiere inconfondibili e attira immediatamente da tempo immemore la golosità di grandi e piccini. Che sia la prima o la milionesima volta che ne assaggiate una, ogni morso alle chiacchiere è una magia... ed è subito Carnevale! 


						
						

														INGREDIENTI
							
							                            
                                
    								
    									
    										
    										116
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    116
    					
    					    					    					
    					    Carboidrati
    					    g
    					    12.1
    					
    					    					    					
    					      di cui zuccheri
    					    g
    					    2.8
    					
    					    					    					
    					    Proteine
    					    g
    					    1.9
    					
    					    					    					
    					    Grassi
    					    g
    					    6.4
    					
    					    					    					
    					      di cui saturi
    					    g
    					    1.42
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    23
    					
    					    					    					
    					    Sodio
    					    mg
    					    35
    					
    					    				
    			
                            
													


						
														
							
														Ingredienti per circa 40 chiacchiere
							

							
								

																	Farina 00
								
								
								
																	500
									g
																

								

							
								

																	Zucchero
								
								
								
																	70
									g
																

								

							
								

																	Burro
								
								
								a temperatura ambiente
																	50
									g
																

								

							
								

																	Grappa
								
								
								
																	30
									g
																

								

							
								

																	Uova
								
								
								(medie)
																	3
									
																

								

							
								

																	Lievito in polvere per dolci
								
								
								
																	6
									g
																

								

							
								

																	Baccello di vaniglia
								
								
								
																	1
									
																

								

							
								

																	Tuorli
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Ingredienti per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
														
							
														per cospargere
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le chiacchiere, setacciate la farina assieme al lievito e versate in una planetaria con foglia. Aggiungete lo zucchero 1, il sale, le uova sbattute in precedenza 2, il tuorlo e la grappa 3. Lavorate fino ad amalgamare bene gli ingredienti.
									

								

															

																		
																																											
											
										
																						
											
										
																						
											
										
																																										
																		Sostituite la foglia con il gancio 4, unite i semi della bacca di vaniglia e il burro 5, quindi continuate ad impastare per 15 minuti fino ad ottenere un composto omogeneo: dovrà risultare sostenuto ma abbastanza malleabile. Se necessario potete aggiungere 5-10 g di acqua. Trasferite l’impasto su un piano da lavoro, e maneggiatelo rapidamente per dargli una forma sferica 6.
									

								

															

																		
																																											
											
										
																						
											
										
																						
											
										
																																										
																		Avvolgete il panetto con la pellicola trasparente e lasciatelo riposare a temperatura ambiente per almeno 30 minuti 7. Trascorso questo tempo, dividete la pasta in porzioni da 150 g circa e iniziate a lavorare ognuna singolarmente. Appiattite leggermente una prima porzione con il palmo della mano 8, infarinatela e stendetela con il tirapasta impostato sullo spessore più largo 9.
									

								

															

																		
																																											
											
										
																						
											
										
																						
											
										
																																										
																		Ripiegate verso il centro i lati corti della striscia di pasta ottenuta 10, dopodiché tiratela nuovamente impostando ogni volta il tirapasta su uno spessore sempre minore, fino a raggiungere i 2 mm 11. Eseguite lo stesso procedimento su tutte le porzioni di impasto. Lasciate riposare qualche minuto la sfoglia tirata e nel frattempo portate l’olio alla temperatura di 150-160°. Con una rotella a taglio smerlato procedete sagomando dei rettangoli di circa 5x10 cm e praticando su ognuno due tagli centrali, paralleli al lato lungo 12.
									

								

															

																		
																																											
											
										
																						
											
										
																						
											
										
																																										
																		Non appena l’olio ha raggiunto la giusta temperatura immergetevi 2-3 rettangoli di sfoglia con l’aiuto di una schiumarola 13 e fateli cuocere rigirandoli su ambo i lati fino a che non raggiungono la doratura. Scolate le sfoglie su carta assorbente e, una volta fredde, impiattatele e cospargetele con abbondante zucchero a velo setacciato 14.Le vostre chiacchiere sono pronte 15.
									

								

							
					    