Difficoltà: Facile
E’ tempo di carciofi! Se anche voi non aspettavate altro che l’arrivo della primavera per gustare questi ortaggi dall’inconfondibile gusto amarognolo, ecco una ricetta veloce per assaporarli al meglio: spaghetti integrali con carciofi e mollica. Vi avevamo già deliziato con i paccheri con carciofi e pancetta alla carbonara; in questa ricetta invece vi proponiamo di tuffarli in una spaghettata irresistibile, in cui i carciofi vengono saltati in padella con l'aggiunta di olive nere e una cascata di briciole saporite che strizzano l’occhio al peperoncino. Gli spaghetti integrali con carciofi e mollica sono un’esplosione di sapori semplici e genuini, un primo piatto perfetto per dare un tocco di brio alla solita cena, oppure per sorprendere gli amici con una preparazione dal tocco rustico ma di sicuro successo!


												
						
						

														INGREDIENTI
							
							                            
                                
    								
    									
    										
    										404
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    404
    					
    					    					    					
    					    Carboidrati
    					    g
    					    63.3
    					
    					    					    					
    					      di cui zuccheri
    					    g
    					    4.7
    					
    					    					    					
    					    Proteine
    					    g
    					    13.3
    					
    					    					    					
    					    Grassi
    					    g
    					    10.8
    					
    					    					    					
    					      di cui saturi
    					    g
    					    1.75
    					
    					    					    					
    					    Fibre
    					    g
    					    13.1
    					
    					    					    					    					
    					    Sodio
    					    mg
    					    555
    					
    					    				
    			
                            
													


						
							
							

							
								

																	Spaghetti Integrali
								
								
								
																	320
									g
																

								

							
								

																	Carciofi
								
								
								
																	400
									g
																

								

							
								

																	Pane raffermo
								
								
								(solo mollica)
																	50
									g
																

								

							
								

																	Aglio
								
								
								
																	2
									spicchi
																

								

							
								

																	Olio extravergine d'oliva
								
								
								
																	30
									g
																

								

							
								

																	Olive
								
								
								denocciolate
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Peperoncino fresco
								
								
								
																	1
									
																

								

							
								

																	Origano
								
								
								secco
																	1
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli spaghetti integrali con carciofi e mollica iniziate dalla pulizia dei carciofi: strofinatevi le mani con del limone per evitare che le sostanze all'interno di questo vegetale vi anneriscano le mani; in alternativa potete indossare dei guanti. Eliminate la parte finale del gambo 1 togliete le foglie più esterne e dure 2, con uno spelucchino rimuovete lo strato esterno fibroso del gambo. Tagliate la punta 3
									

								

															

																		
																															
											
										
																														
																		dividete a metà i carciofi 4 quindi riduceteli a striscioline 5 e ponetele in una ciotola colma di acqua acidulata con il limone per evitare che anneriscano 6.
									

								

															

																		
																															
											
										
																														
																		In un tegame riscaldate 15 gr di olio di oliva con lo spicchio di aglio 7, poi aggiungete i carciofi a listarelle 8 e fateli saltare a fuoco medio per 4-5 minuti, salate pepate e poi unite anche le olive snocciolate 9 e proseguite per qualche minuto, i carciofi devono rimanere un po’ croccanti. A cottura ultimata eliminate l’aglio. Nel frattempo portate al bollore una pentola con abbondante acqua salata che servirà per la cottura della pasta.
									

								

															

																		
																															
											
										
																														
																		Intanto eliminate il picciolo al peperoncino ed estraete i semini interni 10 quindi tagliatelo a striscioline, riscaldate in una padella gli altri 15 gr di olio di oliva, l’aglio e il peperoncino 11, aggiungete la mollica tritata 12 e fatela tostare e insaporire per 5 minuti, i tempi di cottura dipendono da quanto è fine la mollica, più è grossolana e maggiore sarà il tempo di tostatura.
									

								

															

																		
																															
											
										
																														
																		A cottura ultimata aromatizzate con l’origano 13. Cuocete gli spaghetti per 8 minuti o il tempo riportato sulla confezione 14, considerando che devono rimanere al dente. Una volta cotti scolateli direttamente nel tegame con i carciofi 15
									

								

															

																		
																															
											
										
																														
																		poi aggiungete anche la mollica tostata  16, mescolate qualche istante per insaporire 17 e poi servite gli spaghetti integrali con carciofi e mollica ben caldi 18.
									

								

							
					    