Difficoltà: Molto facile
E’ uno dei gusti più comuni e facili da trovare, ma scommettiamo che non ne avete mai assaggiata una così buona: oggi prepariamo una deliziosa granita alla fragola, fresca, succosa e facile da fare in casa, anche senza avere una gelatiera! Vi basteranno pochi ingredienti e qualche ora a disposizione per ottenere un risultato degno di una gelateria, una granita ricca di frutta perfetta per dissetarvi nelle assolate giornate estive… anche se non siete al mare! Se poi vorrete aggiungere qualche accorgimento per la presentazione, come quelli suggeriti in questa ricetta, la granita alla fragola si presta benissimo ad essere servita anche a fine pasto: col suo colore intenso e il gusto esplosivo, la granita alla fragola rappresenta il giusto compromesso fra la frutta e il dessert. Alla fragola, al limone, alla mandorla o al caffè e perfino al vino rosso! Ora finalmente potrete deliziarvi con il vostro gusto preferito di granita e prepararvi come si deve all’arrivo dell’estate!


						
						

														INGREDIENTI
							
							                            
                                
    								
    									
    										
    										90
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    90
    					
    					    					    					
    					    Carboidrati
    					    g
    					    19.5
    					
    					    					    					
    					      di cui zuccheri
    					    g
    					    19.5
    					
    					    					    					
    					    Proteine
    					    g
    					    0.8
    					
    					    					    					
    					    Grassi
    					    g
    					    1
    					
    					    					    					
    					      di cui saturi
    					    g
    					    0.45
    					
    					    					    					
    					    Fibre
    					    g
    					    1.2
    					
    					    					    					
    					    Colesterolo
    					    mg
    					    2
    					
    					    					    					
    					    Sodio
    					    mg
    					    5
    					
    					    				
    			
                            
													


						
														
							
														Ingredienti per circa 800 g di granita
							

							
								

																	Fragole
								
								
								
																	400
									g
																

								

							
								

																	Acqua
								
								
								
																	500
									g
																

								

							
								

																	Zucchero
								
								
								
																	120
									g
																

								

							
								

																	Succo di limone
								
								
								
																	30
									g
																

								

							
														
							
						
														
							
														Per guarnire
							

							
								

																	Panna fresca liquida
								
								
								
																	
									q.b.
																

								

							
								

																	Zucchero a velo
								
								
								
																	
									q.b.
																

								

							
								

																	Menta
								
								
								fresca
																	
									q.b.
																

								

							
								

																	Fragole
								
								
								intere
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la granita alla fragola, per prima cosa realizzate lo sciroppo di zucchero: mettete l’acqua e lo zucchero in un pentolino 1 e portateli a bollore 2, dopodiché spegnete il fuoco e lasciate intiepidire. Nel frattempo sciacquate le fragole 3 e asciugatele con cura,
									

								

															

																		
																															
											
										
																														
																		poi eliminate il picciolo e tagliatele in 4 parti 4. Trasferite le fragole in un mixer dotato di lame d’acciaio 5 e frullate fino a ridurle in purea. Per ottenere una consistenza più omogenea ed eliminare i semini, posizionate un colino a maglie strette su una ciotola e setacciate la purea di fragole ottenuta con l’aiuto di una spatola 6: in questo modo otterrete circa 250 g di purea di fragole setacciata.
									

								

															

																		
																															
											
										
																														
																		Ora spremete il succo del limone 7, aggiungetelo alla purea di fragole 8 e mescolate bene, dopodiché unite anche lo sciroppo di zucchero ormai tiepido 9
									

								

															

																		
																															
											
										
																														
																		e mescolate bene per amalgamare il tutto 10. Versate il composto ottenuto in un recipiente di vetro basso e largo (adatto ad andare in freezer) 11 e ponetelo in freezer per un’ora. Dopo un’ora rimuovete il contenitore dal freezer e grattate il composto con una forchetta per rompere i cristalli di ghiaccio che si saranno formati 12.
									

								

															

																		
																															
											
										
																														
																		Rimettete il composto in freezer e ripetete la stessa operazione ogni mezz’ora, per un totale di almeno 4 ore, grattando ogni volta il composto di fragole con una forchetta 13 fino a che non avrete ottenuto la consistenza tipica della granita 14. A questo punto potete occuparvi della decorazione: versate la panna fresca in un recipiente freddo 15
									

								

															

																		
																															
											
										
																														
																		e cominciate a montarla con le fruste elettriche; quando sarà bella spumosa aggiungete lo zucchero a velo 16 e continuate a montare fino a che non sarà diventata ferma e soda, poi trasferitela in una sac-a-poche (per ulteriori informazioni, potete consultare la nostra scuola di cucina su come montare la panna). Prendete le fragole intere e praticate dei taglietti per il lungo a distanza di circa 3-4 mm l’uno dall’altro, facendo attenzione a non intaccare il picciolo che servirà per tenere unite le fettine 17. Ora potete assemblare la vostra granita: prendete dei bicchierini di vetro e riempiteli con il composto ghiacciato alla fragola 18,
									

								

															

																		
																															
											
										
																														
																		poi guarnite con un ciuffetto di panna montata 19, aprite la fragola a ventaglio e posizionatela sul bordo del bicchiere 20 e infine decorate con una fogliolina di menta 21. La vostra freschissima granita alla fragola è pronta per essere gustata!
									

								

							
					    