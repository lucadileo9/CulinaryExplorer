Difficoltà: Facile
La confettura di cachi è una conserva molto particolare ricavata dalla polpa di uno dei frutti autunnali più particolari, dal caldo color arancione. Questa preparazione si presta per farcire golose crostate, come topping del gelato, per accompagnare formaggi stagionati oppure semplicemente spalmata a colazione su fragranti fette biscottate. Comunque sceglierete di gustarla, acquistate cachi maturi ma non molli per preparare la confettura e utilizzate vasetti con una capienza contenuta, in modo da consumare la confettura in pochi giorni una volta aperta. Provata anche la variante con uva nera o quella di melagrana, altre deliziose confetture autunnali!


												
						
						

														INGREDIENTI
							
							                            
                                
    								
    									
    										
    										130
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    130
    					
    					    					    					
    					    Carboidrati
    					    g
    					    31.6
    					
    					    					    					
    					      di cui zuccheri
    					    g
    					    31.6
    					
    					    					    					
    					    Proteine
    					    g
    					    0.4
    					
    					    					    					
    					    Grassi
    					    g
    					    0.2
    					
    					    					    					
    					      di cui saturi
    					    g
    					    0.03
    					
    					    					    					
    					    Fibre
    					    g
    					    2
    					
    					    					    					    					
    					    Sodio
    					    mg
    					    9
    					
    					    				
    			
                            
													


						
							
														Ingredienti per 750 g di confettura
							

							
								

																	Cachi
								
								
								
																	1
									kg
																

								

							
								

																	Zucchero di canna
								
								
								
																	300
									g
																

								

							
								

																	Mele Ambrosia
								
								
								
																	230
									g
																

								

							
								

																	Limoni
								
								
								
																	1
									
																

								

							
								

																	Baccello di vaniglia
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la confettura di cachi, iniziate dalla sanificazione dei barattoli e dei tappi, come riportato nelle linee guida del Ministero della Salute indicate in fondo alla ricetta. Foderate una pentola larga dai bordi alti con un canovaccio pulito e sistemate i vasetti all’interno della pentola con l’apertura rivolta verso l’alto. Passate attorno ai vasetti uno o più strofinacci 1. Riempite la pentola di acqua fino a ricoprire i vasetti: portate ad ebollizione, poi abbassate il fuoco e lasciate i vasetti nella pentola ancora 30 minuti. Dieci minuti prima di scolare i vasetti, immergete anche i coperchi da sterilizzare. Passato il tempo necessario, spegnete il fuoco e lasciate raffreddare. Quando l'acqua sarà a temperatura ambiente, tirate fuori i vasetti dalla pentola e fateli scolare per bene, capovolti, su un panno da cucina 2. Mentre i vasetti bollono, potete preparare la confettura: private i cachi del picciolo 3
									

								

															

																		
																															
											
										
																														
																		Spellateli con un coltellino 4, eliminate la parte centrale più chiara 5, sbucciate anche la mela 6 e tagliatela a dadini.
									

								

															

																		
																															
											
										
																														
																		Versate in un tegame capiente, la polpa di cachi 7 e la mela a dadini 8, quindi mescolate 9 
									

								

															

																		
																															
											
										
																														
																		e unite la scorza grattugiata e 25 g di succo di limone 10. Mettete la pentola sui fornelli a fuoco dolce e dopo il primo bollore, fate trascorrere 5 minuti, poi spegnete il fuoco 11 e passate il composto con il passaverdura 12, raccogliendolo in una ciotola.
									

								

															

																		
																															
											
										
																														
																		Trasferite di nuovo la polpa nel tegame 13 e unite lo zucchero di canna 14, poi incidete la bacca di una vaniglia e prelevate i semini interni raschiando con la lama di un coltellino 15. 
									

								

															

																		
																															
											
										
																														
																		Unite al tegame sia i semini 16 che la bacca intera della vaniglia 17, mescolando per amalgamare lo zucchero e la vaniglia al composto. Cuocete a fuoco basso, mescolando e schiumando frequentemente 18, fino a che la confettura di cachi abbia raggiunto la consistenza desiderata (ci vorranno circa 40 minuti). 
									

								

															

																		
																															
											
										
																														
																		A cottura avvenuta, spegnete il fuoco, togliete il baccello di vaniglia 19, mescolate e invasate la confettura di cachi ancora calda, avendo cura di lasciare 1 centimetro di spazio dal bordo 20. È preferibile usare vasi piccoli in modo da consumare la confettura in breve tempo dopo l’apertura. Avvitate bene i tappi, ma senza stringere troppo 21 e lasciate raffreddare. Con il calore della confettura si creerà il sottovuoto, che permetterà di conservare il prodotto a lungo. Una volta che i barattoli si sono raffreddati, verificate se il sottovuoto è avvenuto correttamente: potete premere al centro del tappo e, se non sentirete il classico "click-clack", il sottovuoto sarà avvenuto.  Se utilizzate i barattoli con chiusure a guarnizione in gomma, al momento di consumare la confettura potete fare la prova del sottovuoto tirando l'apposita linguetta: se tirandola produce un rumore secco vuol dire che il contenuto si è conservato con il sottovuoto corretto. Al contrario, se tirando la linguetta la guarnizione risulta "molle", significa che non si è creato il sottovuoto correttamente ed è meglio non mangiarne il contenuto. La vostra confettura di cachi è pronta per essere gustata!
									

								

							
					    