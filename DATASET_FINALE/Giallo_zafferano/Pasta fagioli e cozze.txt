Difficoltà: Media
La pasta fagioli e cozze è un comfort food caldo e avvolgente, perfetto per la stagione invernale, conquisterà tutti con la sua cremosità e il suo gusto unico. L'accostamento di legumi e crostacei, tipico della cucina campana, si ritova nei tradizionali cicatielli con cozze e fagioli, realizzati con la pasta fresca, e lo abbiamo riproposto anche con la ricetta degli spaghetti fagioli e cozze, un primo piatto più semplice ma gustoso. Ispirandoci a questi sapori di terra e di mare abbiamo realizzato una versione più rustica e casalinga, che si prepara facilmente con un solo tegame! Questa minestra di pasta mista ricca e saporita, sarà una calda coccola per tutta la famiglia!


												
						
						

														INGREDIENTI
							
													


						
							
							

							
								

																	Pasta Mista
								
								
								
																	320
									g
																

								

							
								

																	Fagioli cannellini precotti
								
								
								
																	350
									g
																

								

							
								

																	Cozze
								
								
								
																	1
									kg
																

								

							
								

																	Pomodori pelati
								
								
								
																	120
									g
																

								

							
								

																	Aglio
								
								
								
																	2
									spicchi
																

								

							
								

																	Peperoncino fresco
								
								
								
																	1
									
																

								

							
								

																	Prezzemolo
								
								
								
																	3
									rametti
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Acqua
								
								
								calda
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta fagioli e cozze iniziate dalla pulizia delle cozze, eliminando le impurità esterne con una paglietta e poi sciacquandole con cura sotto l'acqua. In una casseruola capiente e riscaldata versate le cozze pulite 2, chiudete col coperchio 3 e lasciate dischiudere, agitate di tanto in tanto: orientativamente ci vorranno 3-5 minuti. 
									

								

															

																		
																																											
											
										
																						
											
										
																						
											
										
																																										
																		Una volta aperte 4 scolate e raccogliete l'acqua di cottura 5; sgusciate una parte delle cozze 6 e conservate mezzo guscio delle restanti. 
									

								

															

																		
																																											
											
										
																						
											
										
																						
											
										
																																										
																		Nelle stesso tegame usato per le cozze fate un fondo d’olio e aromatizzate con aglio, peperoncino inciso e i gambi di prezzemolo 7 (conservate le foglie che andranno tritate alla fine). Versate i cannellini precotti 8 e fate insaporire a fuoco dolce per qualche minuto mescolando delicatamente per non spappolarli. Togliete gli aromi 9.
									

								

															

																		
																																											
											
										
																						
											
										
																						
											
										
																																										
																		Sfilacciate i pomodori a mano nel tegame 10. Filtrate l'acqua di cottura delle cozze con un colino a maglie strettissime per raccogliere le impurità 11 e versatela nel tegame 12, se serve aggiungete un pochino d’acqua, e portate a bollore. 
									

								

															

																		
																																											
											
										
																						
											
										
																						
											
										
																																										
																		Cuocete la pasta per il tempo riportato sulla confezione. A fine cottura spegnete e aggiungete cozze sgusciate 14 e quelle con guscio 15. 
									

								

															

																		
																																											
											
										
																						
											
										
																						
											
										
																																										
																		Insaporite con prezzemolo tritato 16 e un po’ d’olio 17. Dopo qualche minuto di riposo la consistenza sarà sufficientemente cremosa, ma non troppo, se serve potete regolare la consistenza con un po’ d’acqua calda. regolate di sale se necessario. Impiattate e servite subito la pasta fagioli e cozze 18. 
									

								

							
					    