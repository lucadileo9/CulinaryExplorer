Difficoltà: Facile
Un contorno semplice, dal gusto autunnale: funghi e patate. Scoprite quanto è facile preparare questo accompagnamento per carni o selvaggina, da fare in teglia al forno. Sicuramente come noi apprezzate questo binomio saporito: ve lo abbiamo proposto nella torta salata e come rustico, anche sotto forma di delizioso sformato. In questa ricetta, invece, vince la semplicità di esecuzione e i sapori da assaporare nella loro interezza: per rendere più ricchi funghi e patate abbiamo sfumato con un po' di vino bianco e aggiunto qualche rametto di rosmarino che esalta il gusto gentile dei funghi champignon e la dolcezza delle patate.


												
						
						

														INGREDIENTI
							
													


						
							
							

							
								

																	Patate
								
								
								
																	700
									g
																

								

							
								

																	Funghi champignon
								
								
								
																	350
									g
																

								

							
								

																	Vino bianco secco
								
								
								
																	50
									g
																

								

							
								

																	Sale grosso
								
								
								
																	1
									cucchiaino
																

								

							
								

																	Rosmarino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare funghi e patate per prima cosa pelate le patate, tagliatele a tocchetti 1 e ponetele in una ciotol capiente. Prendete i funghi, tagliate via l’estremità del gambo 2 e poi passateli velocemente sotto un getto di acqua corrente fredda per eliminare i residui di terra 3.
									

								

															

																		
																															
											
										
																														
																		Versate i funghi nella stesa ciotola 4, condite con gli aghi di rosmarino, l’olio 5, il sale grosso 6 e il pepe nero macinato.
									

								

															

																		
																															
											
										
																														
																		Versate anche il vino bianco e mescolate per insaporire, poi trasferite tutto in una pirofila con il bordo alto e cuocete in forno statico a 200° per 50 minuti. A cottura ultimata, sfornate, lasciate intiepidire e poi servite funghi e patate ben caldi
									

								

							
					    