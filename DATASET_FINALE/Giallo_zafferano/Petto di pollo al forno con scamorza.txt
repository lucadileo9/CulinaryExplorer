Difficoltà: Media
Lo abbiamo fritto, farcito, insaporito con gli agrumi, con il curry e anche con lo yogurt, con il pollo abbiamo sperimentato tanti sapori e abbinamenti spaziando da quelli agrodolci a quelli più decisi e rustici. Le sue carni delicate e morbide e dal gusto neutro rappresentano una base perfetta per esplorare nuovi gusti e consistenze. Qui vi proponiamo il petto di pollo al forno con scamorza, fettine di carne sormontate da una panure aromatica e uno strato filante di scamorza. Il tutto accompagnato da un contorno semplice ma succulento, a base di pomodorini datterini, da gustare con una fragrante pagnotta. Il petto di pollo al forno da oggi sarà ancora più buono!

Scoprite anche il nostro petto di pollo all'arancia!


												
						
						

														INGREDIENTI
							
							                            
                                
    								
    									
    										
    										390
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    390
    					
    					    					    					
    					    Carboidrati
    					    g
    					    12.7
    					
    					    					    					
    					      di cui zuccheri
    					    g
    					    7.1
    					
    					    					    					
    					    Proteine
    					    g
    					    51.1
    					
    					    					    					
    					    Grassi
    					    g
    					    15
    					
    					    					    					
    					      di cui saturi
    					    g
    					    4.81
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    133
    					
    					    					    					
    					    Sodio
    					    mg
    					    760
    					
    					    				
    			
                            
													


						
							
							

							
								

																	Petto di pollo
								
								
								intero
																	800
									g
																

								

							
								

																	Scamorza affumicata
								
								
								
																	80
									g
																

								

							
								

																	Pomodorini datterini
								
								
								
																	450
									g
																

								

							
								

																	Pane grattugiato
								
								
								
																	30
									g
																

								

							
								

																	Salvia
								
								
								
																	4
									foglie
																

								

							
								

																	Rosmarino
								
								
								
																	2
									rametti
																

								

							
								

																	Timo
								
								
								
																	3
									rametti
																

								

							
								

																	Succo d'arancia
								
								
								
																	1
									
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	5
									g
																

								

							
								

																	Pepe nero
								
								
								
																	
									q.b.
																

								

							
								

																	Origano
								
								
								fresco
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il petto di pollo al forno con scamorza iniziate eliminando le parti più grasse del pollo e la cartilagine centrale 1. Lavate e asciugate i pomodorini, quindi tagliateli a metà 2. Spremete il succo dell’arancia 3 e tenetelo da parte.
									

								

															

																		
																															
											
										
																														
																		Ora tritate finemente la salvia, il rosmarino e il timo 4, poi aggiungetele al pangrattato 5. Salate 6, pepate e mescolate per insaporire la panure.
									

								

															

																		
																															
											
										
																														
																		Versate l’olio di oliva in un tegame assicurandovi che sia adatto alla cottura in forno 7, scaldate sui fornelli quindi adagiate il petto di pollo 8 e lasciatelo rosolare 4 minuti per lato 9.
									

								

															

																		
																															
											
										
																														
																		A questo punto insaporite con il succo d’arancia e proseguite la cottura per altri 2 minuti. Ricoprite il petto con la panure aromatizzata alle erbe 11 avendo cura di distribuirla su tutta la carne in modo omogeneo 12.
									

								

															

																		
																															
											
										
																														
																		Versate in padella anche i pomodorini tagliati a metà 13 e l’origano fresco 14. Ora passate il pollo in forno preriscaldato statico a 180° per 25 minuti, assicuratevi che la vostra padella sia adatta alla cottura in forno altrimenti utilizzate una teglia. Intanto tagliate a fette sottili la scamorza 15;
									

								

															

																		
																															
											
										
																														
																		trascorsi i primi 15 minuti tirate fuori il pollo e bagnatelo con i succhi rilasciati in cottura e poi rimettete in forno. Terminate i 25 minuti azionate il grill e cuocete per 4-5 minuti, così da far gratinare il pollo in superficie 16. A questo punto tirate fuori la padella dal forno, adagiate sopra il pollo le fette di scamorza 17 e rimettete in forno a gratinare per altri 2 minuti per ottenere l’effetto filante. Il petto di pollo al forno con scamorza è ora pronto per essere portato in tavola 18!
									

								

							
					    