Difficoltà: Molto facile
Se pensiamo all’autunno, ci vengono alla mente i colori intensi e aranciati, preludio dell’inverno. Il verde delle foglie cede il passo ad un intenso giallo-dorato, e la natura sembra ammantarsi di magia. Ad annunciare l'arrivo dell'autunno ci sono anche verdure come la zucca, uno degli ortaggi simbolo di questa stagione. La "cocuzza", come viene chiamata nel Meridione, è un ingrediente molto versatile in cucina e si presta con il suo gusto delicato alla preparazione di molte ricette: cotta al forno, al vapore, come condimento di risotto e pasta, ma anche assaporata da sola. Ed è proprio la zucca protagonista la regina incontrastata della ricetta di oggi, un piatto tanto semplice quanto gustoso: la zucca gratinata con scaglie di ricotta affumicata. La zucca viene aromatizzata e gratinata in forno, e poi insaporita con scaglie di ricotta affumicata. Perfetto abbinamento per secondi piatti di carne, questa ricetta consente di portare in tavola un contorno allegro e facile da preparare che piacerà anche ai più piccoli!


												
						
						

														INGREDIENTI
							
							                            
                                
    								
    									
    										
    										200
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    200
    					
    					    					    					
    					    Carboidrati
    					    g
    					    8.7
    					
    					    					    					
    					      di cui zuccheri
    					    g
    					    6.6
    					
    					    					    					
    					    Proteine
    					    g
    					    3.6
    					
    					    					    					
    					    Grassi
    					    g
    					    16.8
    					
    					    					    					
    					      di cui saturi
    					    g
    					    3.19
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    6
    					
    					    					    					
    					    Sodio
    					    mg
    					    209
    					
    					    				
    			
                            
													


						
							
							

							
								

																	Zucca
								
								
								
																	1
									kg
																

								

							
								

																	Olio extravergine d'oliva
								
								
								
																	60
									g
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	1
									pizzico
																

								

							
								

																	Rosmarino
								
								
								
																	6
									g
																

								

							
								

																	Ricotta affumicata
								
								
								
																	50
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la zucca gratinata con scaglie di ricotta affumicata iniziate dalla pulizia della zucca: tagliatela in quarti 1 e, aiutandovi con un coltello, eliminate i semini ed i filamenti interni 2. Eliminate quindi la buccia esterna 3.
									

								

															

																		
																															
											
										
																														
																		Tagliate la polpa a fette dello spessore di circa 5 mm 4 e disponetele su una leccarda ricoperta con carta forno. Adagiate ogni fetta in modo che non si sovrapponga alle altre, per favorire una cottura omogenea. Irrorate la zucca con l'olio 5, salate 6 e pepate. 
									

								

															

																		
																															
											
										
																														
																		Aromatizzate la zucca aggiungendo qualche rametto di rosmarino 7, quindi infornatela in forno statico preriscaldato a 200°C per 30 minuti 8 (se utilizzate il forno ventilato cuocete a 180° per 20 minuti). A fine cottura dovrà ottenere una colorazione leggermente dorata. Una volta sfornata togliete i rametti di rosmarino 9. 
									

								

															

																		
																															
											
										
																														
																		e grattugiatevi sopra delle scaglie di ricotta affumicata (10-11). Ora infornate nuovamente per 3 minuti in modalità grill. Quindi estraete dal forno la teglia 12, lasciate raffreddare leggermente, e gustate la vostra zucca gratinata con scaglie di ricotta affumicata!
									

								

							
					    