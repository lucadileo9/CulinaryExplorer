Difficoltà: Facile
Stuzzicante, fresca e genuina: è così che possiamo definire questa gustosa pasta con pesto di zucchine, ricotta e pomodori secchi, un primo piatto estivo e avvolgente che darà una marcia in più ai vostri menu. Per condire in modo appetitoso la pasta, abbiamo arricchito il semplice pesto di zucchine con pomodori secchi e ricotta salata, ottenendo così un accattivante mix di sapori mediterranei che colorerà con gusto la pietanza. Vi sorprenderà scoprire quanto sia facile portare in tavola una pasta così prelibata e saporita da fare un figurone!


						
						

														INGREDIENTI
							
													


						
														
							
							

							
								

																	Sedanini Rigati
								
								
								
																	320
									g
																

								

							
								

																	Pomodori secchi sott'olio
								
								
								
																	60
									g
																

								

							
								

																	Ricotta salata
								
								
								
																	20
									g
																

								

							
														
							
						
														
							
														per il pesto di zucchine
							

							
								

																	Zucchine
								
								
								
																	200
									g
																

								

							
								

																	Pinoli
								
								
								
																	30
									g
																

								

							
								

																	Parmigiano Reggiano DOP
								
								
								
																	30
									g
																

								

							
								

																	Pecorino
								
								
								
																	30
									g
																

								

							
								

																	Olio extravergine d'oliva
								
								
								
																	125
									g
																

								

							
								

																	Sale fino
								
								
								
																	
									q.b.
																

								

							
								

																	Basilico
								
								
								
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la pasta con pesto di zucchine, ricotta e pomodori secchi partite dalla preparazione del pesto: lavate le zucchine, privatele delle estremità 1 e, con l’aiuto di una grattugia dai fori larghi, sminuzzatele 2. Quindi versatele nel mixer insieme ai pinoli 3.
									

								

															

																		
																																											
											
										
																						
											
										
																						
											
										
																																										
																		Unite anche le foglie di basilico precedentemente lavate 4. Aggiungete il Parmigiano grattugiato 5 e il Pecorino 6.
									

								

															

																		
																																											
											
										
																						
											
										
																						
											
										
																																										
																		Per finire versate il sale 7 e l’olio 8. Quindi azionate il mixer e frullate per qualche minuto fino a che non otterrete una consistenza cremosa 9.Ponete sul fuoco un tegame colmo di acqua e salate al bollore.
									

								

															

																		
																																											
											
										
																						
											
										
																						
											
										
																																										
																		Nel frattempo tagliate a cubetti di circa 1 cm i pomodori secchi che avrete precedentemente scolato dall’olio di conservazione 10. A questo punto fate cuocere la pasta in acqua bollente e salata per il tempo indicato dalla confezione 11. Quando la pasta sarà pronta scolatela direttamente in una padella 12.
 
									

								

															

																		
																																											
											
										
																						
											
										
																						
											
										
																																										
																		Aggiungete il pesto di zucchine 13, un goccio di acqua di cottura che aiuterà ad amalgamare il tutto 14, e i pomodori secchi 15. Mescolate finché il pesto non avrà condito bene ogni sedanino.
									

								

															

																		
																																											
											
										
																						
											
										
																						
											
										
																																										
																		Infine impiattate 16 e insaporite con la ricotta salata grattugiata 17. La pasta con pesto di zucchine, ricotta e pomodori secchi è pronta per essere servita 18.
									

								

							
					    