Difficoltà: Facile
Preparare il pane con le proprie mani è una delle soddisfazioni più grandi e belle: il profumo irresistibile che emana appena sfornato è davvero delizioso e si propaga lentamente in tutta la nostra casa! In questa ricetta vi presentiamo i panini integrali, piccoli panini sfiziosi e leggeri preparati con farina integrali e semi di lino, che andranno letteralmente a ruba sulla tavola! Questo lievitato è perfetto per accompagnare il vostro pasto e ideale da servire con diversi tipi di farciture sia dolci che salate, come salumi, verdure grigliate, formaggi ma anche confetture e, perché no, una golosa crema alla nocciola; una versione mini assolutamente da provare oltre alla treccia e al classico pane integrale!


						
						

														INGREDIENTI
							
							                            
                                
    								
    									
    										
    										140
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    140
    					
    					    					    					
    					    Carboidrati
    					    g
    					    24.9
    					
    					    					    					
    					      di cui zuccheri
    					    g
    					    0.6
    					
    					    					    					
    					    Proteine
    					    g
    					    5.1
    					
    					    					    					
    					    Grassi
    					    g
    					    2.2
    					
    					    					    					
    					      di cui saturi
    					    g
    					    0.32
    					
    					    					    					
    					    Fibre
    					    g
    					    2.5
    					
    					    					    					    					
    					    Sodio
    					    mg
    					    361
    					
    					    				
    			
                            
													


						
														
							
														Ingredienti per 21 panini
							

							
								

																	Farina Manitoba
								
								
								
																	500
									g
																

								

							
								

																	Farina integrale
								
								
								
																	300
									g
																

								

							
								

																	Acqua
								
								
								(tiepida)
																	640
									g
																

								

							
								

																	Sale fino
								
								
								
																	20
									g
																

								

							
								

																	Lievito di birra secco
								
								
								
																	8
									g
																

								

							
								

																	Semi di lino
								
								
								
																	30
									g
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														per cospargere
							

							
								

																	Semi di lino
								
								
								
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i panini integrali setacciate in un recipiente la farina manitoba 1, versate quella integrale 2, il lievito di birra disidratato 3
									

								

															

																		
																															
											
										
																														
																		e mescolate con un cucchiaio 4. In un recipiente sciogliete il sale nell’acqua tiepida 5, poi versate l’acqua salata nelle polveri 6,
									

								

															

																		
																															
											
										
																														
																		impastate con le mani 7 e aggiungete i semi di lino 8. Impastate di nuovo molto velocemente 9: l'impasto dovrà risultare molto morbido e appiccicoso;
									

								

															

																		
																															
											
										
																														
																		trasferitelo su di un piano di lavoro oliato 10 e lavoratelo fino ad ottenere una consistenza omogenea, dopodiché formate una palla, riponetela nella ciotola e coprite con la pellicola trasparente 11, lasciandolo lievitare per almeno 1 ora in forno spento ma con luce accesa per creare un ambiente tiepido; trascorso il tempo necessario, l’impasto si sarà gonfiato e avrà raddoppiato il suo volume 12.
									

								

															

																		
																															
											
										
																														
																		a questo punto fate delle pieghe per dare la giusta spinta alla lievitazione, alzando delicatamente i lembi esterni e riportandoli verso il centro 13; ripetete questa operazione 8 volte per tutta la circonferenza dell'impasto 14, quindi giratelo e formate una pallina 15.
									

								

															

																		
																															
											
										
																														
																		Coprite nuovamente con la pellicola trasparente 16, lasciando riposare ancora per 1 ora sempre in forno spento con luce accesa. Riprendete l'impasto (che nel frattempo sarà lievitato) 17 e fate nuovamente delle pieghe per renderlo più elastico, lavorandolo su un piano di lavoro oliato. Formate un filoncino 18,
									

								

															

																		
																															
											
										
																														
																		che andrete a dividere con un tarocco in 21 porzioni del peso di 70 g ciascuna 19. Con le mani formate delle palline 20, che appoggerete mano a mano su una leccarda foderata con un foglio di carta da forno distanti l’una dall’altra 21.
									

								

															

																		
																															
											
										
																														
																		Lasciate lievitare ancora per 1 ora sempre in forno spento con luce accesa, poi spennellate i panini con l’olio 22 e distribuite i semi di lino sulla superficie 23. Fate cuocere in forno ventilato a 190° per 30 minuti (o a 210° per 50 minuti se in forno statico), infine potete sfornare e servire i vostri panini integrali 24.
									

								

							
					    