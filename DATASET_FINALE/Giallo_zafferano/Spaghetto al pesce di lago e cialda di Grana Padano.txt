Difficoltà: Facile
Particolarmente apprezzato per la sua consistenza tenera e carnosa, il persico è uno dei pesci d’acqua dolce più utilizzati in cucina. Questa volta l’abbiamo scelto per realizzare un primo piatto gustoso e diverso dal solito, lo spaghetto al pesce di lago e cialda di Grana Padano! Il ragù di pesce è molto facile e veloce da preparare e viene impreziosito con scorza di limone e una nota croccante dal gusto speciale… lasciamo a voi il piacere di scoprire questa sfiziosa combinazione di sapori con la ricetta dello spaghetto al pesce di lago con cialda di Grana Padano!


						
						

														INGREDIENTI
							
													


						
														
							
							

							
								

																	Spaghetti alla Chitarra all'uovo
								
								
								
																	320
									g
																

								

							
								

																	Pesce Persico
								
								
								filetti (già puliti)
																	370
									g
																

								

							
								

																	Sedano
								
								
								
																	2
									coste
																

								

							
								

																	Carote
								
								
								
																	1
									
																

								

							
								

																	Cipolle dorate
								
								
								
																	1
									
																

								

							
								

																	Acqua
								
								
								
																	50
									g
																

								

							
								

																	Vino bianco secco
								
								
								
																	20
									g
																

								

							
								

																	Scorza di limone
								
								
								da grattugiare
																	
									q.b.
																

								

							
								

																	Prezzemolo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per la cialda di Grana Padano DOP
							

							
								

																	Grana Padano DOP
								
								
								da grattugiare
																	40
									g
																

								

							
								

																	Albumi
								
								
								
																	1
									
																

								

							
								

																	Farina 00
								
								
								
																	20
									g
																

								

							
								

																	Burro
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare lo spaghetto al pesce di lago e cialda di Grana Padano per prima cosa preparate la cialda: in una ciotola versate l’albume e il Grana Padano DOP grattugiato 1, poi aggiungete la farina 2 e il burro fuso intiepidito 3.
									

								

															

																		
																																											
											
										
																						
											
										
																						
											
										
																																										
																		Mescolate con una frusta a mano per ottenere un composto omogeneo 4. Mettete un po’ del composto su un foglio di carta forno 5, coprite con un altro foglio di carta forno e stendete con il mattarello fino ad ottenere uno spessore di 1-2 mm 6.
									

								

															

																		
																																											
											
										
																						
											
										
																						
											
										
																																										
																		Trasferite la cialda con la sua carta forno su una leccarda 7 e cuocete in forno statico preriscaldato a 200° per 6 minuti, poi impostate la temperatura a 160° in modalità ventilata e proseguite la cottura per altri 6 minuti 7. Una volta cotta, sfornate e lasciate raffreddare 8. Nel frattempo tagliate i filetti di pesce persico a pezzetti di circa 1,5 cm, eliminando eventuali spine 9.
									

								

															

																		
																																											
											
										
																						
											
										
																						
											
										
																																										
																		Preparate anche gli altri ingredienti per il ragù: mondate e riducete a dadini molto piccoli la carota 10, le coste di sedano 11 e la cipolla 12.
									

								

															

																		
																																											
											
										
																						
											
										
																						
											
										
																																										
																		Versate il trito di verdure in una casseruola con un giro d’olio 13 e soffriggete a fuoco dolce per una decina di minuti. A questo punto aggiungete il pesce persico al soffritto 14 e cuocete a fuoco medio-alto per un paio di minuti, poi sfumate con il vino bianco 15.
									

								

															

																		
																																											
											
										
																						
											
										
																						
											
										
																																										
																		Quando il vino sarà evaporato versate l’acqua 16, abbassate la fiamma e cuocete per circa 5 minuti, poi salate 17. Intanto cuocete gli spaghetti in abbondante acqua bollente salata 18.
									

								

															

																		
																																											
											
										
																						
											
										
																						
											
										
																																										
																		Scolate gli spaghetti al dente e trasferiteli nella casseruola con il ragù 19, poi terminate la cottura aggiungendo se necessario un po’ di acqua della pasta 20. Spezzettate grossolanamente la cialda di Grana Padano DOP 21 e impiattate.
									

								

															

																		
																																											
											
										
																						
											
										
																						
											
										
																																										
																		Completate ogni piatto con qualche pezzetto di cialda 22, un po’ di prezzemolo tritato e della scorza di limone grattugiata 23. Il vostro spaghetto al pesce di lago e cialda di Grana Padano è pronto per essere servito 24!
									

								

							
					    