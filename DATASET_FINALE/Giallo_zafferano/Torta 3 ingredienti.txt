Difficoltà: Facile
Avete mai provato a realizzare una torta con soli 3 ingredienti? Vi assicuriamo che non è un’impresa impossibile, anzi! Dopo aver scoperto la bontà dei biscotti con pochi ingredienti, abbiamo accettato anche questa sfida e il risultato che abbiamo ottenuto è un dolce "peccaminoso" e sfizioso: un concentrato di puro cioccolato fondente dalla consistenza umida e morbida che si scioglie in bocca. Uova, burro e cioccolato sono appunto i tre ingredienti della ricetta, da combinare con semplicità. Potrete anche sfruttare questa dolce scusa per utilizzare il cioccolato in avanzo delle uova di Pasqua, così come in altre sfiziose preparazioni: muffin, frollini oppure una squisita torta alla ricotta e cioccolato!


						
						

														INGREDIENTI
							
							                            
                                
    								
    									
    										
    										484
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    484
    					
    					    					    					
    					    Carboidrati
    					    g
    					    32.7
    					
    					    					    					
    					      di cui zuccheri
    					    g
    					    32.7
    					
    					    					    					
    					    Proteine
    					    g
    					    4.2
    					
    					    					    					
    					    Grassi
    					    g
    					    37.4
    					
    					    					    					
    					      di cui saturi
    					    g
    					    22.06
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    56
    					
    					    					    					
    					    Sodio
    					    mg
    					    19
    					
    					    				
    			
                            
													


						
														
							
														Ingredienti per uno stampo da 20 cm
							

							
								

																	Cioccolato fondente
								
								
								(al 55%)
																	450
									g
																

								

							
								

																	Burro
								
								
								(a temperatura ambiente)
																	220
									g
																

								

							
								

																	Uova
								
								
								( circa 5 medie a temperatura ambiente)
																	245
									g
																

								

							
														
							
						
														
							
														per decorare 
							

							
								

																	Panna fresca liquida
								
								
								
																	150
									g
																

								

							
								

																	Frutti di bosco
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la torta 3 ingredienti per prima cosa tritate finemente con il coltello il cioccolato fondente al 55% (se ne usate uno con più alta percentuale, dovrete ritarare la dose di burro e uova per compensare la parte grassa) 1, ponetelo a sciogliere in un pentolino a bagnomaria 2, aggiungete anche il burro a pezzetti 3.
									

								

															

																		
																															
											
										
																														
																		Mescolate con una spatola per favorire lo scioglimento e amalgamare bene gli ingredienti 4. Una volta pronto, lasciate intiepidire per circa 5 minuti. Intanto versate le uova in una ciotola e montatele con le fruste elettriche 5, devono risultare chiare e spumose 6, ci vorranno circa 5 minuti.
									

								

															

																		
																															
											
										
																														
																		Ora versate a filo il cioccolato fuso intiepidito nella ciotola con le uova montate 7, man mano che versate il cioccolato mescolate dal basso verso l’alto il composto così da ottenere un impasto ben amalgamato 8. Foderate il fondo di una tortiera da 20 cm di diametro, per farlo ritagliate la sagoma su un foglio di carta forno, 9
									

								

															

																		
																															
											
										
																														
																		quindi imburrate il fondo dello stampo e fate aderire il foglio di carta forno 10. Versate l’impasto nella teglia 11 e livellate la superficie con una spatola 12.
									

								

															

																		
																															
											
										
																														
																		Ora adagiate la tortiera su una leccarda e versate dell’acqua a temperatura ambiente fino a coprire metà dello stampo 13. Cuocete per 5 minuti in forno preriscaldato statico a 210° nel ripiano centrale , quindi coprite con carta stagnola e proseguite la cottura per altri 15 minuti. A cottura ultimata sfornate il dolce e lasciatelo raffreddare a temperatura ambiente per un paio di ore 14. Dopodiché ponete a rassodare in frigorifero per almeno 1 ora. Trascorso questo tempo potrete sformare la torta: passate delicatamente la lama di un coltello lungo tutto il bordo della torta, quindi rovesciatela su un piatto da portata. Procedete ora con la decorazione: in una ciotola ben fredda sbattete con le fruste elettriche la panna fresca liquida 15
									

								

															

																		
																															
											
										
																														
																		fino a quando non sarà ben montata 16. A questo punto spatolate la superficie con la panna 17 creando un motivo ondulato e guarnite con frutti rossi a piacere 18.
									

								

							
					    