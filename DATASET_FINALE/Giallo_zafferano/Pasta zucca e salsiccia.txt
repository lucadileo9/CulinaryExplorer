Difficoltà: Facile
Zucca e salsiccia è uno degli abbinamenti che amiamo di più nella stagione autunnale. E tra tutti quelli che abbiamo provato, ancora non avevamo realizzato questa buonissima pasta zucca e salsiccia. Un primo piatto ricco e saporito, che piacerà sicuramente a tutta la famiglia. Il gusto dolce della zucca si sposa benissimo con quello sapido della salsiccia e questa pasta avrà un equilibrio di sapori davvero perfetto. La zucca cuocendosi si sfalderà, trasformandosi in una deliziosa cremina, impreziosita dal Parmigiano che avvolgerà i tortiglioni, legando bene il piatto. Realizzare la pasta zucca e salsiccia è davvero semplice, scopri tutti i nostri passaggi!


												
						
						

														INGREDIENTI
							
							                            
                                
    								
    									
    										
    										603
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    603
    					
    					    					    					
    					    Carboidrati
    					    g
    					    70.2
    					
    					    					    					
    					      di cui zuccheri
    					    g
    					    5.9
    					
    					    					    					
    					    Proteine
    					    g
    					    23.3
    					
    					    					    					
    					    Grassi
    					    g
    					    25.5
    					
    					    					    					
    					      di cui saturi
    					    g
    					    9
    					
    					    					    					
    					    Fibre
    					    g
    					    2.9
    					
    					    					    					
    					    Colesterolo
    					    mg
    					    50
    					
    					    					    					
    					    Sodio
    					    mg
    					    1049
    					
    					    				
    			
                            
													


						
							
							

							
								

																	Tortiglioni
								
								
								
																	320
									g
																

								

							
								

																	Zucca delica
								
								
								
																	400
									g
																

								

							
								

																	Salsiccia
								
								
								
																	250
									g
																

								

							
								

																	Cipolle dorate
								
								
								
																	½
									
																

								

							
								

																	Parmigiano Reggiano DOP
								
								
								
																	50
									g
																

								

							
								

																	Rosmarino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta con zucca e salsiccia partite da quest'ultima. Estraetela dal budello 1, sgranatela con le mani e trasferitela in una padella calda 2. Schiacciatela leggermente con un mestolo di legno e cuocete per qualche minuto 3.
									

								

															

																		
																																											
											
										
																						
											
										
																						
											
										
																																										
																		Quando sarà ben dorata trasferite la salsiccia in una ciotola, coprite con pellicola per non farla seccare e tenetela da parte 4. Sbucciate la cipolla, tagliatela a fette e tritatela finemente 5. Passate alla zucca: pulitela eliminando i semi e i filamenti interni con un cucchiaio 6.
									

								

															

																		
																																											
											
										
																						
											
										
																						
											
										
																																										
																		Eliminate la buccia 7 e tagliatela a cubetti 8. Ponete sul fuoco una pentola colma d'acqua salata a piacere che servirà per la cottura della pasta. Nella stessa padella dove avrete cotto la salsiccia aggiungete 2 cucchiai di olio e la cipolla 9.
									

								

															

																		
																																											
											
										
																						
											
										
																						
											
										
																																										
																		Unite la zucca, mescolate bene per farla insaporire 10. Unite il rosmarino legato con un pezzetto di spago e aggiungete un mestolo di acqua di cottura 11. Cuocete a fuoco medio per 15-20 minuti, quindi togliete il rosmarino e schiacciatela sino ad ottenere una purea 12. Unite ancora un mestolo d'acqua.
									

								

															

																		
																																											
											
										
																						
											
										
																						
											
										
																																										
																		Unite la salsiccia alla purea di zucca e mescolate 13. Cuocete i tortiglioni 14, scolateli al dente e trasferiteli direttamente nella padella con il condimento 15.
									

								

															

																		
																																											
											
										
																						
											
										
																						
											
										
																																										
																		Unite ancora un mestolo di acqua di cottura, se necessario 16, e mescolate bene. Aggiungete il Parmigiano Reggiano DOP grattugiato e mescolate ancora 17. Saltate la pasta per un minuto e servite 18.
									

								

							
					    