Difficoltà: Molto facile
"Cosa c’è per cena stasera? Pollo!” Vi entusiasma la risposta? Siamo pronti a darvi una ricetta che renderà la cena a base di pollo stuzzicante e pepata al punto giusto: spiedini di pollo piccanti! Una preparazione semplice ma di gran gusto! Perfetti per una cena informale da organizzare con i vostri amici, questi spiedini di pollo sapranno dare un tocco rock alla serata! La lunga marinatura nella paprika e nel pepe di cayenna permetterà alla carne di assorbirne tutti gli aromi ed una volta cotta risulterà morbidissima e leggermente caramellata, grazie all'aggiunta del miele... se volete dare una svolta al classico petto di pollo alla piastra, provate gli spiedini di pollo piccanti, sentirete che bontà!


												
						
						

														INGREDIENTI
							
							                            
                                
    								
    									
    										
    										238
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    238
    					
    					    					    					
    					    Carboidrati
    					    g
    					    7.3
    					
    					    					    					
    					      di cui zuccheri
    					    g
    					    6.7
    					
    					    					    					
    					    Proteine
    					    g
    					    29.8
    					
    					    					    					
    					    Grassi
    					    g
    					    9.9
    					
    					    					    					
    					      di cui saturi
    					    g
    					    1.61
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    75
    					
    					    					    					
    					    Sodio
    					    mg
    					    338
    					
    					    				
    			
                            
													


						
							
														Ingredienti per 8 spiedini
							

							
								

																	Petto di pollo
								
								
								
																	500
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Paprika piccante
								
								
								
																	1
									cucchiaio
																

								

							
								

																	Pepe di Caienna
								
								
								
																	1
									cucchiaio
																

								

							
								

																	Miele
								
								
								
																	30
									g
																

								

							
								

																	Semi di sesamo
								
								
								
																	10
									g
																

								

							
								

																	Olio extravergine d'oliva
								
								
								
																	30
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spiedini di pollo piccanti iniziate ad occuparvi della carne. Prendete il petto di pollo 1 e tagliatelo prima a striscioline e poi a cubetti di circa 2 cm per lato 2. Trasferiteli all'interno di una ciotola e aggiungete l'olio 3.
									

								

															

																		
																															
											
										
																														
																		Salate, pepate 4 e unite anche le spezie: prima il pepe di cayenna 5 e poi la paprika 6.
									

								

															

																		
																															
											
										
																														
																		Aggiungete in ultimo il miele 7, l'aglio schiacciato 8 e mescolate il tutto 9. A questo punto coprite con della pellicola trasparente e riponete in frigorifero a marinare per almeno 2 ore, meglio se tutta la notte.
									

								

															

																		
																															
											
										
																														
																		Trascorso questo tempo prendete gli spiedini di acciaio (o di legno) e impilate i pezzi di carne 10, lasciando uno spazio tra i vari cubetti. Una volta formati tutti gli spiedini 11 adagiateli su una griglia rovente  leggermente unta 12,
									

								

															

																		
																															
											
										
																														
																		e cospargeteli con i semi di sesamo 13. Attendete 3-4 minuti, fino a che risulteranno ben abbrustoliti e leggermente caramellati. Quindi girateli 14, terminate la cottura per altri 2-3 minuti e servite i vostri spiedini di pollo piccanti 15.
									

								

							
					    