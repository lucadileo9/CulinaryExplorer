Difficoltà: Facile
Con uova e un pizzico di fantasia si può creare ogni volta una frittata diversa: dopo i grandi classici di patate, di zucchine e addirittura di spaghetti, ecco la frittata di finferli! I finferli, detti anche gallinacci, sono dei funghi particolarmente profumati con cui si può preparare un delizioso risotto, per esempio, ma in questo caso li abbiamo resi protagonisti di un secondo piatto vegetariano, perfetto per l'autunno. Una ricetta semplice e appetitosa che potrete anche servire per l’aperitivo insieme a un bicchiere di vino rosso per iniziare una cena in compagnia. Provate anche voi la frittata di finferli e raccontateci come l’avete gustata!


												
						
						

														INGREDIENTI
							
							                            
                                
    								
    									
    										
    										192
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    192
    					
    					    					    					
    					    Carboidrati
    					    g
    					    1
    					
    					    					    					
    					      di cui zuccheri
    					    g
    					    1
    					
    					    					    					
    					    Proteine
    					    g
    					    15.1
    					
    					    					    					
    					    Grassi
    					    g
    					    14.2
    					
    					    					    					
    					      di cui saturi
    					    g
    					    5.06
    					
    					    					    					
    					    Fibre
    					    g
    					    6.4
    					
    					    					    					
    					    Colesterolo
    					    mg
    					    268
    					
    					    					    					
    					    Sodio
    					    mg
    					    678
    					
    					    				
    			
                            
													


						
							
														Ingredienti per una padella di 22 cm
							

							
								

																	Uova
								
								
								
																	5
									
																

								

							
								

																	Funghi finferli (gallinacci)
								
								
								
																	500
									g
																

								

							
								

																	Grana Padano DOP
								
								
								(da grattugiare)
																	50
									g
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la frittata di finferli, per prima cosa pulite i funghi sotto l’acqua corrente 1. In una padella del diametro di circa 22 cm (la stessa padella servirà anche per cuocere la frittata) scaldate l’olio con lo spicchio di aglio 2, poi aggiungete i finferli 3.
									

								

															

																		
																															
											
										
																														
																		Salate, pepate 4 e cuocete a fuoco medio per circa 8-10 minuti 5. A fine cottura eliminate l’aglio 6 e lasciate intiepidire.
									

								

															

																		
																															
											
										
																														
																		Versate le uova in una ciotola e sbattetele con una frusta 7, poi aggiungete il Grana Padano DOP grattugiato 8 e il prezzemolo 9.
									

								

															

																		
																															
											
										
																														
																		Salate 10, pepate e mescolate, poi unite i funghi 11 e mescolate ancora per amalgamare il tutto 12.
									

								

															

																		
																															
											
										
																														
																		Versate il composto di uova nella stessa padella in cui avete cotto i funghi 13. Coprite con un coperchio 14 e cuocete a fuoco medio per 6-7 minuti, poi staccate i bordi della frittata con una marisa 15.
									

								

															

																		
																															
											
										
																														
																		Girate la frittata aiutandovi con il coperchio o con un piatto, fatela scivolare nuovamente nella padella 16 e cuocete per altri 6-7 minuti. Una volta pronta, trasferite la frittata di finferli su un piatto 17 e servite 18!
									

								

							
					    