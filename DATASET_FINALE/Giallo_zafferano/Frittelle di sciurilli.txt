Difficoltà: Facile
Di tutte le fioriture belle, ma anche appetitose, dell'orto primaverile ci sono i fiori di zucca! Uno dei modi più gustosi per cucinarli è realizzare le frittelle di sciurilli: un'antichissima e buonissima ricetta campana! I fiori di zucca, o sciurilli in dialetto napoletano, vengono ripassati in questa veloce pastella lievitata e successivamente immersi in olio bollente che li trasformerà in queste irresistibili frittelle. Del resto fritti o al forno i fiori di zucca sono protagonisti di svariate ricette tutte irresistibili. Ma le frittelle di sciurilli, per chi proprio non le conoscesse, faranno presto breccia nei vostri cuori. Pensate che fanno parte anche delle ricette dello street food partenopeo: queste zeppoline di fiori di zucca vengono vendute nelle friggitorie dei vicoli del centro storico nel famoso cuoppo assieme alle palle di riso (tipo arancini), i crocchè (le crocchette di patate), gli scagliuozzi (la polenta fritta) e le irrinunciabili pizzelle fritte.
Amanti o non, curiosi o esperti, dovete assolutamente provare la ricetta delle frittelle di sciurilli, così potrete farci sapere cosa ne pensate!


												
						
						

														INGREDIENTI
							
							                            
                                
    								
    									
    										
    										96
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    96
    					
    					    					    					
    					    Carboidrati
    					    g
    					    9.9
    					
    					    					    					
    					      di cui zuccheri
    					    g
    					    0.2
    					
    					    					    					
    					    Proteine
    					    g
    					    1.8
    					
    					    					    					
    					    Grassi
    					    g
    					    5.4
    					
    					    					    					
    					      di cui saturi
    					    g
    					    1.14
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    6
    					
    					    					    					
    					    Sodio
    					    mg
    					    35
    					
    					    				
    			
                            
													


						
							
														Ingredienti per 40 frittelle
							

							
								

																	Fiori di zucca
								
								
								(da pulire)
																	270
									g
																

								

							
								

																	Farina 00
								
								
								
																	500
									g
																

								

							
								

																	Acqua
								
								
								
																	400
									g
																

								

							
								

																	Lievito di birra fresco
								
								
								
																	10
									g
																

								

							
								

																	Parmigiano Reggiano DOP
								
								
								(da grattugiare)
																	20
									g
																

								

							
								

																	Uova
								
								
								
																	1
									
																

								

							
								

																	Sale fino
								
								
								
																	20
									g
																

								

							
								

																	Olio di semi
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le frittelle di sciurilli, pulite i fiori staccando il bocciolo dal gambo, aprendo i petali e staccandoli dalla corolla. Cercate di mantenerli integri 1. Scartate il gambo con il picciolo e poi occupatevi dei peduncoli, cioè le piccole punte alla base del bocciolo 2. Tenete da parte i fiori puliti e preparate la pastella: in una caraffa con l’acqua versate il lievito di birra 3.
									

								

															

																		
																															
											
										
																														
																		Scioglietelo aiutandovi con un cucchiaino 4. Poi in una ciotola versate la farina, il Parmigiano Reggiano DOP 5 e l’uovo 6.
									

								

															

																		
																															
											
										
																														
																		Cominciate ad impastare con le mani mentre versate anche l’acqua 7. Non appena l’impasto avrà preso consistenza unite il sale 8. La consistenza della pastella sarà piuttosto morbida e viscosa, mentre lavorate "schiaffeggiatela" letteralmente in modo da incorporare aria, con movimenti dal basso verso l'alto. Per ultimi unite i fiori di zucca  9 e miscelate bene.
									

								

															

																		
																															
											
										
																														
																		Coprite la ciotola con la pellicola trasparente 10 e fate lievitare per almeno 2 ore o comunque fin quando non sarà raddoppiata la pastella 11. Trascorso il tempo portate l’olio di semi a 170° (misurate con un termometro da cucina) quindi versate 4-5 cucchiaiate di impasto nell’olio bollente e lasciate dorare 12.
									

								

															

																		
																															
											
										
																														
																		Ci vorranno all’incirca 2 minuti perchè cuociano uniformemente, giratele spesso per farle dorare uniformemente 13 e poi scolate su carta assorbente 14. Proseguite con la cottura di tutte le altre: dovreste ottenerne circa 40 con queste dosi. Ecco pronte le vostre frittelle di sciurilli: servitele ancora caldissime con un pizzico di sale 15!
									

								

							
					    