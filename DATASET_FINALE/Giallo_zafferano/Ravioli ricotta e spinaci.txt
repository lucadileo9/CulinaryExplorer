Difficoltà: Media
Ricotta e spinaci, uno dei matrimoni più riusciti nella storia della cucina… due ingredienti genuini che in questa ricetta incontrano la pasta fresca per dare forma a un grande classico: i ravioli ricotta e spinaci! Un tradizionale formato di pasta ripiena dal cuore morbido e saporito, immancabile nei menù delle grandi occasioni e delle festività come per esempio il Natale. I ravioli di magro infatti mettono sempre d’accordo tutti: vegetariani e non, adulti e bambini… anche quelli che non mangiano mai la verdura! Noi vi mostriamo come prepararli con le vostre mani, a partire dall’impasto fino al ripieno e al metodo per chiuderli correttamente. Il passaggio più importante sta nel tirare la sfoglia molto sottile, per questo motivo abbiamo deciso di avvalerci dell’aiuto della macchina tirapasta ma se preferite potete fare come le nostre nonne e armarvi di mattarello e olio di gomito! Condite i ravioli ricotta e spinaci con burro e salvia oppure con un semplice sugo di pomodoro e portate in tavola un primo piatto casalingo e, al tempo stesso, di grande qualità.


						
						

														INGREDIENTI
							
													


						
														
							
														Per la pasta fresca (per circa 62 ravioli)
							

							
								

																	Farina 00
								
								
								
																	200
									g
																

								

							
								

																	Uova
								
								
								
																	2
									
																

								

							
														
							
						
														
							
														per il ripieno
							

							
								

																	Spinaci
								
								
								
																	135
									g
																

								

							
								

																	Ricotta vaccina
								
								
								
																	70
									g
																

								

							
								

																	Grana Padano DOP
								
								
								da grattugiare
																	30
									g
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per spolverizzare e spennellare le sfoglie
							

							
								

																	Semola
								
								
								
																	
									q.b.
																

								

							
								

																	Acqua
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i ravioli ricotta e spinaci iniziate dalla pasta fresca: sbattete le uova a parte 1, poi versatele poco per volta in una ciotola con la farina 2 mentre mescolate per incorporarla 3.
									

								

															

																		
																															
											
										
																														
																		Continuate a impastare con le mani nella ciotola 4, poi trasferitevi sulla spianatoia e lavorate fino ad ottenere una consistenza liscia e omogenea 5. Avvolgete l’impasto nella pellicola e lasciate riposare in un luogo fresco e asciutto per 30 minuti 6.
									

								

															

																		
																															
											
										
																														
																		Nel frattempo preparate il ripieno: scaldate un filo di olio nella padella, aggiungete gli spinaci 7 e saltateli brevemente, poi abbassate il fuoco, coprite con il coperchio 8 e cuocete per circa 5-6 minuti. Trascorso questo tempo regolate di sale 9.
									

								

															

																		
																															
											
										
																														
																		Trasferite gli spinaci cotti in un colino e schiacciate bene per eliminare il liquido in eccesso 10, poi tritateli finemente 11. Tenete gli spinaci momentaneamente da parte e versate in una ciotola la ricotta e il Grana Padano DOP grattugiato 12.
									

								

															

																		
																															
											
										
																														
																		Insaporite con pepe e noce moscata 13, poi unite gli spinaci tritati 14 e amalgamate bene il tutto 15. Trasferite il ripieno in un sac-à-poche senza bocchetta.
									

								

															

																		
																															
											
										
																														
																		Trascorso il tempo di riposo dividete il panetto a metà 16. Prendete una delle due porzioni, spolverizzate leggermente con della semola e appiattitela con le mani 17, poi stendetela con il mattarello per darle una forma abbastanza regolare e ottenere una larghezza simile a quella del rullo della sfogliatrice 18. 
									

								

															

																		
																															
											
										
																														
																		Passate la sfoglia tra i rulli della macchina tirapasta allo spessore più largo 19. Adagiate nuovamente la striscia di pasta ottenuta sul piano di lavoro e ripiegate i lati verso il centro 20, poi appiattitela nuovamente con il mattarello per darle una forma rettangolare il più regolare possibile 21. 
									

								

															

																		
																															
											
										
																														
																		Passate ancora la sfoglia tra i rulli, diminuendo man mano lo spessore fino ad arrivare a 1-2 mm circa 22; se l'impasto dovesse risultare troppo umido potete spolverizzare leggermente la sfoglia con della semola. Procedete nello stesso modo per stendere anche la seconda porzione di impasto; nel frattempo ricoprite la prima sfoglia con un canovaccio o della pellicola per evitare che si secchi. Una volta ottenute le sfoglie rifilate i lati corti con un coltello 23; potete reimpastare gli scarti avendo cura di non farli seccare. Spremete il ripieno su una delle 2 sfoglie distanziando i mucchietti di circa 3 cm e lasciando libero un bordo esterno di circa 1,5 cm (se non avete il sac-à-poche potete utilizzare un cucchiaino) 24.
									

								

															

																		
																																											
											
										
																						
											
										
																						
											
										
																																										
																		Inumidite la sfoglia con dell'acqua utilizzando un pennello o uno spruzzino 25, poi ricoprite con la seconda sfoglia facendo combaciare bene i lati 26. Pressate leggermente i bordi con le dita per far aderire le sfoglie 27.
									

								

															

																		
																																											
											
										
																						
											
										
																						
											
										
																																										
																		Passate delicatamente il dito anche intorno al ripieno per far uscire tutta l'aria 28. Infine ritagliate e rifinite i bordi con una rotella zigrinata per ottenere dei ravioli della misura di circa 4,5x4,5 cm 29. Adagiate man mano i vostri ravioli ricotta e spinaci su un canovaccio spolverizzato con della semola 30.
									

								

							
					    