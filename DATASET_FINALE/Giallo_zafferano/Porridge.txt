Difficoltà: Facile
Il porridge è la tipica ricetta della colazione all’inglese; facile e veloce: una zuppa di avena dolce per iniziare la giornata con la giusta carica di energia! I fiocchi di avena si cuociono in acqua, latte e miele fino a diventare cremosi. Questa base si può arricchire ogni volta con ingredienti diversi come yogurt, frutta fresca, frutta secca, cioccolato, cocco o confettura oppure con verdure e uova per un porridge salato. Un alimento completo e genuino con cui addolcire il risveglio e fare scorta di nutrienti, fondamentali per il benessere di grandi e piccini, lavoratori e studenti. Personalizzate la ricetta a vostro piacimento, magari provando anche le varianti tipo il porridge mele e nocciole o il porridge mirtilli e pistacchi, e gustate ogni giorno una versione diversa! D’altronde la colazione è o non è il pasto più importante della giornata?


						
						

														INGREDIENTI
							
													


						
														
							
							

							
								

																	Fiocchi di avena
								
								
								
																	160
									g
																

								

							
								

																	Latte intero
								
								
								
																	200
									g
																

								

							
								

																	Acqua
								
								
								
																	160
									g
																

								

							
								

																	Miele millefiori
								
								
								
																	1
									cucchiaio
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per guarnire
							

							
								

																	Yogurt bianco naturale
								
								
								
																	2
									cucchiai
																

								

							
								

																	Fragole
								
								
								
																	
									q.b.
																

								

							
								

																	Cioccolato fondente
								
								
								in scaglie
																	
									q.b.
																

								

							
								

																	Sciroppo di acero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il porridge versate i fiocchi d’avena in un pentolino 1 insieme all’acqua 2 e al latte 3.
									

								

															

																		
																																											
											
										
																						
											
										
																						
											
										
																																										
																		Aggiungete il sale 4 e il miele 5, poi cuocete a fuoco dolce per 2-3 minuti, mescolando con un cucchiaio o una marisa 6. Dovrete ottenere una consistenza morbida, non collosa.
									

								

															

																		
																																											
											
										
																						
											
										
																						
											
										
																																										
																		Nel frattempo preparate gli ingredienti per guarnire: potete utilizzare fragole, kiwi, cioccolato, mandorle, yogurt, miele, confettura, ecc... Noi vi proponiamo questa versione: versate il porridge nelle ciotole e guarnite con yogurt 8 e fragole 9.
									

								

															

																		
																																											
											
										
																						
											
										
																						
											
										
																																										
																		Arricchite con sciroppo d'acero 10 e scaglie di cioccolato fondente 11. In alternativa potete optare per una versione con frutti di bosco e scaglie di cioccolato fondente, oppure con kiwi, mandorle, confettura di lamponi e miele. Lasciatevi guidare dalla fantasia e gustate subito il vostro porridge 12!
									

								

							
					    