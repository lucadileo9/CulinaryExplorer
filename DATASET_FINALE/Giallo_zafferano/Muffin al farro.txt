Difficoltà: Molto facile
Avete voglia di diffondere per tutta la vostra casa un profumo di dolcetti appena sfornati? Allora vi consigliamo di iniziare la giornata con questi muffin al farro. Delle piccole dolcezze incredibilmente gustose, realizzate senza burro, ma con l'aggiunta di yogurt di soia. Il risultato sarà un dolce senza lattosio ma ugualmente soffice. La farina di farro rilascia una nota rustica, mentre i mirtilli, con il loro gusto leggermente acidulo, donano equilibrio e arricchiscono la preparazione. Questi muffin sono ideali per la vostra colazione o per la merenda dei vostri bambini. Provate ad accompagnarli con questa mousse allo yogurt e si trasformeranno in un dessert unico. E se cercate altri dessert senza lattosio provate anche le nostre ciambelline al cocco! 


						
						

														INGREDIENTI
							
													


						
														
							
														Ingredienti per 12 muffin di 7 cm di diametro
							

							
								

																	Uova
								
								
								
																	4
									
																

								

							
								

																	Farina di farro
								
								
								
																	400
									g
																

								

							
								

																	Zucchero integrale di canna
								
								
								
																	200
									g
																

								

							
								

																	Yogurt di soia
								
								
								bianco
																	250
									g
																

								

							
								

																	Olio di semi
								
								
								
																	40
									g
																

								

							
								

																	Scorza d'arancia
								
								
								(non trattata)
																	1
									
																

								

							
								

																	Lievito in polvere per dolci
								
								
								
																	16
									g
																

								

							
								

																	Latte di soia
								
								
								
																	30
									g
																

								

							
								

																	Mirtilli
								
								
								(freschi)
																	200
									g
																

								

							
														
							
						
														
							
														Per la mousse allo yogurt
							

							
								

																	Yogurt senza lattosio
								
								
								bianco 
																	100
									g
																

								

							
								

																	Panna fresca senza lattosio
								
								
								
																	125
									g
																

								

							
								

																	Zucchero a velo
								
								
								
																	25
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i muffin al farro, iniziate dalla realizzazione dell’impasto. In una ciotola capiente ponete le uova con lo zucchero di canna 1 e montate con le fruste elettriche fino a renderle spumose 2. Non preoccupatevi se per via dello zucchero di canna le uova resteranno un po’ più liquide del solito: è del tutto normale. Unite ora al composto lo yogurt di soia 3 e mescolate con una spatola. 
									

								

															

																		
																															
											
										
																														
																		Aggiungete anche l’olio di semi e continuate a mescolare 4. Grattugiate la scorza dell' arancia 5. Setacciate all’interno della ciotola la farina di farro 6
									

								

															

																		
																															
											
										
																														
																		e amalgamate bene, facendo dei movimenti rotatori, dal basso verso l'alto 7. A questo punto sciogliete il lievito nel latte di soia in una ciotola capiente 8, in pochi attimi si trasformerà in una schiuma molto voluminosa 9,
									

								

															

																		
																															
											
										
																														
																		quindi unitelo al resto dell’impasto 10. Amalgamate delicatamente e unite i mirtilli, tenendone da parte qualcuno da distribuire in seguito sulla superficie dei muffin 11. Amalgamate nuovamente l’impasto, trasferitelo in una sac-à-poche usa e getta senza bocchetta e distribuitelo nei pirottini di 7 cm di diametro posti all’interno degli stampi da muffin: ciascuno stampo andrà riempito per ¾ 12.
									

								

															

																		
																															
											
										
																														
																		Distribuite ora sui vostri muffin al farro i mirtilli precedentemente tenuti da parte 13. Infornate i muffin in forno statico preriscaldato a 180° e cuoceteli per 20-25 minuti, finché non saranno gonfi e dorati  (se utilizzate il forno ventilato 160° per circa 15 minuti) 14. Passate ora ad occuparvi della mousse allo yogurt, come accompagnamento: in una ciotola ponete la panna senza lattosio e montatela con le fruste elettriche 15, quindi tenetela da parte.
									

								

															

																		
																															
											
										
																														
																		In una seconda ciotola ponete invece lo yogurt, unite lo zucchero a velo 16 e amalgamate accuratamente. Versate adesso nella crema di yogurt la panna montata, un cucchiaio per volta 17. Mescolate delicatamente per non smontare il composto: la mousse allo yogurt senza lattosio è pronta per accompagnare i vostri muffin al farro 18!
									

								

							
					    