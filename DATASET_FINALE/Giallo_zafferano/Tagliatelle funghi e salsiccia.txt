Difficoltà: Facile
Le tagliatelle funghi e salsiccia sono un primo piatto dai sapori autunnali che esalta al meglio un connubio indissolubile: funghi e salsiccia. Potete realizzare questa pasta con le tagliatelle all'uovo oppure, per fare più in fretta, quelle secche andranno benissimo! In questa ricetta abbiamo usato un prodotto del territorio molto speciale: la luganega, una salsiccia tipica del Nord Italia preparata con carne di maiale e arricchita con aromi e Grana Padano DOP. Tra i suoi tratti distintivi il suo colore rosato e il suo gusto intenso, che la rendono un perfetto abbinamento con i porcini appena colti. Le tagliatelle sono il formato ideale per il sugo ai funghi e qui sono rese particolarmente cremose da un burro aromatizzato fatto in casa con una ricetta facile e veloce. Provate anche voi le nostre appetitose tagliatelle porcini e salsiccia e altri primi piatti con i funghi e la salssiccia:


						
						

														INGREDIENTI
							
													


						
														
							
							

							
								

																	Tagliatelle all'uovo
								
								
								
																	250
									g
																

								

							
								

																	Luganega
								
								
								
																	350
									g
																

								

							
								

																	Funghi porcini
								
								
								
																	300
									g
																

								

							
								

																	Vino bianco
								
								
								
																	50
									g
																

								

							
								

																	Timo
								
								
								
																	5
									rametti
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per il burro aromatico
							

							
								

																	Burro
								
								
								
																	70
									g
																

								

							
								

																	Scalogno
								
								
								
																	25
									g
																

								

							
								

																	Rosmarino
								
								
								
																	3
									rametti
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le tagliatelle funghi e salsiccia partite dal burro aromatizzato: mondate e tritate lo scalogno 1. Tritate anche il rosmarino fresco 2. In un pentolino versate il burro 3. 
									

								

															

																		
																																											
											
										
																						
											
										
																						
											
										
																																										
																		Unite il trito di scalogno 4 e rosmarino 5, insaporite con un pizzico di sale. Mescolate e cuocete per 5 minuti a fiamma bassissima. Versate il composto in una ciotola 6. 
									

								

															

																		
																																											
											
										
																						
											
										
																						
											
										
																																										
																		Coprite con pellicola e conservatelo nel freezer per 30 minuti 7, mentre proseguite con la ricetta. Intanto pulite i funghi porcini eliminando con un coltellino la parte terrosa e la base del gambo 8. Strofinate il gambo delicatamente con un panno o una spazzola per eliminare i residui rimasti 9. Infine passate un pennellino sul cappello per eliminare le impurità presenti.
									

								

															

																		
																																											
											
										
																						
											
										
																						
											
										
																																										
																		Tagliateli quindi a fette sottili 10. Scaldate un giro d'olio in padella con aglio e rosmarino 11, versate i funghi, saltateli a fiamma alta per qualche minuto 12. Quando avranno preso un bel colore aggiungete un pizzico di sale.
									

								

															

																		
																																											
											
										
																						
											
										
																						
											
										
																																										
																		Eliminate gli aromi 13 e tenete da parte in una ciotola i funghi per liberare la padella. Incidete la luganega 14 sfilate il budello e tritatela 15. 
									

								

															

																		
																																											
											
										
																						
											
										
																						
											
										
																																										
																		Nella stessa padella versate la salsiccia 16. Cuocetela a fiamma viva finché non diventa dorata, successivamente sfumate con il vino bianco 17 e lasciatelo evaporare. Intanto lessate le tagliatelle. Unite i funghi in padella 18. 
									

								

															

																		
																																											
											
										
																						
											
										
																						
											
										
																																										
																		Saltate insieme funghi e salsiccia qualche minuto 19 poi scolate qui le tagliatelle al dente 20, unite un mestolo di acqua di cottura della pasta 21. 
									

								

															

																		
																																											
											
										
																						
											
										
																						
											
										
																																										
																		Ora prendete il burro aromatizzato dal freezer 22 e trasferitelo nella padella 23, mantecate a fuoco spento, le tagliatelle funghi e salsiccia sono pronte 24 per essere gustate, servitele con una spolverata di pepe nero macinato al momento!
									

								

							
					    