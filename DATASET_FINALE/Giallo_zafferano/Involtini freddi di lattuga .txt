Difficoltà: Facile
Gli involtini freddi di lattuga sono un antipasto fresco e invitante, ideale per aprire con stile un pasto leggero sia durate la stagione estiva che invernale. Gli involtini sono un finger food versatile e si prestano a numerose personalizzazioni, che variano in base ai propri gusti.
Questa ricetta propone 2 versioni, una per gli amanti della carne cruda e un’altra dedicata a chi si vuole tenere leggero con le verdure.
Nella prima versione, la foglia di lattuga ricopre uno strato di carpaccio condito semplicemente con olio e insaporito da una spolverata di scorza di limone grattugiata. I carnivori verranno sorpresi dalla delicatezza del carpaccio e dalla nota leggermente aspra del limone, che ne ravviva il sapore. Nella seconda versione, invece, una semplice insalatina russa preparata con carote, piselli, uovo e patate conditi con una finta maionese senza uova, viene racchiusa nella foglia di lattuga e sigillata da un filo di erba cipollina come un piccolo pacco regalo.
Con pochi semplici passi realizzerete un antipasto sfizioso con cui stupire i vostri ospiti grazie al delizioso ripieno, che potrete riadattare come più preferite. Non vi resta che provare gli involtini freddi di lattuga e sbizzarrire la vostra fantasia con nuove versioni!


						
						

														INGREDIENTI
							
							                            
                                
    								
    									
    										
    										125
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    125
    					
    					    					    					
    					    Carboidrati
    					    g
    					    3.4
    					
    					    					    					
    					      di cui zuccheri
    					    g
    					    2.5
    					
    					    					    					
    					    Proteine
    					    g
    					    8.9
    					
    					    					    					
    					    Grassi
    					    g
    					    8.5
    					
    					    					    					
    					      di cui saturi
    					    g
    					    2.14
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    29
    					
    					    					    					
    					    Sodio
    					    mg
    					    261
    					
    					    				
    			
                            
													


						
														
							
														Ingredienti per 10 involtini alla carne
							

							
								

																	Lattuga romana
								
								
								
																	5
									foglie
																

								

							
								

																	Manzo
								
								
								carpaccio
																	200
									g
																

								

							
								

																	Scorza di limone
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Senape
								
								
								(facoltativa)
																	1
									cucchiaio
																

								

							
														
							
						
														
							
														per 16 involtini alle verdure
							

							
								

																	Lattuga romana
								
								
								
																	16
									foglie
																

								

							
								

																	Pisellini
								
								
								da sgranare
																	150
									g
																

								

							
								

																	Carote
								
								
								
																	1
									
																

								

							
								

																	Patate
								
								
								
																	1
									
																

								

							
								

																	Uova
								
								
								
																	1
									
																

								

							
								

																	Erba cipollina
								
								
								
																	16
									fili
																

								

							
														
							
						
														
							
														Per la finta maionese
							

							
								

																	Latte di soia
								
								
								
																	50
									ml
																

								

							
								

																	Olio di semi di girasole
								
								
								
																	100
									ml
																

								

							
								

																	Aceto
								
								
								
																	1
									cucchiaio
																

								

							
								

																	Sale fino
								
								
								
																	1
									pizzico
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli involtini freddi di lattuga alle verdure, iniziate pelando una carota e tagliandola a dadini piuttosto piccoli 1. Dopodichè sgusciate e lavate i piselli 2 e fateli bollire in un pentolino con i cubetti di carota per circa 10 minuti 3; se utilizzate i piselli già sgranati ve ne serviranno circa 65 g. Una volta cotti, scolateli e conservateli in una ciotola.
									

								

															

																		
																															
											
										
																														
																		A parte, fate bollire un uovo in un pentolino e mettete a lessare una patata; quando la patata sarà bollita, sbucciatela e tagliatela a cubetti 4 e quando anche l’uovo sarà sodo, eliminate il guscio e dividetelo a metà separando i tuorli che potete sbriciolare nella ciotola; quindi tagliate a tocchetti gli albumi 5 e versateli, assieme agli altri ingredienti: la patata, i piselli e le carote 6.
									

								

															

																		
																															
											
										
																														
																		Preparate ora la finta maionese: versate il latte di soia e l’olio di semi di girasole in un bicchiere alto, andrà benissimo il bicchiere di plastica del frullatore ad immersione 7. Aggiungete il sale 8 e 1 cucchiaio di aceto (o succo di limone) 9.
									

								

															

																		
																															
											
										
																														
																		Immergete all'interno del bicchiere il frullatore ad immersione 10 e frullate gli ingredienti a velocità media, fino a che il composto non si sarà addensato 11, ci vorranno pochi secondi. Versate quindi la finta maionese nella ciotola con le verdure e l’uovo tagliati a cubetti e amalgamate il tutto 12, se serve aggiustate di sale e di pepe.
									

								

															

																		
																															
											
										
																														
																		A questo punto lavate e asciugate bene le foglie di lattuga, eliminate la costa centrale croccante con un coltellino e dividetele a metà 13. Dopo aver sovrapposto le due metà della foglia 14, versate un cucchiaio di composto al centro 15.
									

								

															

																		
																															
											
										
																														
																		Ripiegate verso l'interno i lati della foglia 16 e poi arrotolate partendo dal fondo fino a formare un pacchettino 17. Orientate il lato con la chiusura verso il basso e sigillate con un filo di erba cipollina 18. I vostri involtini freddi di lattuga alle verdure sono pronti per essere serviti e gustati subito!
									

								

							
					    