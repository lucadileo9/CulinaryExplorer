Difficoltà: Facile
Avete ospiti per cena e volete proporre uno stuzzichino per l’aperitivo? Semplice, preparate una torta salata! Ancora meglio se con ingredienti di stagione, come la torta salata con funghi chiodini che vi proponiamo oggi. Dopo averli abbinati ai legumi nella variante con funghi e lenticchie, questa volta abbiamo deciso di arricchire il ripieno con cubetti di scamorza filante per ottenere una pietanza rustica e super appetitosa! Questa varietà di funghi è diffusa nei nostri boschi dall’autunno all’inverno e può essere utilizzata anche per realizzare sfiziosi primi piatti, come le tagliatelle con pomodorini confit e pesto… ma per cominciare noi vi consigliamo senz’altro la nostra torta salata con funghi chiodini!


						
						

														INGREDIENTI
							
							                            
                                
    								
    									
    										
    										531
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    531
    					
    					    					    					
    					    Carboidrati
    					    g
    					    34
    					
    					    					    					
    					      di cui zuccheri
    					    g
    					    2.2
    					
    					    					    					
    					    Proteine
    					    g
    					    19.1
    					
    					    					    					
    					    Grassi
    					    g
    					    35.4
    					
    					    					    					
    					      di cui saturi
    					    g
    					    19.86
    					
    					    					    					
    					    Fibre
    					    g
    					    6.9
    					
    					    					    					
    					    Colesterolo
    					    mg
    					    207
    					
    					    					    					
    					    Sodio
    					    mg
    					    819
    					
    					    				
    			
                            
													


						
														
							
														Per la frolla salata (per una teglia con diametro inferiore di 20 cm e diametro superiore di 22 cm)
							

							
								

																	Farina 00
								
								
								
																	250
									g
																

								

							
								

																	Burro
								
								
								freddo
																	125
									g
																

								

							
								

																	Uova
								
								
								medio
																	1
									
																

								

							
								

																	Sale grosso
								
								
								
																	5
									g
																

								

							
								

																	Timo
								
								
								
																	
									q.b.
																

								

							
														
							
						
														
							
														Per il ripieno
							

							
								

																	Funghi chiodini
								
								
								
																	500
									g
																

								

							
								

																	Scamorza affumicata
								
								
								
																	210
									g
																

								

							
								

																	Panna fresca liquida
								
								
								
																	100
									g
																

								

							
								

																	Uova
								
								
								
																	2
									
																

								

							
								

																	Timo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la torta salata con funghi chiodini, per prima cosa preparate la frolla salata: in un mixer dotato di lame d’acciaio versate la farina e il burro freddo di frigo 1, poi aggiungete il sale grosso 2 e il timo 3.
									

								

															

																		
																															
											
										
																														
																		Unite anche l’uovo 4 e frullate fino ad ottenere un composto bricioloso 5. Trasferite il composto su una spianatoia e lavorate velocemente con le mani per formare un panetto 6. Avvolgete il panetto nella pellicola e lasciate riposare in frigorifero per almeno un’ora.
									

								

															

																		
																															
											
										
																														
																		Nel frattempo portate a bollore una pentola di acqua e pulite i funghi eliminando la parte terrosa del gambo e raschiando con delicatezza con un coltellino 7. Fate bollire i funghi per 10 minuti 8, eliminando la schiuma che si formerà in superficie con una schiumarola. Dopo averli sbollentati, scolate i chiodini 9 e lasciateli raffreddare.
									

								

															

																		
																															
											
										
																														
																		Tagliate la scamorza a cubetti 10. Trascorso il tempo di riposo, stendete la frolla su un piano leggermente infarinato fino allo spessore di 5-6 mm 11 e foderate una teglia del diametro di 20 cm alla base e 22 cm in superficie, rimuovendo con un coltello l’impasto in eccesso 12.
									

								

															

																		
																															
											
										
																														
																		Passate al ripieno: sbattete le uova in una ciotola, poi aggiungete la panna 13, il sale 14, il pepe e il timo 15.
									

								

															

																		
																															
											
										
																														
																		Unite anche i funghi 16 e i cubetti di scamorza 17, poi mescolate bene per amalgamare il tutto 18.
									

								

															

																		
																															
											
										
																														
																		Versate il composto ottenuto nella teglia 19, aromatizzate ancora con qualche fogliolina di timo 20 e cuocete in forno statico preriscaldato a 200° per 30 minuti, dopodiché abbassate la temperatura a 180° e cuocete per altri 10 minuti. La vostra torta salata con funghi chiodini è pronta per essere gustata 21!
									

								

							
					    