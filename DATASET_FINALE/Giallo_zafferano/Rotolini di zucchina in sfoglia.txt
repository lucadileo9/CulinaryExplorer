Difficoltà: Molto facile
I rotolini di zucchine in sfoglia sono un antipasto sfizioso, come il rotolo di zucchine già assaggiato più volte immaginiamo, ideale da servire come aperitivo raffinato. Con striscioline di pasta sfoglia, fettine di zucchine e scamorza come fossero petali, realizzerete delle graziose roselline, friabili e gustose da accompagnare magari ad una flute di prosecco. Per rendere il ripieno ancora più gustoso potreste arricchirlo con prosciutto cotto, crudo o fettine di speck oppure potreste variare la scelta proponendo anche delle simpatiche roselline di melanzane!


						
						

														INGREDIENTI
							
							                            
                                
    								
    									
    										
    										304
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    304
    					
    					    					    					
    					    Carboidrati
    					    g
    					    18
    					
    					    					    					
    					      di cui zuccheri
    					    g
    					    1.1
    					
    					    					    					
    					    Proteine
    					    g
    					    9.3
    					
    					    					    					
    					    Grassi
    					    g
    					    21.6
    					
    					    					    					
    					      di cui saturi
    					    g
    					    9.63
    					
    					    					    					
    					    Fibre
    					    g
    					    1.2
    					
    					    					    					
    					    Colesterolo
    					    mg
    					    30
    					
    					    					    					
    					    Sodio
    					    mg
    					    677
    					
    					    				
    			
                            
													


						
														
							
														Ingredienti per 6 roselline
							

							
								

																	Zucchine tonde
								
								
								
																	200
									g
																

								

							
								

																	Scamorza (provola)
								
								
								
																	150
									g
																

								

							
								

																	Pasta Sfoglia
								
								
								(rettangolare)
																	230
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per spennellare
							

							
								

																	Albumi
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i rotolini di zucchine in sfoglia, lavate le zucchine e togliete il picciolo 1. Quindi dividetele a metà e affettatele molto sottili 2; affettate finemente anche la scamorza con una mandolina 3.
									

								

															

																		
																															
											
										
																														
																		Prendete il rotolo rettangolare di sfoglia e ricavate delle strisce di circa 5 cm di spessore con un tagliapasta a lama liscia 4 Adagiate le fettine di zucchine in modo che la parte rotonda strabordi leggermente dalla sfoglia 5, poi adagiate anche le fettine di scamorza facendo in modo che rimangano entro i bordi della sfoglia, salate e pepate a piacere 6.
									

								

															

																		
																															
											
										
																														
																		Arrotolate ciascuna sfoglia su se stessa 7 e spennellate con l'albume la parte finale della striscia 8 in modo da poter sigillare meglio le roselline 9.
									

								

															

																		
																															
											
										
																														
																		Una volta pronte tutte le roselline 10 ponetele in una leccarda foderata con carta da forno 11 e cuocetele in forno statico preriscaldato a 180° per circa 40 minuti (se forno ventilato a 160° per 30 minuti).  Una volta cotte, sfornatele e lasciate raffreddare i rotolini di zucchine in sfoglia su una gratella 12.
									

								

							
					    