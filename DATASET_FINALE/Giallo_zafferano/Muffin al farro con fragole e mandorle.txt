Difficoltà: Facile
Conoscete il proverbio la salute vien mangiando? La prevenzione e la cura di molte malattie cominciano proprio a tavola grazie ad una dieta equilibrata. Oggi prepariamo una ricetta che fa bene sia perché preparata con ingredienti genuini si perché ci aiuta a sostenere la lotta ai tumori del seno. In questa battaglia, anche noi di GialloZafferano siamo al fianco della Susan G. Komen di Dallas la più grande istituzione internazionale impegnata da 25 anni su questo fronte. Dal 2000 la Komen opera anche in Italia per richiamare l'attenzione sulla prevenzione, le possibilità di guarigione e per migliorare la qualità della vita delle donne italiane impegnate in questa lotta. Per loro e per voi, prepariamo i muffin al farro con fragole e mandorle, irresistibili dolcetti preparati con ingredienti ricchi di fibre e pochi grassi. Il farro è ricco di fibre, che proteggono l'intestino, e di vitamine del gruppo B e sali minerali; lo zucchero di canna grezzo, non essendo raffinato come quello bianco, aiuta a tenere sotto controllo il tasso glicemico; le fragole, frutti di stagione sono ricche di vitamina C. Inoltre le mandorle contengono vitamine E e proprietà antiossidanti; l'olio extravergine d'oliva ha grassi monoinsaturi e infine lo yogurt rafforza il sistema immunitario grazie alla presenza dei fermenti lattici. I muffin al farro con fragole e mandorle non sono solo buoni.... fanno anche bene alla salute!!


												
						
						

														INGREDIENTI
							
							                            
                                
    								
    									
    										
    										249
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    249
    					
    					    					    					
    					    Carboidrati
    					    g
    					    34.2
    					
    					    					    					
    					      di cui zuccheri
    					    g
    					    13
    					
    					    					    					
    					    Proteine
    					    g
    					    5.6
    					
    					    					    					
    					    Grassi
    					    g
    					    10
    					
    					    					    					
    					      di cui saturi
    					    g
    					    1.78
    					
    					    					    					
    					    Fibre
    					    g
    					    5
    					
    					    					    					
    					    Colesterolo
    					    mg
    					    31
    					
    					    					    					
    					    Sodio
    					    mg
    					    26
    					
    					    				
    			
                            
													


						
							
														Ingredienti per 14 muffin
							

							
								

																	Farina di farro
								
								
								
																	370
									g
																

								

							
								

																	Fragole
								
								
								
																	300
									g
																

								

							
								

																	Yogurt bianco naturale
								
								
								
																	300
									g
																

								

							
								

																	Zucchero grezzo di canna
								
								
								
																	150
									g
																

								

							
								

																	Olio extravergine d'oliva
								
								
								
																	75
									g
																

								

							
								

																	Mandorle in scaglie
								
								
								
																	70
									g
																

								

							
								

																	Uova
								
								
								
																	2
									
																

								

							
								

																	Lievito in polvere per dolci
								
								
								
																	16
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i muffin al farro con fragole e mandorle, in una ciotola mescolate la farina di farro e lo zucchero di canna grezzo, con l'aiuto di una frusta 1. Unite poi il lievito 2 e lo yogurt 3,
									

								

															

																		
																															
											
										
																														
																		poi rompete le uova e aggiungetele 4 quindi mescolate con la frusta 5. Infine versate a filo l'olio extravergine d'oliva 6 e amalgate bene gli ingredienti.
									

								

															

																		
																															
											
										
																														
																		Continuate a mescolare con una spatola fino ad ottenere un composto omogeneo e morbido 7. Lavate le fragole, spuntatele e tagliatele a pezzetti (8-9).
									

								

															

																		
																															
											
										
																														
																		Aggiungete le fragole all'impasto dei muffin 10, date una mescolata 11 e per ultimo unite le mandorle a lamelle 12. Ricordate di tenere da parte una manciata sia di fragole che di mandorle che vi serviranno per la decorazione finale.
									

								

															

																		
																															
											
										
																														
																		In uno stampo per muffin sistemate i pirottini e riempiteli per 3/4 della loro altezza con l'impasto 13; aggiungete un paio di pezzi di fragole e delle lamelle di mandorle sulla supeficie di ogni muffin 14 e cuocete i muffin al farro in forno già caldo a 180° 20-25 minuti (se forno ventilato 160° per 15-20 minuti). Sfornate i muffin al farro con fragole e mandorle 15, fateli raffreddare su una gratella e serviteli!
									

								

							
					    