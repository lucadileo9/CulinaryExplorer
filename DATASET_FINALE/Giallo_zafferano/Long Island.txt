Difficoltà: Molto facile
Long Island, ovvero uno dei cocktail più forti che ci sia ma allo stesso tempo anche molto gradevole da sorseggiare. Condivide con il Bloody Mary l'aspetto insolito: infatti il Bloody Mary sembra un innocuo succo di pomodoro, mentre il Long Island apparentemente ha il colore del tè freddo! In realtà è composto da gin, vodka, tequila bianca, rum bianco e triple sec in parti uguali e shakerati insieme, a cui si aggiungono poi un po' di cola e succo di limone. Molti associano la creazione del Long Island al periodo del proibizionismo proprio per questo suo aspetto "mimetico", mentre sembra sia stato inventato negli anni '70 del Novecento da un barman dell'Isola di Long Island (USA), tale Robert Butt. Scoprite insieme a noi come si prepara un Long Island ad arte, dal sapore incredibile!


												
						
						

														INGREDIENTI
							
													


						
							
							

							
								

																	Succo di limone
								
								
								
																	3
									cl
																

								

							
								

																	Zucchero di canna
								
								
								(liquido o sciroppo di zucchero)
																	2
									cl
																

								

							
								

																	Triple sec
								
								
								
																	1,5
									cl
																

								

							
								

																	Gin
								
								
								
																	1,5
									cl
																

								

							
								

																	Vodka
								
								
								
																	1,5
									cl
																

								

							
								

																	Rum bianco
								
								
								
																	1,5
									cl
																

								

							
								

																	Tequila bianca
								
								
								
																	1,5
									cl
																

								

							
								

																	Cola
								
								
								
																	
									q.b.
																

								

							
								

																	Ghiaccio
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il Long island, iniziate inserendo il ghiaccio nella metà alta dello shaker (il tin alto) 1, mentre nell'altra parte più bassa versate gli ingredienti, dosandoli prima con il jigger. Versate quindi il triple sec prima dosandolo 2 e poi nel bicchiere, fate lo stesso con il succo di limone 3.
									

								

															

																		
																																											
											
										
																						
											
										
																						
											
										
																																										
																		Procedete allo stesso modo per lo zucchero di canna liquido (o sciroppo di zucchero) 4, poi passate ai distillati procedendo sempre a dosare prima con il jigger e poi versando nel tin piccolo, il gin 4, la vodka sempre prima nel jigger 5, poi nel tin piccolo 6. 
									

								

															

																		
																																											
											
										
																						
											
										
																						
											
										
																																										
																		Per finire, procedete allo stesso modo per il rum bianco 7 e la tequila bianca 8 9. 
									

								

															

																		
																																											
											
										
																						
											
										
																						
											
										
																																										
																		Per evitare di annacquare troppo il cocktail, scolate l'acqua in eccesso utilizzando lo streiner 10 11, poi versate gli ingredienti nel tin alto 12. 
									

								

															

																		
																																											
											
										
																						
											
										
																						
											
										
																																										
																		Chiudete lo shaker 13 date una bella shakerata decisa 14. Versate il ghiaccio nel bicchiere alto 15. 
									

								

															

																		
																																											
											
										
																						
											
										
																						
											
										
																																										
																		Siete pronti per versare il cocktail, sempre usando lo strainer 16 17. Per ultima versate la cola fino ad arrivare quasi al bordo 18. 
									

								

															

																		
																																											
											
										
																						
											
										
																						
											
										
																																										
																		Mescolate con il bar spoon 19, poi prelevate la buccia del limone (solo la parte gialla) e spremete leggermente sul bicchiere per sprigionarne gli oli essenziali, prima di immergerla 20: il Long Island è pronto 21!
									

								

							
					    