Difficoltà: Media
Oltre ad orecchiette, trofie e fusilli, le tagliatelle rappresentano uno dei formati di pasta più conosciuti e più gustosi della cucina italiana. La tradizione vuole che questa prelibatezza sia tipica della città di Bologna dove le tagliatelle vengono preparate solitamente con l’immancabile ragù alla bolognese. Nonostante sia una ricetta tipicamente emiliana, le tagliatelle sono molto diffuse anche in altre regioni, come le Marche e il Veneto, e sono perfette anche con altri condimenti: ai funghi, al tartufo o semplicemente al sugo di pomodoro fresco ad esempio! Esistono anche delle versioni più rustiche come quella senza uova, preparata solo con acqua e semola. Le tagliatelle sono una vera istituzione: la Confraternita del Tortellino unitamente all'Accademia Italiana della Cucina, il 16 aprile 1972 depositarono alla Camera di Commercio Industria Artigianato e Agricoltura di Bologna l'autentica ricetta e misura dell'originale "Tagliatella di Bologna". Alla tagliatella vennero assegnate delle precise misure, che corrispondevano, a cottura avvenuta, a 8 mm di larghezza, mentre da crude dovevano corrispondere a circa 7 mm (ovvero pari alla 12.270 parte della Torre degli Asinelli). Per quanto riguarda lo spessore, non è stato stabilito precisamente, anche se gli esperti hanno sentenziato che si debba aggirare tra i 6 e gli 8 decimi di millimetro. Anche noi in questa preparazione abbiamo rispettato fedelmente queste indicazioni per realizzare le tradizionali tagliatelle, per il condimento invece lasciamo a voi la scelta!


												
						
						

														INGREDIENTI
							
							                            
                                
    								
    									
    										
    										321
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    321
    					
    					    					    					
    					    Carboidrati
    					    g
    					    58.8
    					
    					    					    					
    					      di cui zuccheri
    					    g
    					    1.3
    					
    					    					    					
    					    Proteine
    					    g
    					    13
    					
    					    					    					
    					    Grassi
    					    g
    					    3.8
    					
    					    					    					
    					      di cui saturi
    					    g
    					    1.31
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    140
    					
    					    					    					
    					    Sodio
    					    mg
    					    54
    					
    					    				
    			
                            
													


						
							
							

							
								

																	Farina 00
								
								
								
																	300
									g
																

								

							
								

																	Uova
								
								
								a temperatura ambiente
																	3
									
																

								

							
								

																	Semola
								
								
								per spolverizzare
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le tagliatelle, iniziate versando la farina in una ciotola (restate un pò indietro con la dose in modo da aggiungerne in caso al bisogno) 1. Create una conca e rompete al centro le uova a temperatura ambiente. Quindi sbattete con un forchetta 2 e non appena le uova avranno assorbito un pò di farina, proseguite impastando a mano 3
									

								

															

																		
																															
											
										
																														
																		fino ad ottenere un impasto omogeneo. Continuate a lavorare l'impasto su un ripiano leggermente infarinato 4 per almeno 10-15 minuti fino ad ottenere una consistenza liscia ed elastica 5 Maneggiate con energia ma evitando di strappare la maglia glutinica. Poi formate una palla e avvolgetela nella pellicola trasparente 6.Lasciate riposare l'impasto a temperatura ambiente per almeno 30 minuti.
									

								

															

																		
																															
											
										
																														
																		Quindi dividetelo in tre parti 7 per stenderlo più facilmente. Infarinate accuratamente una parte e appiatitela 8, conservate nella pellicola le altre due porzioni così non si seccheranno.Prendete la macchina tirapasta e posizionatela sullo spessore n°1 , ovvero al massimo spessore e fate passare il panetto tra i rulli 9
									

								

															

																		
																															
											
										
																														
																		per ottenere una prima sfoglia piuttosto spessa 10, poi ripiegate i due lembi della sfoglia verso il centro per conferire una forma più regolare (11-12)
									

								

															

																		
																															
											
										
																														
																		quindi infarinatela leggermente e ripassatela tra i rulli, proseguite in questo modo più volte fino ad arrivare allo spessore n°8 13. Adagiate la sfoglia ottenuta sulla spianatoia infarinata pareggiate con un tarocco (o un coltello) le estremità per rendere regolare la pasta (14-15),
									

								

															

																		
																															
											
										
																														
																		quindi dividetela in due parti 16 così da maneggiarla più facilmente. Ripassatela nella macchina tirapasta allo spessore 8 17 perchè nel frattempo si sarà un pò ritirata nel lavorarla. Cospargetela con un pò di semola su entrambi i lati 18, lasciate seccare le sfoglie 5 minuti per lato. 
									

								

															

																		
																															
											
										
																														
																		Ora prendete una sfoglia, ripiegate un lembo fino a due terzi circa 19 poi iniziate ad arrotolare 20 creando un rotolino molto piatto, tenendo la chiusura verso l'alto 21. 
									

								

															

																		
																															
											
										
																														
																		Tagliate il rotolo di pasta a fettine di 7 mm di spessore 22. Prendete le tagliatelle dalle estremità 23 stendete le tagliatelle sulla mano 24,
									

								

															

																		
																															
											
										
																														
																		quindi arrotolate attorno alle dita per creare un nido e adagiatelo sula spianatoia leggermente infarinata (25-26). Proseguite fino a terminare tutto l'impasto. Le vostre tagliatelle sono pronte, non vi resta che cuocerle 27.
									

								

							
					    