Difficoltà: Facile
La pasta fredda con ricotta e pomodorini è un primo piatto cremoso e gustoso perfetto per l'estate! Per realizzare il condimento ci siamo ispirati al pesto alla siciliana, mantenendo invariati gli ingredienti di questa splendida regione che insieme donano un tripudio di colore al piatto! E nello sperimentare ci siamo accorti che una volta fredda questa pasta acquisiva ancora più sapore, e per non farci mancare nulla abbiamo aggiunto pezzetti di caciocavallo, pomodori e olive taggiasche. Oltre ad essere un piatto facilissimo da preparare si realizza in pochi minuti e la vostra pasta fredda conquisterà tutti i vostri amici, sia in spiaggia che a casa! 


												
						
						

														INGREDIENTI
							
							                            
                                
    								
    									
    										
    										765
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    765
    					
    					    					    					
    					    Carboidrati
    					    g
    					    74.7
    					
    					    					    					
    					      di cui zuccheri
    					    g
    					    10.6
    					
    					    					    					
    					    Proteine
    					    g
    					    36.6
    					
    					    					    					
    					    Grassi
    					    g
    					    35.6
    					
    					    					    					
    					      di cui saturi
    					    g
    					    17
    					
    					    					    					
    					    Fibre
    					    g
    					    4.6
    					
    					    					    					
    					    Colesterolo
    					    mg
    					    75
    					
    					    					    					
    					    Sodio
    					    mg
    					    911
    					
    					    				
    			
                            
													


						
							
							

							
								

																	Casarecce
								
								
								
																	320
									g
																

								

							
								

																	Caciocavallo
								
								
								stagionato
																	200
									g
																

								

							
								

																	Pomodori pizzutelli
								
								
								
																	450
									g
																

								

							
								

																	Olive taggiasche
								
								
								denocciolate
																	50
									g
																

								

							
								

																	Basilico
								
								
								
																	15
									g
																

								

							
								

																	Ricotta di bufala
								
								
								
																	200
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Parmigiano Reggiano DOP
								
								
								
																	2
									cucchiai
																

								

							
								

																	Pomodori sardi (camone)
								
								
								
																	220
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta fredda con ricotta e pomodorini come prima cosa mettete sul fuoco una pentola colma d'acqua, che servirà per la cottura della pasta. Passate poi al condimento: versate in un mixer i pomodorini lavati, la ricotta 1, il basilico, l'olio 2 e il parmigiano 3. 
									

								

															

																		
																																											
											
										
																						
											
										
																						
											
										
																																										
																		Regolate di sale 4, pepate e frullate il tutto, fino ad ottenere una crema 5. Versate poi il vostro condimento all'interno di una ciotola capiente dove aggiungerete poi anche la pasta 6.
									

								

															

																		
																																											
											
										
																						
											
										
																						
											
										
																																										
																		Prendete poi il caciocavallo, eliminate la buccia esterna 7 e tagliatelo a cubetti piccoli 8. Prendete poi anche i pomodori sardi, lavateli, eliminate il picciolo e tagliate anche questi a cubetti 9.
									

								

															

																		
																																											
											
										
																						
											
										
																						
											
										
																																										
																		Cuocete poi la pasta 10 e scolatela al dente. Passatela sotto un getto d'acqua per bloccare la cottura 11 e trasferitela all'interno del condimento di pomodori e ricotta 12.
									

								

															

																		
																																											
											
										
																						
											
										
																						
											
										
																																										
																		Aggiungete poi pomodorini 13, caciocavallo 14 e olive taggiasche 15.
									

								

															

																		
																																											
											
										
																						
											
										
																						
											
										
																																										
																		Poi mescolate il tutto (16-17). La pasta fredda con pomodorini e ricotta è pronta 18, potete servirla subito o riporla in frigorifero per gustarla fredda.
									

								

							
					    