Difficoltà: Facile
Il pane, decisamente un elemento fondamentale per quasi tutte le tavole del mondo: pane azzimo, injera, lavash armeno... negli anni noi di Giallozafferano vi abbiamo proposto non solo tanti tipi di pane italiani, ma anche di tanti altri Paesi. In fondo, attraverso l'impasto e gli ingredienti usati per panificare, si possono conoscere storia e cultura gastronomica di un popolo. Il Cornbread, questa particolare ricetta che ha preparato per noi lo chef Cristina Bowerman, è una tipica preparazione americana: una ricetta le cui origini affondano addirittura tra le tribù dei nativi americani. Il mais americano era infatti già conosciuto e coltivato dalle popolazioni indigene e si è diffuso ampiamente dopo la scoperta dell’America da parte degli Europei. La ricetta base del cornbread prevedeva farina di mais, acqua, l'utilizzo di un grasso e il sale. Poteva essere arricchito con semi di girasole, frutta secca o bacche e veniva consumato prevalentemente per accompagnare zuppe o stufati. Con il tempo la ricetta si è evoluta con aggiunta di lievito, latte, uova e ha assunto la sostanza di una specie di torta molto morbida e sbriciolosa. Cristina Bowerman ha regalato a noi di Giallozafferano una versione del cornbread screziata, grazie all'uso della farina di mais corvino, una speciale farina di mais nera; in omaggio al suo periodo di lavoro negli States, lo ha condito con sciroppo d'acero e frutta fresca come viene spesso servito nella sua variante addolcita rispetto a quella neutra, che si trova generalmente nel cestino del pane. Noi siamo rimasti conquistati da questo cornbread, molto semplice da preparare e decisamente appetitoso... la ricetta ideale per chiamare a raccolta amici e familiari, perchè per soddisfare palato e appetito ne basta un solo pezzetto ciascuno!


												
						
						

														INGREDIENTI
							
							                            
                                
    								
    									
    										
    										786
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    786
    					
    					    					    					
    					    Carboidrati
    					    g
    					    70
    					
    					    					    					
    					      di cui zuccheri
    					    g
    					    4.8
    					
    					    					    					
    					    Proteine
    					    g
    					    15.3
    					
    					    					    					
    					    Grassi
    					    g
    					    49.4
    					
    					    					    					
    					      di cui saturi
    					    g
    					    27.25
    					
    					    					    					
    					    Fibre
    					    g
    					    2.2
    					
    					    					    					
    					    Colesterolo
    					    mg
    					    285
    					
    					    					    					
    					    Sodio
    					    mg
    					    778
    					
    					    				
    			
                            
													


						
							
														Ingredienti (per una teglia 30,5x22,5 cm)
							

							
								

																	Farina di mais
								
								
								nero
																	500
									g
																

								

							
								

																	Farina 00
								
								
								
																	160
									g
																

								

							
								

																	Lievito istantaneo per preparazioni salate
								
								
								
																	28
									g
																

								

							
								

																	Burro
								
								
								
																	400
									g
																

								

							
								

																	Latte intero
								
								
								
																	500
									g
																

								

							
								

																	Uova
								
								
								medie
																	6
									
																

								

							
								

																	Sale fino
								
								
								
																	14
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il cornbread, dovrete preparare separatamente ingredienti liquidi e in polvere e poi mescolarli insieme all'ultimo. Questo metodo si definisce "metodo muffin". In un tegame iniziate a scaldare il latte 1 e versate il burro a pezzetti 2. Dovrete scaldare il composto fintanto che il burro si sarà sciolto 3.
									

								

															

																		
																															
											
										
																														
																		Nel frattempo, in una ciotola versate la farina 00 e la farina di mais nero 4, poi il lievito istantaneo per preparazioni salate e il sale 5. Dovrete miscelare accuratamente il tutto con una frusta 6.
									

								

															

																		
																															
											
										
																														
																		Questa fase è molto importante perchè si distribuisca uniformemente il lievito 7, per ottenere un pane dalla cottura uniforme, senza parti più alte o più basse. In un'altra ciotola versate le uova e sbattetele 8. Ora è il momento di aggiungere il latte e il burro caldi al composto di uova. Per evitare che l'uovo si cuocia e si crei l'effetto "frittata", attendete qualche minuto; poi ponete un canovaccio asciutto sotto la boule con le uova sbattute, prendete la frusta e versate a filo il composto di latte e burro caldi mescolando energicamente e in maniera continuativa 9. 
									

								

															

																		
																															
											
										
																														
																		In questo modo l'uovo arriverà alla stessa temperatura del mix di burro e latte senza che si coaguli 10. Preriscaldate il forno a 170° in modalità ventilata e imburrate una teglia rettangolare 30,5x22,5 11; una volta miscelati i composti liquidi, potete passare a versare le polveri tutte insieme nel composto liquido di uova, burro e latte 12, 
									

								

															

																		
																															
											
										
																														
																		mescolate il minimo indispensabile per amalgamare 13. Versate il composto velocemente nella teglia imburrata precedentemente (14-15) e ponete subito in forno preriscaldato a 170° in modalità ventilata per circa 20-25 minuti, cuocendo nel ripiano più basso. Regolatevi per maggior precisione con la potenza del vostro forno, aumentando o diminuendo la temperatura rispetto a quanto indicato di 10° in più o meno ad esempio; oppure lasciate invariati i 170° in modalità ventilata ma aumentate il tempo di cottura. 
									

								

															

																		
																															
											
										
																														
																		Una volta cotto, sfornate il cornbread 16, lasciate intiepidire e poi ponete un tagliere sopra per capovolgere la teglia 17; sfilate delicatamente la teglia 18, 
									

								

															

																		
																															
											
										
																														
																		quindi poi ponete un altro tagliere o un piatto da portata rettangolare sopra il cornbread 19 e capovolgete nuovamente 20. Tagliate il cornbread in tanti rettangoli per servirlo 21. 
									

								

															

																		
																															
											
										
																														
																		Solitamente di questo ricco e saporito pane se ne consuma un pezzetto 22, da condire magari nella versione dolce con frutta fresca e sciroppo d'acero 23; noi ad esempio abbiamo scelto delle fragole. Il vostro cronbread è pronto per essere servito come dessert 24, oppure semplice per arricchire il cestino del pane!
									

								

							
					    