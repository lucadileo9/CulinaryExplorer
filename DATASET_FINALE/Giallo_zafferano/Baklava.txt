Difficoltà: Facile
Chi è stato in Grecia avrà portato sicuramente nella sua valigia dei ricordi, insieme al blu del mare e al canto delle cicale, anche il sapore intenso e inconfondibile del baklava! Ma non si tratta di un dolce esclusivamente greco, anzi… il baklava in tutte le sue varianti è una delizia che si può assaporare in molti paesi dell’area balcanica e mediorientale, così come altre ricette dall’origine incerta come il tzatziki o i dolmadakia. Le differenze sono molteplici e vanno dalla forma, al numero degli strati, al ripieno, che può essere realizzato con vari tipi di frutta secca: in Turchia, per esempio, si usano prevalentemente i pistacchi. Anticamente il baklava veniva realizzato dalle donne di casa solo in occasione di feste e ricorrenze speciali perché la sua preparazione richiedeva un lavoro lungo e paziente. Al giorno d’oggi è molto comune l’utilizzo della pasta fillo già pronta che permette di ridurre sia i tempi che la fatica, senza scendere a compromessi in termini di risultato: riconoscerete infatti il gusto caratteristico dello sciroppo di miele, che viene assorbito dal ripieno per poi sprigionarsi in un’esplosione di dolcezza ad ogni boccone! Noi abbiamo scelto di utilizzare le mandorle, ma voi potete variare forma e ripieno per realizzare una versione che si avvicini il più possibile a quella dei vostri ricordi…


						
						

														INGREDIENTI
							
							                            
                                
    								
    									
    										
    										949
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    949
    					
    					    					    					
    					    Carboidrati
    					    g
    					    77.1
    					
    					    					    					
    					      di cui zuccheri
    					    g
    					    63.8
    					
    					    					    					
    					    Proteine
    					    g
    					    11.4
    					
    					    					    					
    					    Grassi
    					    g
    					    66.1
    					
    					    					    					
    					      di cui saturi
    					    g
    					    24.24
    					
    					    					    					
    					    Fibre
    					    g
    					    8
    					
    					    					    					
    					    Colesterolo
    					    mg
    					    178
    					
    					    					    					
    					    Sodio
    					    mg
    					    49
    					
    					    				
    			
                            
													


						
														
							
														Ingredienti per una teglia di 36x27 cm
							

							
								

																	Pasta fillo
								
								
								fresca (rettangolare)
																	300
									g
																

								

							
								

																	Mandorle pelate
								
								
								
																	400
									g
																

								

							
								

																	Burro
								
								
								
																	300
									g
																

								

							
								

																	Cannella in polvere
								
								
								
																	8
									g
																

								

							
														
							
						
														
							
														per lo sciroppo
							

							
								

																	Miele millefiori
								
								
								
																	250
									g
																

								

							
								

																	Zucchero
								
								
								
																	200
									g
																

								

							
								

																	Acqua
								
								
								
																	200
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il baklava, per prima cosa sciogliete il burro in un pentolino. Lasciate raffreddare il burro fuso e nel frattempo occupatevi del ripieno: inserite le mandorle pelate in un robot da cucina 1 e tritatele grossolanamente, poi aggiungete la cannella in polvere 2 e mescolate per amalgamarla bene 3.
									

								

															

																		
																															
											
										
																														
																		Prendete una teglia di 36x27 cm (deve avere la stessa misura dei fogli di pasta fillo) e spennellate il fondo con il burro fuso 4. Adagiate all’interno un primo foglio di pasta fillo 5 e spennellatelo con il burro fuso 6,
									

								

															

																		
																															
											
										
																														
																		poi ricoprite con un secondo foglio di pasta fillo 7 che spennellerete nuovamente col burro fuso . A questo punto cospargete un terzo del ripieno su tutta la superficie, coprite con altri 2 fogli di pasta fillo 9, imburrati individualmente, e proseguite in questo modo alternando il ripieno agli strati di pasta fillo, ognuno dei quali deve essere composto da 2 fogli imburrati individualmente: in tutto dovrete realizzare 3 strati.
									

								

															

																		
																															
											
										
																														
																		Dopo aver distribuito l’ultimo strato di ripieno 10, ultimate il baklava con 8 fogli di pasta fillo sovrapposti l’uno all’altro e imburrati individualmente 11: in tutto dovete utilizzare 14 fogli di pasta fillo. A questo punto tagliate il baklava a rombi di circa 4 cm utilizzando un coltello ben affilato 12 e cuocete in forno statico preriscaldato a 160° per 40 minuti sul ripiano medio.
									

								

															

																		
																															
											
										
																														
																		Nel frattempo preparate lo sciroppo: scaldate l’acqua in un pentolino, poi aggiungete lo zucchero 13 e il miele 14 e lasciate cuocere a fuoco dolcissimo per almeno un’ora 15.
									

								

															

																		
																															
											
										
																														
																		Una volta cotto, sfornate il baklava e lasciatelo raffreddare completamente. Quando lo sciroppo sarà pronto versatelo ancora caldissimo sulla superficie del baklava in modo da riempire tutte le fessure 17. Riponete il baklava in frigorifero e gustatelo il giorno dopo 18!
									

								

							
					    