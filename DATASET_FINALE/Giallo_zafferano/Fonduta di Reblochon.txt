Difficoltà: Molto facile
La fonduta di Reblochon è una preparazione tipica savoiarda che vede come protagonista il formaggio Reblochon, prodotto nell'Alta Savoia dal XIII secolo e caratterizzato da un gusto deciso e da una consistenza cremosa, ottimo per la realizzazione della fonduta. La ricetta consiste nel creare una fonduta con il Reblochon senza alcuna aggiunta di condimenti, a differenza della classica fonduta valdostana o di quella al Parmigiano che prevedono anche panna o latte: la sola cottura del formaggio è sufficiente a sprigionare inebrianti profumi e sapori che sono rimasti intatti nel tempo. Una ricetta raffinata ma semplice, ideale per una cena conviviale: al centro della tavola si pone la terrina con il formaggio fuso dentro cui intingere delle croccanti e gustose patate al forno. Per rendere più completa la fonduta di Reblochon si possono servire insieme, come accompagnamento, del pane, dei salumi misiti e dei cetriolini sott'aceto.
Per gli amanti di questo formaggio suggeriamo di provare anche la Tartiflette, una pietanza a base di Reblochon arricchita con cipolle e pancetta.


												
						
						

														INGREDIENTI
							
							                            
                                
    								
    									
    										
    										621
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    621
    					
    					    					    					
    					    Carboidrati
    					    g
    					    26.4
    					
    					    					    					
    					      di cui zuccheri
    					    g
    					    1.1
    					
    					    					    					
    					    Proteine
    					    g
    					    35
    					
    					    					    					
    					    Grassi
    					    g
    					    41.6
    					
    					    					    					
    					      di cui saturi
    					    g
    					    18.9
    					
    					    					    					
    					    Fibre
    					    g
    					    2.5
    					
    					    					    					
    					    Colesterolo
    					    mg
    					    112
    					
    					    					    					
    					    Sodio
    					    mg
    					    1118
    					
    					    				
    			
                            
													


						
							
							

							
								

																	Patate novelle
								
								
								
																	800
									g
																

								

							
								

																	Reblochon
								
								
								forma intera
																	500
									g
																

								

							
								

																	Rosmarino
								
								
								
																	2
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la fonduta di Reblochon iniziate tagliando le patate novelle con la buccia in quattro parti (1-2) ottenendo degli spicchi. Foderate una leccarda con la carta forno, disponete gli spicchi di patate sulla teglia 3,
									

								

															

																		
																															
											
										
																														
																		condite le patate con l'olio di oliva versato a filo 4, il sale 5, il pepe nero 6
									

								

															

																		
																															
											
										
																														
																		e infine profumate gli spicchi con il rosmarino fresco 7. Ora le patate così condite 8 sono pronte per essere cotte in forno per 15 minuti a 200° in forno preriscaldato in modalità statica. Cuocete le patate finchè non risulteranno dorate e avranno formato una leggera crosta in superficie 9.
									

								

															

																		
																															
											
										
																														
																		Preparate ora la fonduta di Reblochon: tagliate il formaggio in 4 grosse fette, private ciascuna fetta della crosta esterna 10, adagiate le fette in una terrina rotonda (di ceramica o di terracotta) che possa contenere la forma di Reblochon che misura circa 13-14 cm di diametro e 3,5 di spessore 11. Infornate la terrina in forno preriscaldato a 200° per circa 25/30 minuti, la fonduta sarà pronta quando il formaggio risulterà completamente fuso 12. Servite la fonduta di Reblochon calda con le patate al forno e se gradite potete accompagnare la pietanza anche con un tagliere di salumi.
									

								

							
					    