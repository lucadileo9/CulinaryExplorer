Difficoltà: Facile
Sono tipici della cucina balcanica, ma vengono preparati anche in parte del nord-est Italia, in Austria e in Romania, dove prendono il nome di mititei o mici… stiamo parlando dei cevapcici, una specialità che molti di voi probabilmente avranno avuto occasione di assaggiare, magari durante una vacanza in Croazia! I cevapcici sono delle polpette di carne dalla forma cilindrica caratterizzate da un sapore particolarmente speziato e deciso, dovuto alla presenza di abbondante cipolla, aglio e paprika. Una ricetta per palati forti, insomma, ma così amata da essere diventata uno dei più popolari street food dell’Europa dell’Est. Da cuocere sulla piastra ma perfetti anche per una grigliata all’aperto, i cevapcici vengono tradizionalmente serviti in vari modi, a seconda del paese in cui vi trovate: con cipolla cruda e salsa ajvar (una salsa piccante a base di peperoni), con pane arabo e salsa allo yogurt (ideale per stemperare il gusto della carne), con sottaceti e patatine (un must in Romania), con panna acida… scegliete l’abbinamento che vi ispira di più oppure accompagnateli semplicemente con riso e verdure, siamo certi che non vi deluderanno!


												
						
						

														INGREDIENTI
							
							                            
                                
    								
    									
    										
    										296
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    296
    					
    					    					    					
    					    Carboidrati
    					    g
    					    2.2
    					
    					    					    					
    					      di cui zuccheri
    					    g
    					    2.2
    					
    					    					    					
    					    Proteine
    					    g
    					    33.4
    					
    					    					    					
    					    Grassi
    					    g
    					    17.1
    					
    					    					    					
    					      di cui saturi
    					    g
    					    7.49
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    109
    					
    					    					    					
    					    Sodio
    					    mg
    					    544
    					
    					    				
    			
                            
													


						
							
														Per circa 15 cevapcici
							

							
								

																	Agnello
								
								
								macinato
																	200
									g
																

								

							
								

																	Manzo
								
								
								macinato
																	150
									g
																

								

							
								

																	Maiale
								
								
								macinato
																	150
									g
																

								

							
								

																	Cipolle bianche
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Paprika dolce
								
								
								
																	½
									cucchiaino
																

								

							
								

																	Cumino in polvere
								
								
								
																	½
									cucchiaino
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i cevapcici, per prima cosa mondate e tritate finemente la cipolla 1 e l’aglio 2, poi versate i 3 tipi di carne macinata in una ciotola capiente 3.
									

								

															

																		
																															
											
										
																														
																		Unite la cipolla 4, l’aglio 5 e il cumino 6.
									

								

															

																		
																															
											
										
																														
																		Aggiungete anche la paprika 7 e impastate con le mani per ottenere un composto omogeneo, poi regolate di sale 8 e di pepe e impastate ancora. Coprite la ciotola con pellicola 9 e lasciate in frigorifero per almeno 2 ore, per permettere ai sapori di amalgamarsi.
									

								

															

																		
																															
											
										
																														
																		Trascorso questo tempo riprendete il composto e formate delle polpette cilindriche lunghe circa 10 cm e larghe 2 cm, lavorandolo fra i palmi delle mani 10. Nel frattempo scaldate bene una piastra. Dopo averli formati, cuocete i cevapcici sulla piastra per circa 7 minuti, girandoli spesso per assicurarvi una cottura uniforme 11: dovranno risultare abbrustoliti all’esterno ma ancora morbidi e succosi all’interno. Servite i cevapcici ancora caldi o tiepidi, magari accompagnati con cipolla cruda e salsa ajwar come da tradizione 12!
									

								

							
					    