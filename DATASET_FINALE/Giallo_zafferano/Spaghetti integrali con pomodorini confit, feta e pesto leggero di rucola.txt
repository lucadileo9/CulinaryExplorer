Difficoltà: Facile
Gli spaghetti integrali con pomodorini confit, feta e pesto di rucola sono un primo piatto estivo che strizza l’occhio alla leggerezza senza rinunciare al gusto! Il sapore deciso e sapido della feta, la dolcezza caramellata dei pomodorini confit e l’abbraccio avvolgente del pesto leggero di rucola renderanno la vostra pausa pranzo una vera delizia. La pasta integrale, ricca di fibre e con la sua energia a rilascio lento, vi darà una carica in più per arrivare fino a sera, pieni di sprint! Con questo primo piatto avvolgente e cremoso, conquisterete il palato dei vostri amici, per una pausa pranzo da leccarsi i baffi!


						
						

														INGREDIENTI
							
							                            
                                
    								
    									
    										
    										615
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    615
    					
    					    					    					
    					    Carboidrati
    					    g
    					    64.9
    					
    					    					    					
    					      di cui zuccheri
    					    g
    					    14.9
    					
    					    					    					
    					    Proteine
    					    g
    					    21.6
    					
    					    					    					
    					    Grassi
    					    g
    					    29.9
    					
    					    					    					
    					      di cui saturi
    					    g
    					    10.18
    					
    					    					    					
    					    Fibre
    					    g
    					    10.6
    					
    					    					    					
    					    Colesterolo
    					    mg
    					    36
    					
    					    					    					
    					    Sodio
    					    mg
    					    1132
    					
    					    				
    			
                            
													


						
														
							
														Ingredienti per la pasta
							

							
								

																	Spaghetti Integrali
								
								
								
																	320
									g
																

								

							
								

																	Feta
								
								
								
																	200
									g
																

								

							
														
							
						
														
							
														Per i pomodorini confit
							

							
								

																	Pomodorini ciliegino
								
								
								
																	200
									g
																

								

							
								

																	Zucchero
								
								
								
																	
									q.b.
																

								

							
								

																	Olio extravergine d'oliva
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Maggiorana
								
								
								
																	
									q.b.
																

								

							
														
							
						
														
							
														Per il pesto di rucola
							

							
								

																	Rucola
								
								
								
																	80
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Acciughe sott'olio
								
								
								
																	1
									
																

								

							
								

																	Pinoli
								
								
								
																	20
									g
																

								

							
								

																	Acqua
								
								
								(ghiacciata)
																	10
									g
																

								

							
								

																	Succo di limone
								
								
								
																	5
									g
																

								

							
								

																	Scorza di limone
								
								
								(non trattata)
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti integrali con pomodorini confit, feta e pesto di rucola cominciate occupandovi dei pomodorini. Lavateli e tagliateli a metà 1, quindi sfogliate le erbe aromatiche e sminuzzatele per ottenere un trito fine 2. Sistemate i pomodorini, con la parte tagliata verso l'alto, su una leccarda coperta con carta da forno, e corpargete un po' di trito di erbe su ogni pomodorino 3.
									

								

															

																		
																															
											
										
																														
																		Proseguite spolverando un po' di zucchero e di sale su ogni pomodorino 4 e concludete con un filo d'olio extravergine 5. Cuocete i pomodorini in forno statico preriscaldato a 140° per circa 2 ore 6.
									

								

															

																		
																															
											
										
																														
																		Tagliate la feta a dadini 7 e tenetela da parte. Mettete a bollire una pentola con abbondante acqua salata, e quando bolle buttate gli spaghetti 8. Mentre la pasta cuoce, tostate brevemente in padella antiaderente i vostri pinoli 9, per ridurne il retrogusto resinoso.
									

								

															

																		
																															
											
										
																														
																		Ponete nella brocca del mixer la rucola precedentemente lavata, i pinoli tostati 10, un po' di scorza grattugiata del limone 11 e il filetto di acciuga ben scolato dall'olio di conservazione 12.
									

								

															

																		
																															
											
										
																														
																		Regolate di pepe e di sale 13, aggiungete l'olio extravergine a filo 14. Poi versate anche il succo di limone 15
									

								

															

																		
																															
											
										
																														
																		e l'acqua ghiacciata 16; frullate per ottenere il vostro pesto (per evitare l'ossidazione delle foglie e garantire un bel colore brillante, potete tenere la brocca del mixer e le lame nel congelatore per una decina di minuti, prima di utilizzarle). Per comodità trasferite il pesto una volta pronto in una padella o in un tegame, ma senza accendere il fuoco. Allungate con un po' di acqua di cottura della pasta 17, quindi scolate gli spaghetti e uniteli al condimento 18, amalgamando bene.
									

								

															

																		
																															
											
										
																														
																		Unite anche i dadini di feta 19 e i pomodorini confit 20: i vostri spaghetti integrali con pomodorini confit, feta e pesto di rucola sono pronti per essere portati in tavola 21!
									

								

							
					    