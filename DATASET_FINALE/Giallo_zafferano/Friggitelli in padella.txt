Difficoltà: Molto facile
I friggitelli, o peperoni friarelli, sono una varietà di peperoni nani di colore verde e dal sapore dolce tipica del centro-sud Italia! Come si può evincere dal nome, questi ortaggi vengono solitamente fritti in padella e oggi li prepareremo proprio così: friggitelli in padella, un contorno da abbinare a secondi di pesce o di carne, come ad esempio un petto di pollo al forno o delle mazzancolle in padella, ma anche un condimento per gustosi primi piatti come gli gnocchi. E forse non sapevate che stanno benissimo anche con la pasta!
Tradizione vuole che i friggitelli vengano cucinati col picciolo in modo da poterli mangiare con le mani... noi, pur avendo usato le posate, li abbiamo lasciati interi per preservarne la forma e il sapore, ma se preferite nulla vi vieta di pulirli dai semi e tagliarli in pezzi più piccoli! Approfittate della stagione per assaporare i friggitelli in padella e gustateli nella loro semplicità. Scoprite anche la bontà dei friggitelli ripieni e ripieni vegetariani, o come preparare i nostri peperoni in padella!


												
						
						

														INGREDIENTI
							
							                            
                                
    								
    									
    										
    										87
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    87
    					
    					    					    					
    					    Carboidrati
    					    g
    					    5.8
    					
    					    					    					
    					      di cui zuccheri
    					    g
    					    5.8
    					
    					    					    					
    					    Proteine
    					    g
    					    1.2
    					
    					    					    					
    					    Grassi
    					    g
    					    6.6
    					
    					    					    					
    					      di cui saturi
    					    g
    					    0.96
    					
    					    					    					
    					    Fibre
    					    g
    					    2.6
    					
    					    					    					    					
    					    Sodio
    					    mg
    					    295
    					
    					    				
    			
                            
													


						
							
							

							
								

																	Peperoni friggitelli
								
								
								
																	600
									g
																

								

							
								

																	Aglio
								
								
								
																	2
									spicchi
																

								

							
								

																	Olio extravergine d'oliva
								
								
								
																	25
									g
																

								

							
								

																	Acqua
								
								
								
																	25
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i friggitelli in padella, per prima cosa lavate accuratamente i friggitelli sotto l’acqua corrente 1 lasciandoli interi e col picciolo intatto, e asciugateli con un foglio di carta da cucina. In una padella piuttosto ampia, scaldate l’olio extravergine di oliva e rosolate l’aglio in camicia per 3-4 minuti 2 a fuoco moderato, poi aggiungete i friggitelli 3.
									

								

															

																		
																															
											
										
																														
																		Saltate brevemente i friggitelli a fuoco vivace, girandoli spesso 4, dopodiché abbassate la fiamma, versate l’acqua 5 e coprite con un coperchio 6. Cuocete i friggitelli per circa 10 minuti fino a che non saranno appassiti.
									

								

															

																		
																															
											
										
																														
																		Quando i friggitelli saranno appassiti, rimuovete l’aglio dalla padella 7, aggiustate di sale 8 e spegnete il fuoco: i vostri friggitelli in padella sono pronti per essere serviti 9!
									

								

							
					    