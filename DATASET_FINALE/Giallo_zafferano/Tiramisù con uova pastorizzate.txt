Difficoltà: Facile
Il tiramisù è uno dei dolci più amati e conosciuti al mondo, ma a volte in casa siamo frenati dal prepararlo per la presenza di uova crude. La soluzione? Il tiramisù con uova pastorizzate, pastorizzando i tuorli necessari alla crema con la pâte à bombe! Il procedimento è lo stesso della meringa all'italiana, ovvero uno sciroppo di acqua e zucchero che viene colato caldo sulle uova crude, in questo caso i tuorli, per una pastorizzazione casalinga e ridurre al minimo i rischi. Questo metodo è davvero infallibile, otterrete una cremosità unica e un gusto davvero scioglievole. Una crema al mascarpone perfetta, da abbinare ai savoiardi inzuppati nel caffè! Allora cosa aspettate?! Munitevi di un termometro da cucina e iniziamo a preparare il nostro tiramisù con uova pastorizzate! 

Cercate un'alternativa al caffè? Il tiramisù alle fragole, piacerà anche ai più piccoli. E se ancora non vi sentite sicuri, provata anche la nostra versione del tiramisù senza uova! Per un'alternativa golosa, provate il nostro tiramisù alla Nutella, il tiramisù con pavesini o quello al cioccolato! 


						
						

														INGREDIENTI
							
							                            
                                
    								
    									
    										
    										732
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    732
    					
    					    					    					
    					    Carboidrati
    					    g
    					    60.5
    					
    					    					    					
    					      di cui zuccheri
    					    g
    					    46.7
    					
    					    					    					
    					    Proteine
    					    g
    					    14.5
    					
    					    					    					
    					    Grassi
    					    g
    					    48
    					
    					    					    					
    					      di cui saturi
    					    g
    					    26.08
    					
    					    					    					
    					    Fibre
    					    g
    					    2.2
    					
    					    					    					
    					    Colesterolo
    					    mg
    					    358
    					
    					    					    					
    					    Sodio
    					    mg
    					    167
    					
    					    				
    			
                            
													


						
														
							
														Ingredienti per la pâte à bombe
							

							
								

																	Zucchero
								
								
								
																	170
									g
																

								

							
								

																	Acqua
								
								
								
																	50
									g
																

								

							
								

																	Tuorli
								
								
								(circa 5) a temperatura ambiente
																	75
									g
																

								

							
														
							
						
														
							
														per il tiramisù
							

							
								

																	Savoiardi
								
								
								
																	26
									
																

								

							
								

																	Mascarpone
								
								
								
																	500
									g
																

								

							
								

																	Caffè
								
								
								
																	300
									g
																

								

							
								

																	Baccello di vaniglia
								
								
								
																	1
									
																

								

							
								

																	Cacao amaro in polvere
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il tiramisù con uova pastorizzate come prima cosa preparate la pâte à bombe. In un pentolino versate l'acqua e lo zucchero 1. Scaldate a fiamma bassa e cuocete lo sciroppo fino a che non avrà raggiunto la temperatura di 121°, utilizzate un termometro da cucina per misurare la temperatura esatta. Quando avrete raggiunto i 115° iniziate a lavorare i tuorli con uno sbattitore elettrico. 
									

								

															

																		
																																											
											
										
																						
											
										
																						
											
										
																																										
																		Non appena lo sciroppo avrà raggiunto la giusta temperatura versatelo lentamente all'interno dei tuorli 4 e continuate a montare. Dovrete lavorarlo fino ad ottenere una crema chiara e spumosa 5. Quando il composto sarà freddo potrete spegnere le fruste 6.
									

								

															

																		
																																											
											
										
																						
											
										
																						
											
										
																																										
																		Versate il mascarpone in una ciotola, aggiungete i semi del baccello di vaniglia 7 e lavorate con una frusta per ammorbidirlo 8. Aggiungete anche la pâte à bombe 9
									

								

															

																		
																																											
											
										
																						
											
										
																						
											
										
																																										
																		e continuate a mescolare con la frusta 10, sino ad ottenere una crema uniforme e soda 11. Trasferite in frigorifero e nel frattempo preparate il caffè e lasciatelo raffreddare. Adesso prendete una pirofila quadrata da 18 cm alla base e 22 cm in superficie. Stendete sul fondo uno strato di crema al mascarpone 12. 
									

								

															

																		
																																											
											
										
																						
											
										
																						
											
										
																																										
																		Inzuppate rapidamente, uno alla volta, i savoiardi nel caffè 13. Disponeteli man mano all'interno della teglia in modo da completare la prima riga. Ne serviranno 6. Ora prendete altri 6 savoiardi, spuntateli leggermente 15. In questo modo non avrete difficoltà ad inserirli nella teglia. 
									

								

															

																		
																																											
											
										
																						
											
										
																						
											
										
																																										
																		Come fatto prima inzuppateli rapidamente nel caffè e disponeteli nella teglia 16, affiancandoli, in modo da comporre la seconda riga. Aggiungete metà della crema e livellate bene la superficie 18. 
									

								

															

																		
																																											
											
										
																						
											
										
																						
											
										
																																										
																		Realizzate un altro strato di savoiardi come appena fatto, in questo caso essendo più svasata ne serviranno 14 e non ci sarà bisogno di tagliarli. Unite la crema rimasta 19 e livellate con il dorso di un cucchiaio 20. Spolverizzate con il cacao 21 e trasferite in frigo per almeno un'ora prima di servirlo.
									

								

							
					    