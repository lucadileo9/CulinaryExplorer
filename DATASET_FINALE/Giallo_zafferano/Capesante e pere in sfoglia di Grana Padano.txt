Difficoltà: Media
Eleganti e raffinate, le capesante si distinguono per il loro aspetto scenografico e per la consistenza carnosa del mollusco, caratterizzato da una parte di colore arancione che prende il nome di corallo. Nella ricetta di oggi abbiamo giocato con i colori e i sapori della frutta per esaltare al meglio questi prelibati frutti di mare e abbiamo realizzato così le capesante e pere in sfoglia di Grana Padano con salsa al ribes! Un antipasto gourmet dalla presentazione accattivante che vi consigliamo di assaporare con attenzione per apprezzare al meglio l’armonia di sapori contrastanti.


						
						

														INGREDIENTI
							
							                            
                                
    								
    									
    										
    										241
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    241
    					
    					    					    					
    					    Carboidrati
    					    g
    					    13.9
    					
    					    					    					
    					      di cui zuccheri
    					    g
    					    13.9
    					
    					    					    					
    					    Proteine
    					    g
    					    11.3
    					
    					    					    					
    					    Grassi
    					    g
    					    15.5
    					
    					    					    					
    					      di cui saturi
    					    g
    					    7.04
    					
    					    					    					
    					    Fibre
    					    g
    					    4
    					
    					    					    					
    					    Colesterolo
    					    mg
    					    52
    					
    					    					    					
    					    Sodio
    					    mg
    					    666
    					
    					    				
    			
                            
													


						
														
							
														Ingredienti per le capesante e la salsa al ribes
							

							
								

																	Capesante
								
								
								
																	6
									
																

								

							
								

																	Ribes
								
								
								
																	50
									g
																

								

							
								

																	Acqua
								
								
								
																	20
									g
																

								

							
								

																	Burro chiarificato
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per le pere in sfoglia
							

							
								

																	Pere Williams
								
								
								
																	1
									
																

								

							
								

																	Grana Padano DOP
								
								
								Riserva oltre 20 mesi
																	90
									g
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per guarnire
							

							
								

																	Uva bianca
								
								
								
																	
									q.b.
																

								

							
								

																	Ribes
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le capesante e pere in sfoglia di Grana Padano, per prima cosa preparate le pere: lavate e tagliate la pera a metà, poi dividete una delle metà in 6 spicchi ed eliminate il torsolo con un coltellino 1. Grattugiate il Grana Padano DOP con una grattugia a fori larghi e scaldate una padellina antiaderente. Quando sarà ben calda, versate al centro un cucchiaio di Grana Padano DOP grattugiato 2 e dategli la forma di un cerchio, poi aggiungete una macinata di pepe 3.
									

								

															

																		
																															
											
										
																														
																		Quando la cialda avrà formato una leggera crosticina alla base, adagiate al centro uno spicchio di pera 4 e avvolgetelo con i lembi della cialda, sollevandoli delicatamente con l’aiuto di una spatola (5-6): ci vorranno in tutto un paio di minuti al massimo, tenendo la fiamma medio-bassa. Ripetete l’operazione per realizzare in tutto 6 pere in sfoglia.
									

								

															

																		
																															
											
										
																														
																		Ora separate il corallo dalla noce delle capesante 7 e tenete queste ultime da parte. Scaldate un’altra padellina e aggiungete all’interno sia i coralli che il ribes 8, versate l’acqua 9, salate
									

								

															

																		
																															
											
										
																														
																		e saltate il tutto a fiamma media per un paio di minuti poiché il liquido non dovrà ridursi troppo 10. Trasferite il composto in un bicchiere alto e stretto e frullate con un frullatore a immersione 11, aiutandovi se necessario con un cucchiaio di olio d’oliva: dovrete ottenere una consistenza simile a quella della maionese 12.
									

								

															

																		
																															
											
										
																														
																		In un’altra padellina scaldate un filo d’olio con il burro chiarificato 13 e saltate le noci delle capesante a fiamma alta per 1 minuto per lato, fino a farle dorare 14. Trasferitele su un tagliere e tagliate 2 capesante a metà in senso orizzontale 15.
									

								

															

																		
																															
											
										
																														
																		A questo punto dividete gli acini di uva a metà 16 ed eliminate i semini, dopodiché potete passare alla composizione del piatto: iniziate con qualche spennellata di salsa al ribes, poi adagiate 2 pere in sfoglia a testa 17 e guarnite con un paio di chicchi d’uva 18.
									

								

															

																		
																															
											
										
																														
																		Infine aggiungete 3 capesante per piatto 19, condite con un filo d’olio 20 e un pizzico di sale e pepe e decorate con qualche ribes fresco: le vostre capesante e pere in sfoglia di Grana Padano sono pronte per essere servite 21!
									

								

							
					    