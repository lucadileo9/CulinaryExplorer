Difficoltà: Media
Avete mai provato le lumache di mare in umido? Seppur non sempre apprezzate da tutti sono una vera prelibatezza! Si preparano un po' in tutta Italia e in modi diversi, ma questa è quella che amiamo di più! Le lumachine sono spesso servite come antipasto, insieme a dei crostoni o con del semplice pane per fare la scarpetta in questo strepitoso condimento. Estrarle dal loro guscio potrà sembrarvi difficile, ma cuocendole nel modo giusto risulteranno morbidissime e con le apposite forchettine, o usando uno stecchino sarà davvero facile. Seguite i nostri passaggi e prestate molta attenzione al passaggio della spurgatura, solo quando l'acqua sarà limpida sarete sicuri che tutte le impurità sono state espulse dall'interno delle lumachine e potrete godere a pieno del loro gusto. Prezzemolo, basilico e finocchietto doneranno a questo piatto un profumo davvero unico, perfetto per la stagione estiva!

Scoprite anche come preparare le lumache alla calabrese e le tipiche escargot francesi!


						
						

														INGREDIENTI
							
													


						
														
							
														Ingredienti (per spurgare le lumachine)
							

							
								

																	Lumachine di mare
								
								
								
																	1
									kg
																

								

							
								

																	Sale grosso
								
								
								
																	450
									g
																

								

							
								

																	Acqua
								
								
								
																	3
									l
																

								

							
														
							
						
														
							
														per cuocere le lumachine
							

							
								

																	Pomodori pelati
								
								
								
																	780
									g
																

								

							
								

																	Basilico
								
								
								
																	2
									rametti
																

								

							
								

																	Prezzemolo
								
								
								
																	1
									ciuffo
																

								

							
								

																	Finocchietto selvatico
								
								
								
																	1
									rametto
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le lumachine di mare in umido come prima cosa occorre spurgarle. In una ciotola capiente versate 150 g di sale 1, aggiungete le lumachine e coprite con un litro di acqua 2. Lasciate riposare per circa un'ora 3. 
									

								

															

																		
																																											
											
										
																						
											
										
																						
											
										
																																										
																		A questo punto scolatele e ripetete la stessa operazione. Trasferitele nella ciotola con 150 g di sale 4, coprite con un litro d'acqua 5 e aspettate ancora un'ora. Ripetete questa operazione ancora una volta. Se l'acqua dovesse risultare ancora sporca potete ripetere questa operazione, in modo da togliere tutte le impurità. Quando le lumachine saranno ben spurgate tritate il prezzemolo 6 e tenetelo da parte. 
									

								

															

																		
																																											
											
										
																						
											
										
																						
											
										
																																										
																		Fate la stessa cosa con il finocchietto 7. Passate quindi alla cottura delle lumachine. Scolatele e trasferitele in una pentola capiente. Aggiungete 40 g di sale 8 e coprite con acqua fredda 9. Portate a bollore e lasciate cuocere per 15 minuti.
									

								

															

																		
																																											
											
										
																						
											
										
																						
											
										
																																										
																		Nel frattempo iniziate a preparare la salsa per le lumachine. In un tegame versate un filo d’olio, aggiungete il basilico e lo spicchio d’aglio 10, fate rosolare qualche minuto, il tempo che si sprigionino gli aromi. Togliete aglio e basilico con una pinza 11 e versate i pomodori pelati 12. 
									

								

															

																		
																																											
											
										
																						
											
										
																						
											
										
																																										
																		Schiacciate con un forchettone per rompere i pelati grossolanamente 13 e regolate di sale 14. Trascorsi i 15 minuti di cottura scolate le lumachine 15. 
									

								

															

																		
																																											
											
										
																						
											
										
																						
											
										
																																										
																		Trasferitele nella salsa 16 e cuocete per circa 1 ora a fuoco dolce 17. Trascorso il tempo di cottura aggiungete il trito di prezzemolo e il finocchietto 18. 
									

								

															

																		
																																											
											
										
																						
											
										
																						
											
										
																																										
																		Aggiungete un pizzico di pepe 19, un filo d'olio a crudo 20, mescolate bene e servite le lumache di mare in umido ben calde 21.
									

								

							
					    