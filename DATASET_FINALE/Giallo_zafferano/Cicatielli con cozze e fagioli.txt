Difficoltà: Media
Ci sono ricette che nascono dall'amore, ma anche altri stati d'animo possono ispirare gustose preparazioni. La leggenda narra che i cicatielli, questo piccolo formato di pasta fresca realizzato con semola, acqua e olio d'oliva, venne realizzato per la prima volta da una donna originaria di Montecalvo (Irpinia), per sfogarsi dopo appreso del tradimento del marito. L'energia con cui si lavora l'impasto elastico e il modo di "accecare" i pezzetti di pasta con il pollice per creare il tipico incavo, giustificherebbero questa storia!
In questa ricetta vi proponiamo i cicatielli con cozze e fagioli, una variante della classica pasta e fagioli che si ispira a un abbinamento tipico della cucina del sud, quello fra legumi e frutti di mare. La pazienza che servirà per formare questo particolare formato di pasta vi ripagherà del risultato: i cicatielli con cozze e fagioli sono un primo piatto saporito e cremoso, dall'intenso gusto di mare!


						
						

														INGREDIENTI
							
							                            
                                
    								
    									
    										
    										422
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    422
    					
    					    					    					
    					    Carboidrati
    					    g
    					    62.3
    					
    					    					    					
    					      di cui zuccheri
    					    g
    					    3.4
    					
    					    					    					
    					    Proteine
    					    g
    					    20.8
    					
    					    					    					
    					    Grassi
    					    g
    					    10
    					
    					    					    					
    					      di cui saturi
    					    g
    					    1.6
    					
    					    					    					
    					    Fibre
    					    g
    					    7.5
    					
    					    					    					
    					    Colesterolo
    					    mg
    					    100
    					
    					    					    					
    					    Sodio
    					    mg
    					    737
    					
    					    				
    			
                            
													


						
														
							
														Ingredienti per i cicatielli
							

							
								

																	Semola
								
								
								
																	280
									g
																

								

							
								

																	Acqua
								
								
								
																	150
									ml
																

								

							
								

																	Olio extravergine d'oliva
								
								
								
																	8
									g
																

								

							
														
							
						
														
							
														per il condimento
							

							
								

																	Cozze
								
								
								
																	1
									kg
																

								

							
								

																	Fagioli cannellini
								
								
								
																	250
									g
																

								

							
								

																	Cipollotto fresco
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									
																

								

							
								

																	Olio extravergine d'oliva
								
								
								
																	20
									g
																

								

							
								

																	Prezzemolo
								
								
								
																	1
									ciuffo
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cicatielli con cozze e fagioli, iniziate dalla pasta fresca: in una ciotola versate la semola, unite l'acqua tiepida e l'olio d'oliva. Iniziate a maneggiare gli ingredienti nella ciotola 1 e quando l'impasto sarà più sodo trasferitelo su un piano di lavoro leggermente infarinato e lavoratelo energicamente 2 fino ad ottenere un impasto dall'aspetto liscio e dalla consistenza elastica. Avvolgetelo nella pellicola e lasciatelo riposare per circa 30 minuti a temperatura ambiente.
									

								

															

																		
																															
											
										
																														
																		Passate alla pulizia delle cozze: sciacquatele accuratamente sotto acqua corrente 4, poi tirate via il bisso 5, la barbetta che fuoriesce dal guscio e strofinatele una ad una per togliere le imprità 6.
									

								

															

																		
																															
											
										
																														
																		In una padella versate un filo d'olio e fate scaldare leggermente, quindi versate le cozze 7, mescolate e coprite con un coperchio perchè si dischiudano con il vapore 8. Appena saranno tutte aperte, spegnete il fuoco 9
									

								

															

																		
																															
											
										
																														
																		scolate le cozze tenendo da parte il liquido che servirà per insaporire il condimento, lasciate alcune cozze intere, mentre estrate i frutti di mare dalla maggior parte delle cozze 10. Coprite i frutti con pellicola e teneteli da parte insieme al liquido di cottura (11-12).
									

								

															

																		
																															
											
										
																														
																		Mondate e tritate il cipollotto 13 , eliminate i semini interni del peperoncino e tritate finemente anch'esso  14. In una padella dai bordi alti versate l'olio, l'aglio sbucciato diviso a metà e il cipollotto tritato 15
									

								

															

																		
																															
											
										
																														
																		accendete il fuoco bassissimo e mescolate per far appassire il cipollotto; poi unite anche il peperoncino tritato 16. Versate i cannellini (noi abbiamo utilizzato quelli già lessati, ma potrete usare anche quelli secchi dopo averli tenuti in ammollo e fatti bollire a parte) 17 e lasciateli cuocere e insaporire per una decina di minuti. Dopodichè spegnete il fuoco e prelevatene due cucchiai: versateli in un contenitore alto insieme al liquido delle cozze 18
									

								

															

																		
																															
											
										
																														
																		Frullate il tutto con un frullatore ad immersione 19 e versate poi la crema nella padella con i fagioli 20. Riprendete l'impasto, dividetelo in pezzetti per realizzare dei cordoncini sottili 21.
									

								

															

																		
																															
											
										
																														
																		poi dividete ciascun cordoncino in bocconcini di 1-1,5 cm 22: per creare il tipico incavo dei cicatielli, premete con il pollice ogni pezzettino di impasto sul rigagnocchi 23: potete anche premere con il pollice e trascinare leggermente ogni pezzettino su un piano di lavoro liscio. Man mano che li realizzate potete disporli su un vassoio foderato con un canovaccio leggeremente infarinato 24.
									

								

															

																		
																															
											
										
																														
																		Per cuocere i cicatielli, portate a bollore abbondante acqua salata a piacere in un tegame capiente e versateli all'interno per farli bollire pochi minuti, ne basteranno 2-3, quindi scolateli e proseguite la cottura nella padella con il condimento di fagioli 26. Accendete il fuoco moderato, mescolate e unite anche le cozze che avevate messo da parte 27.
									

								

															

																		
																															
											
										
																														
																		Infine tritate finemente il ciuffo di prezzemolo 28 e unitelo in padella 29: spegnete il fuoco e i vostri cicatielli con cozze e fagioli sono pronti per essere gustati 30!
									

								

							
					    