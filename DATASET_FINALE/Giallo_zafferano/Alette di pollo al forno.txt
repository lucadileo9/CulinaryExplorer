Difficoltà: Facile
Il pollo, si sa, sta bene con tutto. In questa ricetta delle alette di pollo al forno lo proponiamo in una veste irresistibilmente stuzzicante: aromatizzato alla paprika, per una gradevole nota fumè. Ci siamo ispirati alle tipiche ali di pollo fritte, questa volta però niente frittura ma una cottura in forno più leggera per questo secondo piatto, preceduta da una marinatura insolita allo yogurt, che renderà la carne ancora più tenera e saporita. Una volta portate in tavola andranno a ruba e farete a gara per concedervi l'ultima aletta!


												
						
						

														INGREDIENTI
							
													


						
							
							

							
								

																	Alette di pollo
								
								
								
																	1,1
									kg
																

								

							
								

																	Yogurt bianco naturale
								
								
								
																	500
									g
																

								

							
								

																	Succo di limone
								
								
								
																	30
									g
																

								

							
								

																	Farina 00
								
								
								
																	120
									g
																

								

							
								

																	Paprika affumicata
								
								
								
																	4
									cucchiaini
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Erba cipollina
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le alette di pollo al forno versate lo yogurt in una ciotola campiente, insaporite con sale 1 e pepe, il succo di limone 2 e mescolate. Immergete le alette di pollo 3.
									

								

															

																		
																																											
											
										
																						
											
										
																						
											
										
																																										
																		Coprite con la pellicola trasparente 4 e lasciate marinare per 3 ore in frigorifero. Terminato il tempo della marinatura, scolate le alette grossolanamente, in modo da non eliminare completamente lo yogurt. In una ciotola versate la farina e la paprika 5,  Impanate le alette 6.
									

								

															

																		
																																											
											
										
																						
											
										
																						
											
										
																																										
																		Adagiate poi le alette così condite in una teglia foderata con carta forno, quindi spolverizzate con altra paprika e terminate con un filo di olio 7. Cuocete in forno già caldo per circa 35 minuti (la cottura può variare a seconda della grandezza delle alette, in caso proseguite altri 10 minuti) a 180° in modalità ventilata, oppure 200° in modalità statica. A fine cottura spolverate con un trito leggero di erba cipollina 8 e servite le alette di pollo al forno ben calde 9.
									

								

							
					    