Difficoltà: Facile
Tutto il buono dei cereali e del riso integrale in un piatto unico che farà gola a grandi e piccoli! I burger di cereali e riso rosso con hummus di avocado sono una soluzione pratica e gustosa per mettere in tavola un pasto leggero e nutriente senza troppa fatica. Ideali anche da preparare in anticipo, i burger vengono accompagnati da una crema saporita a base di avocado e da un semplice contorno di patate e pomodori da gustare a temperatura ambiente. Una ricetta appetitosa a base di ingredienti genuini che dovremmo inserire quotidianamente nella nostra dieta alimentare… e quale modo migliore di farlo se non con i burger di cereali e riso rosso con hummus di avocado?


						
						

														INGREDIENTI
							
							                            
                                
    								
    									
    										
    										414
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    414
    					
    					    					    					
    					    Carboidrati
    					    g
    					    43
    					
    					    					    					
    					      di cui zuccheri
    					    g
    					    2.8
    					
    					    					    					
    					    Proteine
    					    g
    					    12.5
    					
    					    					    					
    					    Grassi
    					    g
    					    21.3
    					
    					    					    					
    					      di cui saturi
    					    g
    					    4.55
    					
    					    					    					
    					    Fibre
    					    g
    					    5.6
    					
    					    					    					
    					    Colesterolo
    					    mg
    					    69
    					
    					    					    					
    					    Sodio
    					    mg
    					    596
    					
    					    				
    			
                            
													


						
														
							
														Ingredienti per 6 burger
							

							
								

																	Mix di cereali
								
								
								riso integrale, farro, orzo, grano, avena e riso rosso
																	180
									g
																

								

							
								

																	Pangrattato
								
								
								
																	100
									g
																

								

							
								

																	Parmigiano Reggiano DOP
								
								
								da grattugiare
																	50
									g
																

								

							
								

																	Uova
								
								
								medie
																	2
									
																

								

							
								

																	Erba cipollina
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per l'hummus di avocado
							

							
								

																	Avocado
								
								
								
																	1
									
																

								

							
								

																	Tahina
								
								
								
																	5
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Succo di limone
								
								
								
																	½
									
																

								

							
								

																	Prezzemolo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per accompagnare
							

							
								

																	Pomodori ramati
								
								
								
																	2
									
																

								

							
								

																	Patate
								
								
								grandi
																	2
									
																

								

							
								

																	Semi di coriandolo
								
								
								
																	½
									cucchiaino
																

								

							
								

																	Rosmarino
								
								
								
																	2
									rametti
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i burger di cereali e riso rosso con hummus di avocado, per prima cosa cuocete il mix di cereali e riso rosso in acqua bollente salata rispettando i tempi indicati sulla confezione 1. Una volta cotto, scolatelo 2 e versatelo in una ciotola, che metterete in frigorifero a raffreddare. Lavate e pelate le patate, poi tagliatele a tocchetti di media dimensione 3.
									

								

															

																		
																															
											
										
																														
																		Trasferite le patate in una teglia foderata con carta forno e conditele con il coriandolo in grani 4, olio 5, sale, pepe e rosmarino 6. Cuocete le patate nel forno statico preriscaldato a 220° per circa 40 minuti.
									

								

															

																		
																															
											
										
																														
																		Nel frattempo occupatevi dell’hummus di avocado: dividete l’avocado a metà, rimuovete il nocciolo e scavate la polpa con un cucchiaio 7. Mettete la polpa in un bicchiere alto e stretto, poi unite l’olio 8, la tahina 9,
									

								

															

																		
																															
											
										
																														
																		il succo di mezzo limone 10 e il prezzemolo 11. Frullate con un frullatore a immersione 12 fino ad ottenere una consistenza liscia e omogenea, poi aggiustate di sale. Conservate l’hummus di avocado in frigorifero fino al momento dell’utilizzo; se desiderate, potete trasferirlo all’interno di una sacca da pasticciere.
									

								

															

																		
																															
											
										
																														
																		Una volta che il mix di cereali e riso rosso sarà ben freddo, potete occuparvi della preparazione dei burger: rimuovete la ciotola dal frigorifero e aggiungete l’erba cipollina tritata 13, le foglioline di timo 14, le uova 15,
									

								

															

																		
																															
											
										
																														
																		il pangrattato 16, il Parmigiano 17, sale e pepe, poi impastate bene per amalgamare tutti gli ingredienti. Ora poggiate un coppapasta del diametro di 10 cm su un vassoio foderato con carta forno e riempitelo con circa 2 cucchiai dell’impasto di cereali, pressando bene con il dorso del cucchiaio per compattarlo 18.
									

								

															

																		
																															
											
										
																														
																		Sfilate il coppapasta e proseguite in questo modo per formare i 6 burger 19, poi trasferite il vassoio in frigorifero per raffreddarli prima della cottura. Quando le patate saranno cotte, sfornatele e lasciatele raffreddare 20. Nel frattempo lavate i pomodori e tagliateli a cubetti molto piccoli, avendo cura di eliminare i semini interni 21.
									

								

															

																		
																															
											
										
																														
																		Una volta che le patate si saranno raffreddate, unitele ai pomodori 22 e aggiustate eventualmente di sale e pepe. A questo punto rimuovete i burger dal frigorifero, riscaldate bene una padella antiaderente con un filo d’olio e cuocete i burger per circa 4 minuti per lato 23. Servite i vostri burger di cereali e riso rosso con un ciuffo di hummus di avocado e una cucchiaiata di patate e pomodori 24!
									

								

							
					    