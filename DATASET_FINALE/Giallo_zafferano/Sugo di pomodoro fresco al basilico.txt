Difficoltà: Facile
Il sugo di pomodoro fresco, conosciuto anche come salsa, è il condimento mediterraneo per eccellenza, semplice e gustoso. Il periodo migliore per realizzarlo è proprio in estate, soprattutto nei mesi di luglio e agosto, quando i pomdori sono ben maturi, saporiti e profumati. Per ottenere un ottimo sugo la prima cosa da fare è realizzare la passata in casa; potrete scegliere la varietà di pomodori che preferite per realizzarla. Una volta fatto questo occorre insaporire la passata con un trito di verdure, o degli spicchi d'aglio, e proseguire la cottura sino ad ottenere la giusta densità! Quando il sugo di pomodoro fresco sarà pronto potrete utilizzarlo per condire tantissimi formati di pasta, come i classici spaghetti al pomodoro, ma anche per un buon risotto al pomodoro! Potrete realizzare anche tanti gustosi piatti in umido, come la rana pescatrice al sugo di pomodoro fresco o i ceci al pomodoro.


												
						
						

														INGREDIENTI
							
							                            
                                
    								
    									
    										
    										139.1
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    139.1
    					
    					    					    					
    					    Carboidrati
    					    g
    					    15.7
    					
    					    					    					
    					      di cui zuccheri
    					    g
    					    15.7
    					
    					    					    					
    					    Proteine
    					    g
    					    5.6
    					
    					    					    					
    					    Grassi
    					    g
    					    6
    					
    					    					    					
    					      di cui saturi
    					    g
    					    0.7
    					
    					    					    					    					
    					    Colesterolo
    					    mg
    					    0.2
    					
    					    					    					
    					    Sodio
    					    mg
    					    252
    					
    					    				
    			
                            
													


						
							
														Ingredienti per 750 g di sugo di pomodoro fresco
							

							
								

																	Pomodori San Marzano
								
								
								
																	2
									kg
																

								

							
								

																	Cipolle
								
								
								
																	20
									g
																

								

							
								

																	Carote
								
								
								
																	20
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il sugo di pomodoro, iniziate controllando i pomodori uno ad uno, assicurandovi che non ce ne siano di marci, macchiati o ammaccati. Lavateli molto bene 1 ed eliminate i piccioli.Tagliate a metà ogni pomodoro, nel senso della lunghezza 2 ed eliminate la parte centrale con i semi spremendoli 3.
									

								

															

																		
																																											
											
										
																						
											
										
																						
											
										
																																										
																		Proseguite in questo modo raccogliendo i pomodori in una ciotola e il succo in un'altra 4. In fondo al consiglio troverete tante idee per riutilizzarlo! Ponete adesso i pomodori in una pentola capiente 5 e lasciateli appassire a fuoco basso, per circa 30 minuti girandoli di tanto in tanto 6.
									

								

															

																		
																																											
											
										
																						
											
										
																						
											
										
																																										
																		Quando i pomodori saranno ben appassiti 7, salateli. Mescolate e aspettate ancora alcuni istanti 8. Ora passate pochi pomodori per volta con un passaverdure, con una maglia tra fine e media 9.
									

								

															

																		
																																											
											
										
																						
											
										
																						
											
										
																																										
																		Raccogliete la passata in una ciotola 10. Nel frattempo tritate finemente la carota 11 e la cipolla 12.
									

								

															

																		
																																											
											
										
																						
											
										
																						
											
										
																																										
																		Nella stessa pentola in cui avrete cotto i pomodori versate un filo d'olio e aggiungete il trito 13. Cuocete per 5-6 minuti, mescolando di tanto in tanto. Versate poi la passata di pomodoro 14 e cuocete per altri 30 minuti a fuoco dolce, mescolando di tanto in tanto 15.
									

								

															

																		
																																											
											
										
																						
											
										
																						
											
										
																																										
																		Controllate che il sugo abbia raggiunto la giusta densità 16, trasferitelo in un contenitore 17, aggiungete una fogliolina di basilico 18 e utilizzatelo come preferite!
									

								

							
					    