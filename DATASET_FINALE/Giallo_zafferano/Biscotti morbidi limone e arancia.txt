Difficoltà: Molto facile
L’orto mette a disposizione sempre tantissima frutta e verdura che colora e profuma le stagioni rendendole piacevoli e talvolta golose! Perciò ci siamo lasciati ispirare da due grandissimi protagonisti d’inverno e abbiamo preparato i biscotti morbidi limone e arancia. I colori accesi e i profumi spiccati degli agrumi, ricchissimi di preziosa vitamina C, rendono particolarmente invitanti questi dolcetti. Inutile dirvi che questi biscotti morbidi limone e arancia sono gli amici più fedeli delle calde e fumanti tazze di tè che ci scaldano le mani durante le giornate fredde. Ma siamo pronti a scommettere che i più golosi vorranno inzupparli in un bicchiere di vino dolce e liquoroso, per non parlare di quelli che preferiranno una bella cioccolata calda! A proposito, voi preferite quella classica o quella bianca? "Bisognerà provare entrambe", risponderà qualcuno. E noi non possiamo che essere d'accordo!
Scoprite anche la versione più leggera con la ricetta dei biscotti al limone senza burro, oppure quella più sfiziosa dei biscotti al limone ripieni! 


						
						

														INGREDIENTI
							
							                            
                                
    								
    									
    										
    										89
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    89
    					
    					    					    					
    					    Carboidrati
    					    g
    					    14
    					
    					    					    					
    					      di cui zuccheri
    					    g
    					    6
    					
    					    					    					
    					    Proteine
    					    g
    					    1.5
    					
    					    					    					
    					    Grassi
    					    g
    					    3
    					
    					    					    					
    					      di cui saturi
    					    g
    					    1.7
    					
    					    					    					
    					    Fibre
    					    g
    					    0.5
    					
    					    					    					
    					    Colesterolo
    					    mg
    					    17
    					
    					    					    					
    					    Sodio
    					    mg
    					    4
    					
    					    				
    			
                            
													


						
														
							
														Ingredienti per 30 biscotti
							

							
								

																	Burro
								
								
								
																	100
									g
																

								

							
								

																	Uova
								
								
								(1 medio circa)
																	70
									g
																

								

							
								

																	Farina 00
								
								
								
																	320
									g
																

								

							
								

																	Zucchero
								
								
								
																	90
									g
																

								

							
								

																	Limoni
								
								
								(non trattato)
																	1
									
																

								

							
								

																	Arance
								
								
								(non trattato)
																	1
									
																

								

							
								

																	Lievito in polvere per dolci
								
								
								
																	3
									g
																

								

							
														
							
						
														
							
														Per spolverizzare
							

							
								

																	Zucchero
								
								
								
																	60
									g
																

								

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i biscotti morbidi limone e arancia per prima cosa sciogliete il burro a fuoco molto dolce, quindi lasciate intiepidire. Poi lavate e asciugate gli agrumi, grattugiate le scorze facendo attenzione a non prelevare anche la parte bianca più amara 1. Proseguite spremendo il succo dei due agumi e ricavatene 40 grammi da ciascuno; tenete da parte 2. In un recipiente sistemate un colino e setacciate la farina e il lievito 3.
									

								

															

																		
																															
											
										
																														
																		Cominciate ad impastare a mano mentre unite le uova a temperatura ambiente 4 ed il burro fuso ormai intiepidito 5, poi lo zucchero semolato 6,
									

								

															

																		
																															
											
										
																														
																		le scorze degli agrumi 7 e il succo di limone e arancia 8. Continuate ad impastare fino ad ottenere un palla morbida e compatta, ricoprirete con pellicola e lasciate riposare in frigorifero per un’oretta 9.
									

								

															

																		
																															
											
										
																														
																		Trascorso il tempo necessario a compattare l’impasto formate delle palline da circa 20 grammi l'una, ottenendo così una trentina di pezzi 10 che poi potrete rotolare nello zucchero semolato in modo che si ricoprano bene 11. Man mano disponete i biscottini su una leccarda con carta forno tenendoli distanziati tra loro 12.
									

								

															

																		
																															
											
										
																														
																		Poi spolverizzate la superficie con zucchero a velo 13. Cuocete i biscotti sul ripiano più basso del forno (non a contatto con la base) preriscaldato, in modalità statica, a 180° per circa 30 minuti 14. Una volta pronti lasciateli raffreddare e gustate i vostri profumatissimi biscotti morbidi limone e arancia 15!
									

								

							
					    