Difficoltà: Facile
Se volete servire un antipasto sfizioso e da leccarsi i baffi, il tonno in crosta di noci e pistacchi è proprio il piatto che fa al caso vostro! Il tonno è un pesce che si presta davvero a molteplici preparazioni in cucina: ideale per la realizzazione di antipasti, primi e secondi piatti appetitosi, è sempre molto apprezzato sulle nostre tavole. In questa sfiziosa ricetta il filetto viene passato nella salsa di soia, che conferisce una nota piacevole particolarmente sapida, e successivamente viene ricoperto da una deliziosa panatura croccante a base di noci e pistacchi tritati. La cottura in padella farà in modo che il tonno rimanga morbido all'interno e croccante all'esterno: un antipasto da proporre assolutamente per deliziare i vostri commensali!


												
						
						

														INGREDIENTI
							
							                            
                                
    								
    									
    										
    										326
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    326
    					
    					    					    					
    					    Carboidrati
    					    g
    					    3.6
    					
    					    					    					
    					      di cui zuccheri
    					    g
    					    2.7
    					
    					    					    					
    					    Proteine
    					    g
    					    28.1
    					
    					    					    					
    					    Grassi
    					    g
    					    22.1
    					
    					    					    					
    					      di cui saturi
    					    g
    					    4.77
    					
    					    					    					
    					    Fibre
    					    g
    					    2.3
    					
    					    					    					
    					    Colesterolo
    					    mg
    					    70
    					
    					    					    					
    					    Sodio
    					    mg
    					    1161
    					
    					    				
    			
                            
													


						
							
														Ingredienti 
							

							
								

																	Tonno
								
								
								filetto
																	400
									g
																

								

							
								

																	Noci
								
								
								
																	50
									g
																

								

							
								

																	Pistacchi
								
								
								non tostati e non salati
																	50
									g
																

								

							
								

																	Salsa di soia
								
								
								
																	80
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il tonno in crosta di noci e pistacchi ponete in un mixer le noci e i pistacchi sgusciati 1. Azionate le lame fino ad ottenere un trito piuttosto grossolano 2, quindi distribuite uniformemente la panatura che avete ottenuto su di un vassoio 3.
									

								

															

																		
																															
											
										
																														
																		In una pirofila a parte versate la salsa di soia 4, poi prendete il filetto di tonno e passatelo da entrambi i lati prima nella salsa di soia 5 e poi nella panatura: 6
									

								

															

																		
																															
											
										
																														
																		facendo aderire bene il trito in maniera omogenea su tutta la superficie del filetto 7. Fate scaldare bene una padella antiaderente e poi adagiate il tonno 8 e fatelo scottare a fuoco vivace, 2-3 minuti per lato 8, girandolo con delle palette o delle pinze da cucina per una cottura uniforme 9; non protraete la cottura perchè il filetto dovrà rimanere rosato all'interno e non diventare bianco, altrimenti la carne risulterà stopposa.
									

								

															

																		
																															
											
										
																														
																		Quando il tonno sarà pronto, toglietelo dalla padella 10 ponetelo su un tagliere e con un coltello tagliatelo a fette dello spessore di circa 2 cm 11. Adagiate le fette su di un piatto da portata (se volete potete guarnire con un filo di salsa di soia) e infine servite immediatamente il vostro filetto di tonno in crosta di noci e pistacchi 12.
									

								

							
					    