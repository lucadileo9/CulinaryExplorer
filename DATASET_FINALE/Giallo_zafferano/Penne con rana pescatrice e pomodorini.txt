Difficoltà: Facile
Mettete insieme un pesce dalle carni sode e polpose e dei succulenti pomodorini ciliegino: otterrete un delizioso sugo per un primo piatto di mare da leccarsi i baffi! Le penne con rana pescatrice e pomodorini sono una soluzione salvacena, ma anche un primo piatto senza glutine da offrire ai vostri amici e da gustare in compagnia; una pietanza facile da preparare che esalta i sapori mediterranei con genuina semplicità. La nota fresca del basilico darà un tocco aromatico ed estivo alle penne con rana pescatrice e pomodorini. E se questo pesce saporito vi stuzzica l'appetito venite a scoprire altre ricette appetitose come i bocconcini di rana pescatrice in crosta, perfetti per arricchire un buffet oppure l'aromatica rana pescatrice in salsa allo zafferano e limone o infine l'intramontabile guazzetto al pomodoro!


												
						
						

														INGREDIENTI
							
							                            
                                
    								
    									
    										
    										455
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    455
    					
    					    					    					
    					    Carboidrati
    					    g
    					    70.5
    					
    					    					    					
    					      di cui zuccheri
    					    g
    					    6.4
    					
    					    					    					
    					    Proteine
    					    g
    					    23
    					
    					    					    					
    					    Grassi
    					    g
    					    9
    					
    					    					    					
    					      di cui saturi
    					    g
    					    1.44
    					
    					    					    					
    					    Fibre
    					    g
    					    3.7
    					
    					    					    					
    					    Colesterolo
    					    mg
    					    50
    					
    					    					    					
    					    Sodio
    					    mg
    					    320
    					
    					    				
    			
                            
													


						
							
							

							
								

																	Penne Rigate Senza Glutine
								
								
								
																	320
									g
																

								

							
								

																	Rana pescatrice
								
								
								
																	600
									g
																

								

							
								

																	Pomodorini ciliegino
								
								
								
																	500
									g
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								
																	3
									foglie
																

								

							
								

																	Olio extravergine d'oliva
								
								
								 
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le penne con rana pescatrice e pomodorini, procuratevi uno o più tranci già puliti di rana pescatrice 1 e togliete l’osso centrale, incidendo con un coltello il perimetro dell'osso stesso cercando di mantenere intatta la polpa 2. Tagliate la rana pescatrice a pezzetti della dimensione di 3-4 centimetri 3.
									

								

															

																		
																															
											
										
																														
																		Lavate i pomodorini e poi tagliateli a metà 4, scaldate l’olio di oliva in un tegame e aggiungete l’aglio intero sbucciato 5. Lasciate insaporire l’aglio nell’olio e poi versate i pomodorini 6,
									

								

															

																		
																															
											
										
																														
																		profumate con le foglio di basilico fresco 7, salate, pepate, coprite con il coperchio 8 e lasciate cuocere a fuoco basso per 20 minuti. Nel frattempo ponete sul fuoco una pentola colma di acqua salata e portatela al bollore. Una volta a bollore salate, servirà per la cottura della pasta. Trascorso il tempo di cottura dei pomodorini, eliminate l’aglio 9
									

								

															

																		
																															
											
										
																														
																		Aggiungete la rana pescatrice tagliata a pezzetti 10 e proseguite la cottura per altri 5 minuti così da portare a cottura anche il pesce 11. Nel frattempo cuocete anche le penne rigate senza glutine per 9 minuti o per il tempo indicato sulla confezione 12.
									

								

															

																		
																															
											
										
																														
																		A cottura ultimata scolate la pasta con una schiumarola direttamente nella pentola con il sugo di pomodorini 13, mescolate per amalgamare il condimento 14 e servite in tavola le vostre penne con rana pescatrice e pomodorini ben calde 15.
									

								

							
					    