Difficoltà: Facile
I mini strudel filanti con verdure sono un gustoso fingerfood che conquisterà completamente i vostri ospiti.
Possono essere proposti anche come secondo piatto, per far felice tutta la famiglia con poche, semplici mosse: i dischetti di pasta avvolgono un trionfo di verdure quali fagiolini, carote, melanzane e zucchine, cotte non troppo a lungo per mantenerne la piacevole struttura.
Il cuore di questi srudel è la provola tagliata in cubetti: sciogliendosi avvolgerà il palato, garantendo un piacevole contrasto con le verdure e un connubio perfetto con la croccantezza dell’involucro.
Non appena metterete in tavola questi mini strudel filanti alle verdure non crederete ai vostri occhi, perché finiranno in pochi istanti e vi chiederanno il bis!


												
						
						

														INGREDIENTI
							
													


						
							
														Ingredienti per 16 mini strudel
							

							
								

																	Dischetti di pasta
								
								
								
																	16
									
																

								

							
								

																	Fagiolini
								
								
								(freschi)
																	50
									g
																

								

							
								

																	Carote
								
								
								
																	50
									g
																

								

							
								

																	Zucchine
								
								
								
																	80
									g
																

								

							
								

																	Melanzane
								
								
								
																	80
									g
																

								

							
								

																	Provola
								
								
								
																	150
									g
																

								

							
								

																	Uova
								
								
								
																	1
									
																

								

							
								

																	Timo
								
								
								
																	2
									rametti
																

								

							
								

																	Rosmarino
								
								
								
																	1
									rametto
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i mini strudel filanti con verdure, iniziate pulendo e tagliando le verdure e tenedole da parte separatamente. Dopo aver rimosso le estremità, con un pelaverdure rimuovete la buccia dalle carote 1, tagliatele in striscioline per il lungo 2, quindi sminuzzatele in dadolata 3.
									

								

															

																		
																															
											
										
																														
																		Procedete con i fagiolini: rimuovete le estremità anche da questi 4 e tagliateli in rondelline 5. Spuntate ora le zucchine e affettatele per il lungo, riducendo a bastoncino ogni fetta ottenuta 6.
									

								

															

																		
																															
											
										
																														
																		Tagliate anche queste in dadolata 7. In ultimo le melanzane. Rimuovete le estremità e come per le zucchine tagliatele a fette per il lungo, quindi riducete a bastoncino le fette 8 e sminuzzatele in dadolata 9.
									

								

															

																		
																															
											
										
																														
																		Tritate finemente timo e rosmarino 10, dopodichè passate alla provola: affettatela in fette piuttosto spesse, riducetele a bastoncino 11 e infine tagliatele a cubetti 12. Procedete con la cottura delle verdure.
									

								

															

																		
																															
											
										
																														
																		In una padella antiaderente irrorata con olio di oliva ponete a cuocere le carote e i fagiolini 13 e, a fuoco moderato, fate soffriggere 14. Aggiungete ora le zucchine 15
									

								

															

																		
																															
											
										
																														
																		e le melanzane 16, quindi aggiustate di sale e di pepe 17. Irrorate le verdure con l’acqua 18,
									

								

															

																		
																															
											
										
																														
																		mettete il trito di aromi 19 e fate cuocere per 10 minuti, tenendo le verdure a riposo una volta cotte 20. Prelevate dalla confezione i dischetti di pasta e rimuovete la carta su cui poggiano 21.
									

								

															

																		
																															
											
										
																														
																		Adagiate un dischetto sul piano da lavoro e farcitelo con una porzione di verdure tiepide poste al centro 22, aggiungete la provola 23 e inumidite i bordi con poca acqua aiutandovi con un pennello da cucina 24.
									

								

															

																		
																															
											
										
																														
																		Richiudete ora verso l’interno due ali di pasta 25, quindi arrotolate il dischetto di pasta 26 fino ad ottenere un mini strudel 27.
									

								

															

																		
																															
											
										
																														
																		Ottenuti i 16 mini strudel diponeteli su una leccarda foderata con carta da forno e spennellatene la superficie con l’uovo sbattuto 28. Infornate in forno statico preriscaldato a 200° per 10 minuti (se ventilato, a 180° per 8 minuti): devono essere leggermente dorati 29. I mini strudel filanti con verdure sono pronti 30: serviteli ben caldi.
									

								

							
					    