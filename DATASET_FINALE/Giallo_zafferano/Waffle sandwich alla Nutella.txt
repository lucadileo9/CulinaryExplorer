Difficoltà: Facile
I waffle sandwich alla Nutella sono golosi biscottini composti da due profumate cialde unite tra di loro da un morbido ripieno di Nutella. L’impasto delle cialde, facile e veloce da preparare, deve cuocere su una piastra elettrica (per waffle o per panini), da entrambi i lati e risulta molto croccante. Poi dovrete ricavare con un coppapasta tanti dischetti e farcirli con la Nutella: i waffle sandwich alla Nutella andranno a ruba!


												
						
						

														INGREDIENTI
							
							                            
                                
    								
    									
    										
    										243
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    243
    					
    					    					    					
    					    Carboidrati
    					    g
    					    37.3
    					
    					    					    					
    					      di cui zuccheri
    					    g
    					    24.6
    					
    					    					    					
    					    Proteine
    					    g
    					    3.3
    					
    					    					    					
    					    Grassi
    					    g
    					    8.9
    					
    					    					    					
    					      di cui saturi
    					    g
    					    3.87
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    14
    					
    					    					    					
    					    Sodio
    					    mg
    					    15
    					
    					    				
    			
                            
													


						
							
														Ingredienti per 24 waffle sandwich
							

							
								

																	Panna fresca liquida
								
								
								
																	500
									ml
																

								

							
								

																	Farina 00
								
								
								
																	380
									g
																

								

							
								

																	Zucchero a velo
								
								
								
																	350
									g
																

								

							
								

																	Estratto di vaniglia
								
								
								
																	10
									g
																

								

							
								

																	Cannella in polvere
								
								
								
																	1
									cucchiaino
																

								

							
								

																	Amido di mais (maizena)
								
								
								
																	16
									g
																

								

							
								

																	Nutella
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i waffle sandwich alla Nutella ponete la panna in una planetaria 2, oppure in una ciotola, e aggiungete l'estratto di vaniglia 2. Semimontate la panna con la frusta della planetaria 3, oppure con uno sbattitore. La panna deve raggiungere una cosistenza morbida.
									

								

															

																		
																															
											
										
																														
																		In una ciotola setacciate insieme la farina e lo zucchero a velo 4, aggiungete l’amido di mais 5 e la cannella 6.
									

								

															

																		
																															
											
										
																														
																		Mischiate le polveri e unitele poco alla volta alla panna semimontanta 7, amalgamando tutto con una spatola: l’impasto dovrà risultare denso 8. Riscaldate la piastra per panini e quando sarà ben calda, versate uno-due cucchiai di impasto 9
									

								

															

																		
																															
											
										
																														
																		e appiattite l'impasto sulla piastra con il dorso del cucchiaio, lasciando uno spessore di qualche millimetro 10. Chiudete la piastra e controllate la cottura: quando l'impasto sarà dorato nella parte inferiore, giratelo per far dorare anche l’altra parte (11-12).
									

								

															

																		
																															
											
										
																														
																		Rimuovete l'impasto cotto, trasferitelo su di un tagliere e ancora caldo (per evitare che non si indurisca troppo dopo e si spezzi),  ritagliate dal rettangolo, con l’aiuto di un coppapasta, i dischetti e metteteli da parte 13. Terminate così tutto l’impasto e alla fine assemblate i waffle. Distribuite su di un dischetto un cucchiaino di Nutella 14 e appoggiate sopra un altro dischetto 15. Ecco pronti i vostri waffle sandwich alla Nutella!
									

								

							
					    