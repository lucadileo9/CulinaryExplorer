Preparazione: 40 min
A qualcuno sembrerà strano eppure, dovete sapere, che non tutti conoscono l'hummus! Si tratta di una delle salse più famose al mondo, di origini medio orientali e che ormai è entrata in uso anche nella nostra cucina. Spesso infatti potrete trovarla ai pub e ristoranti, persino nel banco frigo al supermercato, e chiaramente potrete realizzarla in casa con la nostra ricetta originale. Oggi vi presentiamo una delle tante varianti, l'hummus con peperoni rossi. Una gustosa e saporita alternativa con l'indiscusso protagonista della cucina estiva: il peperone! L'hummus di peperoni è una salsa sfiziosa con cui l'aperitivo non fallisce mai. Infatti accompagna egregiamente verdure fresche o grigliate, pane pita e chiaramente delle fette di pane tostato. Dopo aver provato questa variante, vi consigliamo di sperimentare anche:


												
						
						

														INGREDIENTI
							
							                            
                                
    								
    									
    										
    										125
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    125
    					
    					    					    					
    					    Carboidrati
    					    g
    					    10
    					
    					    					    					
    					      di cui zuccheri
    					    g
    					    6.2
    					
    					    					    					
    					    Proteine
    					    g
    					    4.5
    					
    					    					    					
    					    Grassi
    					    g
    					    7.5
    					
    					    					    					
    					      di cui saturi
    					    g
    					    1.08
    					
    					    					    					
    					    Fibre
    					    g
    					    6.5
    					
    					    					    					    					
    					    Sodio
    					    mg
    					    818
    					
    					    				
    			
                            
													


						
							
							

							
								

																	Peperoni rossi
								
								
								
																	2
									
																

								

							
								

																	Ceci precotti
								
								
								
																	250
									g
																

								

							
								

																	Limoni
								
								
								
																	1
									
																

								

							
								

																	Tahina
								
								
								
																	2
									cucchiai
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Prezzemolo
								
								
								
																	1
									ciuffo
																

								

							
								

																	Paprika
								
								
								
																	1
									pizzico
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		Per preparare l'hummus di peperoni cominciamo da questi. Lavateli, asciugateli e sistemateli con gli spicchi d’aglio interi 1 sulla placca foderata con carta da forno, bagnata e strizzata; trasferiteli in forno già caldo a 200° per 30 minuti 2 e lasciateli abbrustolire su tutti i lati, finché la pelle tenderà a staccarsi 3. 
									

								

															

																		Trasferite i peperoni cotti in una ciotola 4 copriteli con la pellicola 5 e lasciateli raffreddare; così sarà più facile spellarli 6.
									

								

															

																		Adesso che i peperoni sono raffreddati spellateli 7 e privateli dei filamenti e dei semi interni 8. Tagliateli a listarelle 9 
									

								

															

																		e lasciatele sgocciolare in un colino 10. Spellate anche gli spicchi d'aglio arrostiti 11 e dopo qualche minuto versate nel bicchiere del mixer i peperoni, ceci sgocciolati e sciacquati 12,
									

								

															

																		gli spicchi d’aglio 13, la tahina 14, il succo di limone 15, 
									

								

															

																		sale, pepe, un filo d'olio 16 e la paprika 17 e ora frullate fino a ottenere una salsa liscia e omogenea 18.
									

								

															

																		Trasferite la salsa in una ciotola 19, cospargetela con il prezzemolo spezzettato 20, un filo d’olio e una spolverizzata di paprika 21.
									

								

															

																		Abbrustolite velocemente delle fette di pane, in padella o in forno, e strofinatele con 1 spicchio d’aglio 22 e condite con olio, sale e peperoncino macinato 23. Pronte per accompagnare il vostro hummus di peperoni 24.
									

								

							
					    