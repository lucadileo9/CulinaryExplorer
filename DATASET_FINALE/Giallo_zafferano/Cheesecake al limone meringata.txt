Difficoltà: Difficile
La cheesecake al limone meringata è uno squisito dessert molto raffinato e di grande effetto.
La torta si compone di un fondo di biscotti sbriciolati e di una delicata crema di formaggio al limone.
Una bellissima copertura di meringa all’italiana, ricetta classica della nostra pasticceria, completa la cheesecake: ciuffi di meringa fatti dorare per qualche minuto sotto il grill del forno.
Dovrete solo avere un po’ di attenzione con la preparazione della meringa ma porterete in tavola un meraviglioso dessert! Se poi l'effetto vi piace, potreste cimentarvi anche nella preparazione di una favolosa crostata alle prugne meringata!


						
						

														INGREDIENTI
							
													


						
														
							
														Ingredienti per la base
							

							
								

																	Burro
								
								
								
																	100
									g
																

								

							
								

																	Biscotti secchi
								
								
								(tipo Oro Saiwa) 
																	180
									g
																

								

							
														
							
						
														
							
														Per la crema
							

							
								

																	Formaggio fresco spalmabile
								
								
								
																	600
									g
																

								

							
								

																	Zucchero
								
								
								
																	120
									g
																

								

							
								

																	Tuorli
								
								
								
																	4
									
																

								

							
								

																	Limoni
								
								
								
																	2
									
																

								

							
								

																	Amido di mais (maizena)
								
								
								
																	50
									g
																

								

							
								

																	Latte intero
								
								
								
																	100
									ml
																

								

							
								

																	Panna fresca liquida
								
								
								
																	100
									ml
																

								

							
														
							
						
														
							
														Per la meringa all'italiana
							

							
								

																	Albumi
								
								
								(circa 125 gr)
																	4
									
																

								

							
								

																	Zucchero
								
								
								
																	250
									g
																

								

							
								

																	Acqua
								
								
								
																	100
									ml
																

								

							
								

																	Sale fino
								
								
								
																	1
									pizzico
																

								

							
								

																	Succo di limone
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la cheesecake al limone meringata iniziate con la base: mettete i biscotti secchi nel mixer 1 quindi sminuzzateli finemente. Ponete il burro a sciogliere in un pentolino; nel frattempo mettete i biscotti sminuzzati in una ciotola e aggiungete a poco a poco il burro sciolto 2 amalgamando per bene il tutto. Imburrate una tortiera, meglio se a cerchio apribile, del diametro di 22 cm; ritagliate un disco di carta forno dello stesso diametro del fondo della tortiera e due strisce della stessa altezza dei bordi, quindi foderate la tortiera stessa. Cliccate qui per vedere il procedimento. Versate all’interno i biscotti sbriciolati nella tortiera ricoperta di carta forno e con l'aiuto di un cucchiaio compattate bene la base e i bordi della tortiera con i biscotti 3. Fate raffreddare il composto in frigorifero per mezz’ora o in freezer per 15  minuti.
									

								

															

																		
																															
											
										
																														
																		Ora occupiamoci del ripieno.  In una planetaria, o una ciotola capiente, versate il Philadelphia, aggiungete i tuorli 4 (e tenete da parte gli albumi per la meringa), la maizena, il latte e lo zucchero 5 e sbattete il tutto, con la frusta della planetaria o con l'aiuto di uno sbattitore, per qualche minuto. Quando avrete amalgamato tutto per bene aggiungete il succo di 1 limone 6
									

								

															

																		
																															
											
										
																														
																		e la scorza grattugiata di due limoni 7. In ultimo unite la panna fresca liquida a filo sempre con la planetaria in funzione 8. Ora che il composto è pronto versatelo all’interno della tortiera 9 e infornate a 170 gradi per circa un’ora in forno statico preriscaldato. Dopo la cottura fate raffreddare a temperatura ambiente la cheesecake e, una volta fredda, ponetela in frigorifero per almeno 4 ore.
									

								

															

																		
																															
											
										
																														
																		Ora dedicatevi alla preparazione della meringa all’italiana. In un pentolino fate scaldare lo zucchero coprendolo con l’acqua 10 e aspettate che raggiunga la temperatura di 121 gradi 11. Mentre lo zucchero raggiunge la temperatura, montiamo gli albumi a neve, con un pizzico di sale, e quando sono spumosi aggiungiamo qualche goccia di limone per stabilizzarli e continuiamo a montare. Una volta che lo zucchero avrà raggiunto la temperatura aggiungetelo a filo degli albumi con la planetaria ancora in funzione 12.
									

								

															

																		
																															
											
										
																														
																		Continuiamo a montare fino al completo raffreddamento della meringa (basterà toccare con le mani la ciotola e verificare che non ci sia più calore). Dovrete ottenere una meringa densa, liscia e lucida 13. Una volta che la cheesecake è cotta,  decoriamo la superficie con la meringa preparata facendo dei ciuffi con un cucchiaio 14. Volendo potete usare anche una sac à poche. Una volta completata la decorazione 15 mettete la torta in forno con funzione grill alla massima potenza per 2 minuti. Ora non ci resta che mangiarla!
									

								

							
					    