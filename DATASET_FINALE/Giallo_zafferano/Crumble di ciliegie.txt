Difficoltà: Molto facile
Il crumble è una preparazione sfiziosa e facile da realizzare, questa delizia  è molto diffusa in Inghilterra e in Irlanda sia nella versione salata che in quella dolce, come la ricetta che vi proponiamo qui: il crumble di ciliegie, un dessert estivo che esalta al meglio tutto il sapore di questi frutti di stagione. Il tipico crumble si realizza con una base cremosa di frutta cotta ricoperta da uno strato croccante e "bricioloso", il crumble appunto. Una volta scoperta questa preparazione non ne potrete fare più a meno, è così versatile che sarà difficile resistere alla tentazione di provare la sua variante salata come crumble di verdure, oppure il più famoso e tradizionale crumble di mele. Siamo sicuri che il crumble di ciliegie vi conquisterà al primo assaggio: una friabile e ricca pasta sbriciolata che con il suo sapore dolce avvolge morbide e succose ciliegie. Siete pronti ad affondare il cucchiaio in questa bontà?


						
						

														INGREDIENTI
							
							                            
                                
    								
    									
    										
    										348
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    348
    					
    					    					    					
    					    Carboidrati
    					    g
    					    59.1
    					
    					    					    					
    					      di cui zuccheri
    					    g
    					    40
    					
    					    					    					
    					    Proteine
    					    g
    					    3.9
    					
    					    					    					
    					    Grassi
    					    g
    					    10.7
    					
    					    					    					
    					      di cui saturi
    					    g
    					    6.17
    					
    					    					    					
    					    Fibre
    					    g
    					    2.5
    					
    					    					    					
    					    Colesterolo
    					    mg
    					    31
    					
    					    					    					
    					    Sodio
    					    mg
    					    10
    					
    					    				
    			
                            
													


						
														
							
														Per 4 stampini di 8 cm di diametro e 5 di altezza
							

							
								

																	Ciliegie
								
								
								
																	500
									g
																

								

							
								

																	Zucchero
								
								
								 
																	50
									g
																

								

							
								

																	Scorza di limone
								
								
								 
																	1
									
																

								

							
														
							
						
														
							
														per la pasta sbriciolata
							

							
								

																	Farina 00
								
								
								
																	100
									g
																

								

							
								

																	Baccello di vaniglia
								
								
								
																	1
									
																

								

							
								

																	Zucchero di canna
								
								
								
																	60
									g
																

								

							
								

																	Cannella in polvere
								
								
								 
																	2
									g
																

								

							
								

																	Burro
								
								
								a temperatura ambiente
																	50
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il crumble di ciliegie iniziate dal ripieno. Sciacquate le ciliegie sotto acqua corrente, quindi asciugatele con un panno pulito e denocciolatele con lo snocciolatore 1. Riponetele in una ciotola ed unite lo zucchero 2 e la scorza grattugiata di un limone 3. Fate attenzione ad ottenere solamente la parte gialla della buccia, evitando di grattugiare anche quella bianca che è più amara.
									

								

															

																		
																															
											
										
																														
																		Amalgamate con una spatola per uniformare gli ingredienti 4 e lasciate riposare per almeno 30 minuti a temperatura ambiente 5 girandole di tanto in tanto con un cucchiaio. Nel frattempo preparate la pasta per il crumble. Incidete la bacca di vaniglia praticando un taglio seguendo la lunghezza del baccello e raschiate i semini interni aiutandovi con un coltellino dalla lama liscia 6. Tenete i semini della bacca di vaniglia da parte.
									

								

															

																		
																															
											
										
																														
																		Ora prendete una ciotola capiente e versatevi la farina 7 e lo zucchero di canna 8, la cannella in polvere 9 
									

								

															

																		
																															
											
										
																														
																		e i semini della bacca di vaniglia 10 infine aggiungete il burro ammorbidito a temperatura ambiente 11. Cominciate a lavorare gli ingredienti velocemente con le punte delle dita in modo da ottenere un composto granuloso e sbriciolato 12, cercando di fare in modo che il burro entri in contatto con gli ingredienti asciutti.
									

								

															

																		
																															
											
										
																														
																		Dovete ottenere un composto ben sgranato ma non sabbioso (da qui deriva il nome crumble che significa “briciola”). Tenete il composto da parte 13.Dopodiché prendete 4 stampini da forno dal diametro di 8 cm ed altezza di 5 cm.  Versate alcuni cucchiai di ciliegie all’interno di ciascun stampino 14 e livellate i frutti 15 all’interno dello stampino.
									

								

															

																		
																															
											
										
																														
																		Ricoprite ciascuno stampino con il crumble precedentemente ottenuto fino al bordo dello stampino 16.Disponete gli stampini su una leccarda ed infornate in forno statico preriscaldato a 180°C per 30 minuti 17. Dovete ottenere una superficie dorata e croccante dei crumble: a questo punto saranno pronti. Estraeteli dal forno ancora caldi 18. Servite il vostro crumble di ciliegie ancora caldo direttamente nello stampino.
									

								

							
					    