Difficoltà: Media
Con la sua inconfondibile crosticina caramellata, la crème brûlée è uno dei dolci francesi più amati. Dopo aver provato la variante al cioccolato ci siamo cimentati in un’accattivante versione salata alla quale abbiamo dato un tocco squisitamente made in Italy: la crème brûlée al Grana Padano. Il risultato è un antipasto raffinato che esce dai soliti schemi, pensato per chi desidera esplorare nuovi orizzonti di sapori. Preparatevi ad affondare il cucchiaino in questa delizia e a scoprire tutte le sue consistenze e il suo gusto unico!


												
						
						

														INGREDIENTI
							
													


						
							
														Ingredienti per 4 crème brulée
							

							
								

																	Panna fresca liquida
								
								
								
																	300
									g
																

								

							
								

																	Grana Padano DOP
								
								
								(Riserva oltre 20 mesi)
																	100
									g
																

								

							
								

																	Tuorli
								
								
								
																	3
									
																

								

							
								

																	Noce moscata
								
								
								
																	
									q.b.
																

								

							
								

																	Zucchero
								
								
								
																	1
									cucchiaino
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la crème brûlée al Grana Padano scaldate la panna in un pentolino 1. Versate i tuorli in una ciotola, aggiungete un pizzico di noce moscata 2 e mescolate il tutto con la frusta 3.
									

								

															

																		
																															
											
										
																														
																		Quando la panna avrà sfiorato il bollore, versatene una piccola parte sui tuorli e mescolate per stemperare il composto, poi aggiungete il resto sbattendo con la frusta 4. Aggiungete 50 g di Grana Padano DOP grattugiato 5 e mescolate nuovamente 6.
									

								

															

																		
																															
											
										
																														
																		Distribuite il composto in 4 cocotte svasate che misurano nella parte alta 9 cm, in quella bassa 7 cm e con un bordo alto 4 cm 7. Cuocete in forno preriscaldato a 180 gradi per 30 minuti. Nel frattempo versate i restanti 50 g di Grana Padano DOP grattugiato in una ciotolina, aggiungete un cucchiaino di zucchero semolato 8 e mescolate. Una volta trascorsi i 30 minuti, tirate fuori dal forno le cocotte e cospargete la superficie con il mix di formaggio e zucchero 9.
									

								

															

																		
																															
											
										
																														
																		Ripassatele in forno 10 in modalità grill per circa 4 minuti così da ottenere una crosticina dorata. Sfornate le crème brûlée al Grana Padano 11, lasciate intiepidire e poi servite in tavola 12.
									

								

							
					    