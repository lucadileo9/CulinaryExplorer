Difficoltà: Facile
Facile da fare e facile da ricordare: la ricetta del Pound cake ha una storia molto antica, risalente all'Inghilterra del Settecento e un nome che rievoca proprio le dosi della ricetta, in un'epoca in cui la grande maggioranze delle persone non sapevano leggere e scrivere. Il pound cake si preparava proprio con "un pound" di burro, uno di zucchero, uno di farina e uno di uova. In questa golosa versione, ideale per colazione o per merenda, proponiamo il pound cake al limone e mirtilli, una combinazione davvero invitante. L'aggiunta di mirtilli freschi all'impasto e di una deliziosa glassa al limone rende questo dessert ancora più scenografico e ricco di gusto! Potrete anche decidere di aggiungere qualche frutto di bosco o donare al dolce un profumo di vaniglia unendo all'impasto i semini di una bacca, per renderlo ancora più particolare!


						
						

														INGREDIENTI
							
							                            
                                
    								
    									
    										
    										796
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    796
    					
    					    					    					
    					    Carboidrati
    					    g
    					    111.8
    					
    					    					    					
    					      di cui zuccheri
    					    g
    					    75
    					
    					    					    					
    					    Proteine
    					    g
    					    10.4
    					
    					    					    					
    					    Grassi
    					    g
    					    34.1
    					
    					    					    					
    					      di cui saturi
    					    g
    					    19.09
    					
    					    					    					
    					    Fibre
    					    g
    					    2
    					
    					    					    					
    					    Colesterolo
    					    mg
    					    227
    					
    					    					    					
    					    Sodio
    					    mg
    					    187
    					
    					    				
    			
                            
													


						
														
							
														Ingredienti per uno stampo da plumcake 26x11 cm
							

							
								

																	Burro
								
								
								(morbido)
																	220
									g
																

								

							
								

																	Zucchero
								
								
								
																	210
									g
																

								

							
								

																	Farina 00
								
								
								
																	290
									g
																

								

							
								

																	Uova
								
								
								(a temperatura ambiente)
																	4
									
																

								

							
								

																	Scorza di limone
								
								
								
																	1
									
																

								

							
								

																	Succo di limone
								
								
								
																	40
									g
																

								

							
								

																	Mirtilli
								
								
								
																	80
									g
																

								

							
								

																	Lievito in polvere per dolci
								
								
								
																	5
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per la glassa
							

							
								

																	Zucchero a velo
								
								
								
																	200
									g
																

								

							
								

																	Succo di limone
								
								
								
																	30
									g
																

								

							
														
							
						
														
							
														Per decorare
							

							
								

																	Menta
								
								
								
																	
									q.b.
																

								

							
								

																	Scorza di limone
								
								
								
																	
									q.b.
																

								

							
								

																	Mirtilli
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pound cake al limone e mirtilli, prelevate la scorza di un limone non trattato 1, tenendone da parte qualche ricciolo per la decorazione, e spremete 40 g di succo. In planetaria munita di fruste, ponete il burro a pezzetti e lo zucchero e lavoratelo a crema (2-3)
									

								

															

																		
																															
											
										
																														
																		Unite le uova, uno alla volta 4, facendo incorporare bene il precedente prima di aggiungere il successivo. Dopo il secondo uovo, l’impasto tenderà a “stracciare”, questo è dovuto allo squilibrio tra materia grassa e materia liquida, quindi cominciate ad alternare un cucchiaio di farina, setacciata insieme al lievito, alle uova 5. Aggiungete il sale 6
									

								

															

																		
																															
											
										
																														
																		Poi il succo 7 e la scorza di limone 8 e i mirtilli, mescolando tutto con una spatola con movimento dal basso verso l'alto 9. Abbiate cura di tenere da parte qualche mirtillo per la decorazione finale. 
									

								

															

																		
																															
											
										
																														
																		Trasferite l’impasto nello stampo da plumcake 26x11 imburrato e foderato con carta da forno 10 e livellatelo 11. Cuocete il pound cake in forno statico preriscaldato a 180° per circa 70 minuti (se forno ventilato provate a 160° per circa 50 minuti, coprendo con un foglio di carta da forno dopo 30 minuti di cottura se tendesse a scurirsi). Fate la prova dello stecchino prima di sfornare e lasciar intiepidire 12.
									

								

															

																		
																															
											
										
																														
																		Sformate il pound cake e lasciatelo raffreddare completamente su una gratella 13. Quindi preparate la glassa al limone: in una ciotola versate lo zucchero a velo, unite il succo di limone 14 e mescolate con un cucchiaio 15. 
									

								

															

																		
																															
											
										
																														
																		dovrete ottenere una salsa vischiosa e fluida 16; se la glassa dovesse risultare troppo dura aggiungete un po' di succo di limone, al contrario se troppo fluida aggiungete un altro po' di zucchero a velo. Colate la glassa al limone sul pound cake oramai fredda (17-18).
									

								

															

																		
																															
											
										
																														
																		Decorate con della scorza di limone 19 e qualche mirtillo 20 e servite il vostro pound cake al limone e mirtilli 21!
									

								

							
					    