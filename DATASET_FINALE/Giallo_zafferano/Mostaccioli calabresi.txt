Difficoltà: Facile
Sonia oggi è in compagnia di Ilaria, del blog Forno e fornelli, una giovane ed energica calabrese che ci presenta un dolce tipico della sua regione: i mostaccioli, croccanti biscotti al miele.
I mostaccioli hanno davvero pochi ingredienti, farina, lievito e tanto miele millefiori, impastati insieme per avere una pasta omogenea che viene poi modellata in tanti filoncini lunghi e appiattiti.
La forma dei mostaccioli può essere delle più svariate: questi biscotti vengono preparati per ogni lieto evento, matrimoni, battesimi, lauree, e a seconda delle zone in cui vengono preparati, dalle occasioni o dal messaggio che si vuole comunicare, la loro forma e decorazione varia.
La caratteristica dei mostaccioli è la sua consistenza compatta e "spaccadenti", molto dura, che permette ai mostaccioli anche di essere conservati a lungo.
I mostaccioli sono dei biscotti che si tramandano da molte generazioni; ogni famiglia ha la sua ricetta segreta. Scoprite con noi quella della nostra amica Ilaria!


						
						

														INGREDIENTI
							
							                            
                                
    								
    									
    										
    										697
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    697
    					
    					    					    					
    					    Carboidrati
    					    g
    					    155.7
    					
    					    					    					
    					      di cui zuccheri
    					    g
    					    89.9
    					
    					    					    					
    					    Proteine
    					    g
    					    11.6
    					
    					    					    					
    					    Grassi
    					    g
    					    3.1
    					
    					    					    					
    					      di cui saturi
    					    g
    					    0.98
    					
    					    					    					
    					    Fibre
    					    g
    					    2.2
    					
    					    					    					
    					    Colesterolo
    					    mg
    					    115
    					
    					    					    					
    					    Sodio
    					    mg
    					    18
    					
    					    				
    			
                            
													


						
														
							
														Ingredienti per circa 7 mostaccioli
							

							
								

																	Miele millefiori
								
								
								
																	500
									g
																

								

							
								

																	Farina 00
								
								
								
																	550
									g
																

								

							
								

																	Tuorli
								
								
								medi
																	3
									
																

								

							
								

																	Lievito in polvere per dolci
								
								
								
																	8
									g
																

								

							
														
							
						
														
							
														per spennellare e decorare
							

							
								

																	Miele millefiori
								
								
								
																	200
									g
																

								

							
								

																	Codetta
								
								
								
																	
									q.b.
																

								

							
														
							
						
														
							
														per la spianatoia
							

							
								

																	Farina 00
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i mostaccioli calabresi, per prima cosa setacciare la farina in una ciotola 1, insieme al lievito 2. Al centro unite i tuorli e una parte del miele 3
									

								

															

																		
																															
											
										
																														
																		quindi iniziate a sbattere con una forchetta per raccogliere gli ingredienti 4 e aggiungete il miele restante 5. Aggiungendo il miele in più riprese sarà più facile lavorare l'impasto, ma se siete più esperti potrete aggiungere gli ingredienti anche in una volta sola e impastare subito. Impastate gli ingredienti con le mani 6 e se necessario, aggiungete altra farina.
									

								

															

																		
																															
											
										
																														
																		Quando gli ingredienti saranno raccolti, trasferite l'impasto sulla spianatoia infarinata e continuate a impastare 7: dovrete procedere formando un filone 8 e piengando poi le estremità verso il centro 9. Se l'impasto risulta ancora appiccicoso, aggiungete altra farina.
									

								

															

																		
																															
											
										
																														
																		Continuate così fino ad ottenere un impasto omogeneo e compatto 10. Dividete l'impasto in parti da 140 g l’uno 11, ne verranno circa 7, e tenete da parte l’impasto che avanza perchè servirà per le decorazioni. Se volete potete fare i mostaccioli più piccoli o più grandi. Modellate ogni pezzo a foma di filoncino 12 lungo circa 30 cm e appiattitelo un po' con le mani così che risulti largo circa 4 cm e alto 2 cm circa.
									

								

															

																		
																															
											
										
																														
																		Disponete i mostaccioli su una leccarda coperta di carta da forno 13. Con la pasta restante, formate dei piccoli filoncini sottili 14 o delle palline e create le decorazioni da sistemare sulla superficie 15.
									

								

															

																		
																															
											
										
																														
																		Infornate i mostaccioli in forno statico già caldo a 180° per 35-40 minuti (forno ventilato 160° per 30 minuti) fino a che saranno diventati di un bel colore scuro 16. Una volta sfornati, spennellate i mostaccioli ancora caldi con il miele 17 e decorateli con la codette o confettini colorati 18 a piacere! Lasciate asciugare i mostaccioli per qualche ora in modo che l'impasto assorba il miele, si asciughi e l'impasto si indurisca. Servite i mostaccioli calabresi interi o divisi in pezzi come i cantucci!
									

								

							
					    