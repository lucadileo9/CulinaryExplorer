Difficoltà: Facile
A metà tra un piatto gourmet e un panino da street food, nasce proprio così la ricetta, e un po’ anche l’atmosfera, del nostro madame club sandwich. Le fette croccanti di pane tostato in padella, gli svariati ingredienti che compongono il panino alternandosi tra gli strati e l’immancabile uovo al tegamino mettono insieme due grandi classici. Da un lato infatti ritroviamo l’essenza del club sandwich, appunto i vari piani del panino, dall’altro invece l’uovo che deve essere posto in superficie come un normale croque madame. Siete incuriositi? Non vi resta che preparare il nostro madame club sandwich e decidere qual è l’atmosfera che meglio si adatta a voi!


												
						
						

														INGREDIENTI
							
							                            
                                
    								
    									
    										
    										775
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    775
    					
    					    					    					
    					    Carboidrati
    					    g
    					    55.5
    					
    					    					    					
    					      di cui zuccheri
    					    g
    					    7.33
    					
    					    					    					
    					    Proteine
    					    g
    					    39.7
    					
    					    					    					
    					    Grassi
    					    g
    					    43.8
    					
    					    					    					
    					      di cui saturi
    					    g
    					    17.08
    					
    					    					    					
    					    Fibre
    					    g
    					    4.2
    					
    					    					    					
    					    Colesterolo
    					    mg
    					    210
    					
    					    					    					
    					    Sodio
    					    mg
    					    888
    					
    					    				
    			
                            
													


						
							
														Ingredienti per 2 sandwich
							

							
								

																	Pane rustico
								
								
								
																	300
									g
																

								

							
								

																	Petto di tacchino
								
								
								arrosto
																	200
									g
																

								

							
								

																	Groviera
								
								
								
																	200
									g
																

								

							
								

																	Pomodori ramati
								
								
								
																	1
									
																

								

							
								

																	Uova
								
								
								
																	2
									
																

								

							
								

																	Spinacini
								
								
								
																	20
									g
																

								

							
								

																	Peperoni sott'olio
								
								
								arrosto
																	100
									g
																

								

							
								

																	Burro
								
								
								
																	40
									g
																

								

							
								

																	Maionese
								
								
								
																	80
									g
																

								

							
								

																	Paprika affumicata
								
								
								
																	1
									cucchiaio
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il madame club sandwich cominciate spalmando il burro su 6 fette di pane spesse circa 1,5 cm 1. Trasferitele in una padella antiaderente ben calda e fatele tostare per un paio di minuti 2 rigirando a metà cottura 3.
									

								

															

																		
																															
											
										
																														
																		Mettete da parte 4 e passate al resto delle preparazioni. Affettate sottilmente il formaggio 5 e poi il pomodoro 6.
									

								

															

																		
																															
											
										
																														
																		Versate la maionese in una ciotola e arricchitela con la paprika affumicata 7 quindi mescolate bene e spalmatela sulle fette di pane tostate 8. Componete il primo strato disponendo qualche fetta di formaggio e di pomodoro 9,
									

								

															

																		
																															
											
										
																														
																		le foglie di spinacino 10 e i peperoni arrosto sott’olio 11. Chiudete con la seconda fetta di pane 12
									

								

															

																		
																															
											
										
																														
																		e componete il secondo strato con maionese 13, i pomodori 14, il formaggio 15, 
									

								

															

																		
																															
											
										
																														
																		le fette di tacchino 16 e completate con le foglie di spinacino 17. Chiudete infine con l’ultima fetta di pane 18.
									

								

															

																		
																															
											
										
																														
																		Sciogliete una noce di burro in una padellina antiaderente a fiamma medio bassa 19 e quando è sufficientemente caldo il fondo aggiungete i sandwich 20. Fateli tostare per circa 3 minuti da un lato tenendoli coperti con il coperchio 21,
									

								

															

																		
																															
											
										
																														
																		a metà cottura rigirate proseguendo per altri 2 minuti sempre coperti 22. Quando i sandwich saranno pronti metteteli da parte e, nella stessa padellina ancora unta, cuocete le uova per un paio di minuti 23. Dividete a metà i due panini e posizionate le vostre uova al tegamino sulle due metà dei vostri madame club sandwich ed eccoli pronti per essere gustati: buon appetito 24!
									

								

							
					    