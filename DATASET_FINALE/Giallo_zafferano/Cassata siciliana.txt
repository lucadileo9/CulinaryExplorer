Difficoltà: Difficile
La cassata, prodotto della pasticceria siciliana, e più specificatamente di Palermo, merita il posto d'onore tra i dolci tipici di questa regione, insieme a cannoli, paste di mandorla e pizzicotti. La cassata, nata per celebrare la Pasqua dopo i sacrifici quaresimali, è divenuta di consumo comune durante tutto l'anno ed è solo uno dei molteplici dolci di Pasqua che celebrano questa festività. I decori sono barocchi e sontuosi, a differenza della variante al forno, e la sua derivazione in realtà è di origine araba: il nome deriva dal vocabolo arabo "Quas'at", che significa scodella grande e tonda, e la ricchezza dei suoi ingredienti rispecchia le caratteristiche della cucina saracena, che ama armonizzare sapori contrastanti, come il Pan di Spagna ripieno di ricotta impastata con zucchero e pezzetti di cioccolato. Apparentemente semplice da realizzare, la preparazione della cassata alla siciliana richiede invece molta abilità, soprattutto per creare le elaborate decorazioni di cui è largamente provvista. Preparala anche tu per terminare in bellezza il tuo menù!

Scoprite anche le nostre cassatine, una versione monoporzione di questo splendido dolce!


						
						

														INGREDIENTI
							
							                            
                                
    								
    									
    										
    										1029
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1029
    					
    					    					    					
    					    Carboidrati
    					    g
    					    167.8
    					
    					    					    					
    					      di cui zuccheri
    					    g
    					    144.8
    					
    					    					    					
    					    Proteine
    					    g
    					    24.5
    					
    					    					    					
    					    Grassi
    					    g
    					    28.3
    					
    					    					    					
    					      di cui saturi
    					    g
    					    13.21
    					
    					    					    					
    					    Fibre
    					    g
    					    2.8
    					
    					    					    					
    					    Colesterolo
    					    mg
    					    271
    					
    					    					    					
    					    Sodio
    					    mg
    					    268
    					
    					    				
    			
                            
													


						
														
							
														Ingredienti per il ripieno
							

							
								

																	Gocce di cioccolato fondente
								
								
								
																	100
									g
																

								

							
								

																	Arancia candita
								
								
								(facoltativo)
																	50
									g
																

								

							
								

																	Ricotta di pecora
								
								
								
																	1,2
									kg
																

								

							
								

																	Zucchero a velo
								
								
								
																	280
									g
																

								

							
														
							
						
														
							
														per il pan di spagna e la bagna:
							

							
								

																	Uova
								
								
								medie
																	10
									
																

								

							
								

																	Farina 00
								
								
								
																	300
									g
																

								

							
								

																	Zucchero
								
								
								
																	300
									g
																

								

							
								

																	Sale fino
								
								
								
																	1
									pizzico
																

								

							
								

																	Zucchero
								
								
								(per la bagna)
																	50
									g
																

								

							
								

																	Acqua
								
								
								(per la bagna)
																	150
									ml
																

								

							
								

																	Maraschino
								
								
								
																	½
									bicchierino
																

								

							
								

																	Scorza di limone
								
								
								
																	½
									
																

								

							
														
							
						
														
							
														per la glassa fondente
							

							
								

																	Zucchero a velo
								
								
								
																	350
									g
																

								

							
								

																	Acqua
								
								
								
																	
									q.b.
																

								

							
														
							
						
														
							
														per decorare
							

							
								

																	Frutta candita
								
								
								mista (zuccata, mandarini, pere, ciliegie, fichi, ecc)
																	
									q.b.
																

								

							
								

																	Marzapane
								
								
								
																	200
									g
																

								

							
								

																	Pasta di pistacchi
								
								
								
																	20
									g
																

								

							
														
							
						
														
							
														per la ghiaccia reale
							

							
								

																	Albumi
								
								
								
																	1
									
																

								

							
								

																	Zucchero a velo vanigliato
								
								
								
																	150
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Iniziate la preparazione della cassata siciliana il giorno prima di servirla. Realizzate un Pan di Spagna con gli ingredienti sopra indicati e seguendo il procedimento che trovate cliccando qui. Cuocetelo in una teglia rettangolare delle dimensioni di 35 cm x 25 cm 1 e lasciatelo quindi raffreddare (lo prepariamo un giorno prima in modo che si possa tagliare senza sbriciolarsi troppo). Sgocciolate per bene la ricotta di pecora dentro ad un colino 2 e poi mischiatela in una ciotola assieme allo zucchero a velo vanigliato 3: coprite la ciotola con pellicola trasparente e mettete il tutto in frigorifero per una notte.
									

								

															

																		
																															
											
										
																														
																		L'indomani, passate due volte al setaccio la ricotta  4 fino ad ottenere una crema liscia e soffice. A questo punto unite alla crema il cioccolato a gocce 5 (e, se vi piace, l'arancia candita tagliata a piccoli dadini) e ponete la farcia ottenuta in frigorifero dentro ad una ciotola coperta con pellicola trasparente. Preparate il marzapane verde impastando il marzapane assieme alla pasta di pistacchi 6 (se non la trovate potete utilizzare del colorante verde per alimenti),  spolverizzando il piano di lavoro con poco zucchero a velo. Se volete preparare da voi la pasta reale, mettete in un tegame 125 gr di zucchero e 50 ml di acqua. Portate ad ebollizione e non appena lo zucchero inizierà a filare (112°-115°), togliete il pentolino dal fuoco; incorporate 125 g di farina di mandorle pelate (che otterrete frullando le mandorle pelate con un macinino da caffè con piccoli intervalli per non surriscaldarle e fare fuoriuscire l’olio) , la pasta di pistacchi e 1 bustina di vanillina. Mescolate fino ad ottenere un impasto omogeneo e poi versatelo su di un tavolo di marmo freddo. Appena la pasta reale sarà raffreddata, lavoratela fino a farla diventare liscia e compatta (se dovesse servire, utilizzate dello zucchero a velo alla stessa stregua della farina).
									

								

															

																		
																															
											
										
																														
																		Stendete il marzapane in una sfoglia larga 12 cm e spessa 1/2 cm 7, quindi tagliatela in due nel senso della lunghezza (otterrete due strisce larghe 6 cm) e ricavate dei pezzetti di pasta dalla forma simile ad un trapezio 8. Per la cassata si utilizzerà una particolare tortiera tonda dai bordi svasati alti circa 5 cm e dal fondo leggermente rialzato, tipica di Palermo: quella utilizzata in questa ricetta ha un diametro di 30 cm nella sua parte più larga. Tagliate il pan di spagna in strisce alte almeno 6 cm dalle quali ricaverete anche in questo caso dei trapezi (proprio perchè i bordi della tortiera sono svasati) 9.
									

								

															

																		
																															
											
										
																														
																		Spolverizzate la tortiera molto bene con zucchero a velo 10 e poi foderate i bordi alternando i trapezi di pan di spagna a quelli di marzapane verde 11, pressando bene verso i lati e stando attenti a non lasciare spazi tra uno e l'altro. Se il pezzetto appena poggiato avrà il lato superiore più largo di quello inferiore, il seguente dovrà avere le caratteristiche opposte 12. I trapezi possono essere posizionati sia con la parte scura verso l'esterno, sia verso l'interno (vedi video).
									

								

															

																		
																															
											
										
																														
																		Una volta completato tutto il perimetro della tortiera, si potrà poggiare il fondo, con la parte spugnosa verso il basso 13. Premete bene i bordi del pan di spagna per farlo aderire meglio alla sagoma della tortiera 14. Ora, con un coltello dalla lama liscia e affilata, potete pareggiare i pezzetti che fuoriescono dai bordi laterali della tortiera 15.
									

								

															

																		
																															
											
										
																														
																		Se volete potete preparare una bagna per inumidire il pan di spagna: sciogliete 50 gr di zucchero in 150 ml di acqua, assieme alla scorza di mezzo limone (o arancia) e mezzo bicchierino di liquore a scelta (maraschino, cointreau, alchermes, strega, ecc) e fatela raffreddare. Poi versate la bagna sul pan di spagna Ora potete riempire la base con la crema di ricotta, che livellerete con una spatola 17. Sbriciolate sul fondo della cassata i rimasugli di pan di spagna avanzato 18, coprite con della pellicola trasparente e mettete in frigorifero per almeno due-tre ore (meglio se tutta la notte).
									

								

															

																		
																															
											
										
																														
																		Quando la cassata sarà ben compatta e i profumi mischiati, capovolgetela su di un piatto 19 e preparate la glassa fondente, mettendo in un pentolino lo zucchero a velo assieme a poca acqua 20, quanta ne servirà per ottenere un composto cremoso e ancora bianco. Non appena sfiorerà il bollore, il fondente sarà pronto per essere colato al centro della cassata  21 e spalmato con una spatola.
									

								

															

																		
																															
											
										
																														
																		Fate la stessa cosa anche sui lati della cassata: come noterete, il fondente si asciugherà quasi istantaneamente non appena spalmato e dovrà avere una consistenza lucida e trasparente 23. Ora potete passare alla decorazione della cassata: tagliate delle strisce di zuccata (zucca candita) e della frutta candita a pezzetti. Poggiate le fette di zuccata sulla cassata incurvandoli come per formare i petali di un fiore al centro del quale metterete, per esempio, un mandarino candito tagliato a metà (23-24).
									

								

															

																		
																															
											
										
																														
																		Divertitevi a decorare la cassata con la frutta candita a vostra disposizione alternando vari colori e cromie 25. Il tocco finale sarà dato dalla decorazione con la ghiaccia reale, che realizzerete sbattendo un albume a neve e aggiungendo poco alla volta lo zucchero a velo fino ad ottenere una consistenza molto densa. Con una tasca da pasticciere munita di bocchetta con foro piuttosto sottile, create delle decorazioni sia sulla frutta 26 che sui bordi della cassata 27, per renderla ancora più ricca e sontuosa. Ora la vostra magnifica cassata siciliana è pronta per essere gustata!
									

								

							
					    