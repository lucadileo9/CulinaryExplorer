Difficoltà: Facile
Le seppie in umido sono un classico della cucina mediterranea, amato per il suo sapore genuino e la facilità di preparazione. In questa ricetta vi spieghiamo come realizzare la variante in bianco: le seppie in umido senza pomodoro! Il metodo di cottura è lo stesso, ma al posto del sugo abbiamo aggiunto le patate così da ottenere un secondo di pesce completo e nutriente. Seppie e patate, d’altronde, sono una coppia vincente con cui non si rischia mai di sbagliare! Se state cercando un piatto semplice e gustoso per i vostri menù di mare, quindi, non dovete far altro che seguire questa ricetta e servire le seppie in umido senza pomodoro con delle bruschette condite con aglio e olio… il successo è garantito.


												
						
						

														INGREDIENTI
							
													


						
							
							

							
								

																	Seppie
								
								
								(pulite)
																	800
									g
																

								

							
								

																	Patate
								
								
								
																	600
									g
																

								

							
								

																	Aglio
								
								
								
																	2
									spicchi
																

								

							
								

																	Vino bianco secco
								
								
								
																	200
									g
																

								

							
								

																	Acqua
								
								
								
																	200
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Prezzemolo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le seppie in umido senza pomodoro per prima cosa occupatevi della pulizia delle seppie (in alternativa chiedete al vostro pescivendolo di fiducia di pulirle): staccate la testa dal corpo 1, eliminate becco e occhi 2, poi aprite il mantello ed eliminate la pelle. Infine sciacquatele bene sotto l’acqua corrente, compresi i tentacoli. Tagliate le seppie a strisce della larghezza di circa mezzo centimetro 3.
									

								

															

																		
																																											
											
										
																						
											
										
																						
											
										
																																										
																		Pelate le patate e dividetele a metà per il lungo, poi tagliatele ulteriormente a metà e infine riducetele a cubetti non troppo grandi 4. In una padella fate soffriggere gli spicchi di aglio in camicia 5, poi aggiungete le seppie 6 e rosolate per un paio di minuti a fuoco vivace.
									

								

															

																		
																																											
											
										
																						
											
										
																						
											
										
																																										
																		Unite le patate 7 e sfumate con il vino bianco 8, poi lasciate evaporare la parte alcolica 9.
									

								

															

																		
																																											
											
										
																						
											
										
																						
											
										
																																										
																		Versate nella padella un bicchiere di acqua 10, salate 11 e pepate, poi abbassate la fiamma e coprite con il coperchio 12. Cuocete a fuoco basso per circa 30 minuti, mescolando di tanto in tanto.
									

								

															

																		
																																											
											
										
																						
											
										
																						
											
										
																																										
																		Trascorso questo tempo assaggiate le patate per verificare che siano cotte: dovranno risultare morbide ma non sfaldate. Alzate quindi la fiamma e lasciate addensare il fondo di cottura per circa 5 minuti, dopodiché rimuovete l’aglio dalla padella 13 e profumate con il prezzemolo tritato 14. Le vostre seppie in umido senza pomodoro sono pronte per essere servite 15!
									

								

							
					    