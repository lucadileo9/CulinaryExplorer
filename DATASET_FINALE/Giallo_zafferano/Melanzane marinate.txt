Difficoltà: Molto facile
Le melanzane marinate sono un contorno estivo fresco e genuino, perfetto per accompagnare secondi piatti di carne o pesce, oppure da gustare su croccanti crostini di pane! Prepararle è molto semplice, si parte dalla base grigliata e poi si passa ad una saporita marinatura: riposando le melanzane assorbiranno profumi e aromi! Per addolcire il gusto deciso delle melanzane ci siamo ispirati al carpaccio di melanzane realizzando una marinatura aromatica preparata con un'emulsione di olio e aceto, con aggiunta di erbe profumate, aglio e peperoncino fresco. Approfittate dell'abbondanza di melanzane, in questa calda stagione per preparare altri appetitosi piatti come le melanzane in agodolce, melanzane gratinate, sfiziose al forno o come classica parmigiana!


												
						
						

														INGREDIENTI
							
													


						
							
							

							
								

																	Melanzane
								
								
								
																	700
									g
																

								

							
								

																	Olio extravergine d'oliva
								
								
								
																	100
									g
																

								

							
								

																	Aceto di vino bianco
								
								
								
																	40
									g
																

								

							
								

																	Peperoncino fresco
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Maggiorana
								
								
								
																	2
									rametti
																

								

							
								

																	Timo
								
								
								
																	3
									rametti
																

								

							
								

																	Menta
								
								
								
																	1
									rametto
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le melanzane marinate iniziate pulendo le melanzane: lavatele e asciugatele, poi eliminate il picciolo 1 e tagliatele a fette spesse circa 5-6 mm 2. Ungete una piastra con l'olio 3 e scaldatela. 
									

								

															

																		
																																											
											
										
																						
											
										
																						
											
										
																																										
																		Grigliate le melanzane sulla griglia caldissima prima su un lato 4 e poi sull’altro 5; man mano mettete su un piatto 6. Quando avrete finito lasciate raffreddare e intanto preparate il condimento. 
									

								

															

																		
																																											
											
										
																						
											
										
																						
											
										
																																										
																		Sbucciate l’aglio, togliete l’anima e affettate sottilmente 7. Pulite il peperoncino strofinandolo tra le dita per far uscire i semi 8 e poi affettate sottilmente 9. 
									

								

															

																		
																																											
											
										
																						
											
										
																						
											
										
																																										
																		Ponete aglio e peperoncino tritati in una ciotola. Pulite e tritate le erbe aromatiche fresche 11. Trasferite anche queste nella ciotolina 12.
									

								

															

																		
																																											
											
										
																						
											
										
																						
											
										
																																										
																		Versate olio 13 e aceto 14 e mescolate con una forchetta 15.  
									

								

															

																		
																																											
											
										
																						
											
										
																						
											
										
																																										
																		Cospargete con l'emulsione aromatica le melanzane disposte nel piatto da portata 16. Condite con un pizzico di sale 17 e coprite lasciando riposare in frigo per qualche ora, dopodiché potete consumare le vostre melanzane marinate 18.
									

								

							
					    