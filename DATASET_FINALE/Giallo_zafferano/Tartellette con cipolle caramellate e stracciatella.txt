Difficoltà: Facile
Le tartellette con cipolle caramellate e stracciatella sono dei cestini di pasta brisèe al pomodoro farciti con ingredienti sfiziosi che rappresentano una ricetta originale ed accattivante per iniziare con gusto una cena tra amici.
Croccanti involucri realizzati con la pasta brisèe tradizionale alla quale si aggiunge un tocco di sapore con il concentrato di pomodoro in modo da ottenere una sfoglia rossa.
La farcitura è ricca e dai sapori agrodolci: cipolle rosse di Tropea caramellate in padella con burro e zucchero di canna, uno strato di stracciatella e un tocco sapido dato dalle acciughe e dai fior di capperi.
Servite le tartellette con cipolle caramellate e stracciatella come antipasto per stuzzicare l’appetito dei vostri ospiti!


						
						

														INGREDIENTI
							
							                            
                                
    								
    									
    										
    										496
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    496
    					
    					    					    					
    					    Carboidrati
    					    g
    					    31
    					
    					    					    					
    					      di cui zuccheri
    					    g
    					    5.6
    					
    					    					    					
    					    Proteine
    					    g
    					    10.6
    					
    					    					    					
    					    Grassi
    					    g
    					    36.6
    					
    					    					    					
    					      di cui saturi
    					    g
    					    21.09
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    110
    					
    					    					    					
    					    Sodio
    					    mg
    					    464
    					
    					    				
    			
                            
													


						
														
							
														Ingredienti per la pasta brisèe (per 6 tartellette)
							

							
								

																	Burro
								
								
								
																	100
									g
																

								

							
								

																	Farina 00
								
								
								
																	200
									g
																

								

							
								

																	Acqua
								
								
								ghiacciata
																	70
									ml
																

								

							
								

																	Concentrato di pomodoro
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per il ripieno
							

							
								

																	Stracciatella
								
								
								
																	250
									g
																

								

							
								

																	Cipolle rosse di Tropea
								
								
								
																	2
									
																

								

							
								

																	Acciughe sott'olio
								
								
								
																	6
									
																

								

							
								

																	Frutti di cappero 
								
								
								
																	6
									
																

								

							
								

																	Burro
								
								
								
																	40
									g
																

								

							
								

																	Zucchero di canna
								
								
								
																	2
									cucchiai
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le tartellette con cipolle caramellate e stracciatella iniziate dalla preparazione dell'impasto di base seguendo la nostra ricetta della Pasta brisèe al pomodoro. Per preparare la pasta brisèe al pomodoro iniziate mescolando il concentrato di pomodoro nell’acqua ghiacciata (1-2). Procedete con tecnica della sabbiatura: ponete in un mixer la farina setacciata, il burro a pezzi freddo di frigo 3, un pizzico di sale e frullare il tutto fino ad ottenere un composto dall'aspetto sabbioso.
									

								

															

																		
																															
											
										
																														
																		Disponete il composto ottenuto su una spianatoia infarinata nella classica forma a fontana e aggiungete al centro il concentrato di pomodoro diluito nell'acqua 4, impastate il tutto velocemente 5 fino ad ottenere un impasto compatto, sodo ed abbastanza elastico. Una volta pronta, avvolgete la vostra pasta brisèe in un foglio di pellicola da cucina 6 e lasciatela riposare in frigo per almeno 40 minuti.
									

								

															

																		
																															
											
										
																														
																		Passati i 40 minuti la pasta brisèe sarà pronta per essere utilizzata. Disponete il panetto di pasta brisèe su una spianatoia leggermente infarinata e stendetela con il mattarello 7 a uno spessore molto sottile, circa 3-4 mm, imburrate 8 e infarinate gli stampi da crostatine del diametro di prescelto per la cottura e adagiate la sfoglia sullo stampo 9,
									

								

															

																		
																															
											
										
																														
																		fatela aderire bene e coi rebbi di una forchetta bucherellate il fondo della pasta 10. Ora procedete con la cottura alla cieca seguendo la nostra scheda Come fare la cottura alla cieca. Mettete all’interno dello stampo i legumi secchi o dei pesi adatti a questa cottura come le sfere di ceramica 11. Infornate la pasta per circa 15 minuti in forno già caldo a 180 gradi. A cottura ultima Sfornatela e eliminate i pesi, lasciatela raffreddare 12.
									

								

															

																		
																															
											
										
																														
																		Occupatevi della farcitura: affettate le cipolle 13 e ponetele in una padella in cui avete fatto sciogliere il burro, fatele leggermente appassire e poi aggiungete lo zucchero di canna 14 e fate cuocere a fuoco dolce finché non saranno caramellate 15.
									

								

															

																		
																															
											
										
																														
																		Procedete con la farcitura: ponete uno strato di cipolle caramellate 16. Prendete la burrata ed estraete la stracciatella, scolatela in modo che sia meno bagnata possibile e infine sfilacciatela e ponetela sulle tartellette 17,  al centro aggiungete un’acciuga arrotolata e per ultimo un fior di cappero 18. Le vostre tartellette con cipolle caramellate e stracciatella sono pronte per essere gustate.
									

								

							
					    