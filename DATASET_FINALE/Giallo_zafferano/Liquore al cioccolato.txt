Difficoltà: Molto facile
Se siete alla ricerca di un’idea regalo home-made che faccia felici i vostri amici gourmet, la nostra ricetta fa proprio al caso vostro: dal buon sapore dolce e rotondo, con una consistenza voluttuosa e densa al punto giusto, il liquore al cioccolato saprà conquistare i cuori e i palati di tutti, soprattutto gli amanti della classica cioccolata calda! Bottigliette da regalare a Natale o nelle occasioni speciali, ma non solo: una piccola scorta di liquore al cioccolato non può mancare nel frigo di chi, nelle fredde sere d’inverno, ama concedersi un momento di calore e dolcezza, da solo o in compagnia. E per i più golosi, la versatilità di questa “delizia liquida” non avrà confini: aggiunta al gelato per sontuosi affogati, abbinata a biscotti al burro salato per scaldarsi di fronte al camino, o addirittura per correggere il caffè, il liquore al cioccolato saprà regalare piaceri sempre nuovi… sempre irresistibili!


												
						
						

														INGREDIENTI
							
							                            
                                
    								
    									
    										
    										117
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    117
    					
    					    					    					
    					    Carboidrati
    					    g
    					    11.7
    					
    					    					    					
    					      di cui zuccheri
    					    g
    					    11.3
    					
    					    					    					
    					    Proteine
    					    g
    					    1.8
    					
    					    					    					
    					    Grassi
    					    g
    					    4.3
    					
    					    					    					
    					      di cui saturi
    					    g
    					    2.49
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    8
    					
    					    					    					
    					    Sodio
    					    mg
    					    44
    					
    					    				
    			
                            
													


						
							
														Ingredienti per circa 1,3 l di liquore al cioccolato
							

							
								

																	Latte intero
								
								
								
																	750
									g
																

								

							
								

																	Zucchero
								
								
								
																	250
									g
																

								

							
								

																	Panna fresca liquida
								
								
								
																	250
									g
																

								

							
								

																	Alcol puro
								
								
								
																	150
									g
																

								

							
								

																	Cacao amaro in polvere
								
								
								
																	100
									g
																

								

							
								

																	Cioccolato fondente
								
								
								
																	100
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il liquore al cioccolato, cominciate unendo il latte e la panna in una pentola capiente 1. Aggiungete lo zucchero 2 e cominciate a far scaldare il composto. Unite anche il cacao 3
									

								

															

																		
																															
											
										
																														
																		Cominciando immediatamente ad amalgamare con la frusta per evitare la formazione di grumi 4. Continuando a mescolare con la frusta portate dolcemente a bollore 5. Lasciate sobbollire per circa 10 minuti, continuando a mescolare; quindi unite il cioccolato tritato grossolanamente 6
									

								

															

																		
																															
											
										
																														
																		Amalgamate con cura fino a farlo sciogliere, spegnete il fuoco e lasciate intiepidire. Aggiungete infine l’alcool 7, e amalgamate accuratamente anch’esso. Filtrate il composto attraverso un colino a maglie strette 8, in modo da scongiurare eventuali grumi residui. Una volta completamente raffreddato, distribuite il liquore al cioccolato in bottiglie pulite e completamente asciutte 9. Chiudete ermeticamente le bottiglie, conservatele in frigo e lasciate maturare il liquore per 20-30 giorni prima del consumo, così che il sapore dell’alcool risulti più morbido e meno invadente. Agitate il liquore prima di consumarlo.
									

								

							
					    