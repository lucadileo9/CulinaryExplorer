Difficoltà: Molto facile
Crema pasticcera, chantilly o diplomatica? Queste deliziose creme sono fra le più amate e utilizzate in pasticceria, ma oggi vi proponiamo una variante fresca e leggera: la crema allo yogurt! Realizzata con yogurt greco e panna montata, è molto facile da preparare e non necessita di cottura. Ottima da gustare da sola come dessert, magari guarnita con frutti di bosco o scaglie di cioccolato, è ideale anche per arricchire i vostri dolci preferiti. Provatela come ripieno per una torta morbida, per esempio, oppure utilizzatela per farcire una torta a strati… con la sua consistenza liscia e vellutata siamo certi che la crema allo yogurt vi ispirerà tante golose idee!


												
						
						

														INGREDIENTI
							
													


						
							
														Per circa 500 g di crema allo yogurt
							

							
								

																	Yogurt greco 2% di grassi
								
								
								(freddo di frigo)
																	250
									g
																

								

							
								

																	Panna fresca liquida
								
								
								(fredda di freezer)
																	250
									g
																

								

							
								

																	Zucchero a velo
								
								
								
																	30
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Prima di preparare la crema allo yogurt mettete in freezer 2 ciotole di vetro per un'ora. Ponete in freezer anche la panna fresca liquida. Quando le ciotole saranno gelide, versate la panna fresca liquida in una delle due 1 e aggiungete lo zucchero a velo 2, poi montate con le fruste elettriche 3.
									

								

															

																		
																																											
											
										
																						
											
										
																						
											
										
																																										
																		Dovrete ottenere una consistenza soda e ferma 4. Ora versate lo yogurt nell’altra ciotola freddissima di freezer e mescolate con la spatola per ammorbidirlo 5, poi unite la panna montata 6.
									

								

															

																		
																																											
											
										
																						
											
										
																						
											
										
																																										
																		Incorporate la panna montata allo yogurt mescolando delicatamente dal basso verso l’alto 7. Quando il composto sarà omogeneo, coprite la ciotola con pellicola 8 e riponete in frigorifero per almeno un’ora. Trascorso questo tempo la crema allo yogurt è pronta per essere utilizzata 9!
									

								

							
					    