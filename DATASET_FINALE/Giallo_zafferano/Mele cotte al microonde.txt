Difficoltà: Molto facile
Le mele cotte al microonde sono una versione espressa, facile e veloce, della tradizionale ricetta casalinga. La cottura in microonde sarà più rapida e allo stesso tempo tratterrà comunque tutto il gusto e l'aroma di questo dessert di frutta. Proprio come nelle pere cotte, ritroverete anche qui lo stesso gusto rustico e genuino, da arricchire con spezie a piacere per rendere più accattivante il sapore. Per una resa ottimale abbiamo scelto le mele della qualità golden, succose e dalla consistenza croccante, ideali per la preparazione di dolci come questo e anche di altri classici intramontabili della cucina di tutti i giorni, come la torta di mele o il crumble, ottimi da gustare a merenda o a colazione.


												
						
						

														INGREDIENTI
							
							                            
                                
    								
    									
    										
    										162
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    162
    					
    					    					    					
    					    Carboidrati
    					    g
    					    25
    					
    					    					    					
    					      di cui zuccheri
    					    g
    					    25
    					
    					    					    					
    					    Proteine
    					    g
    					    0.4
    					
    					    					    					
    					    Grassi
    					    g
    					    6.7
    					
    					    					    					
    					      di cui saturi
    					    g
    					    4.16
    					
    					    					    					
    					    Fibre
    					    g
    					    3
    					
    					    					    					
    					    Colesterolo
    					    mg
    					    19
    					
    					    					    					
    					    Sodio
    					    mg
    					    6
    					
    					    				
    			
                            
													


						
							
							

							
								

																	Mele Golden
								
								
								
																	4
									
																

								

							
								

																	Zucchero
								
								
								
																	30
									g
																

								

							
								

																	Cannella in polvere
								
								
								
																	1
									cucchiaino
																

								

							
								

																	Succo di limone
								
								
								
																	1
									
																

								

							
								

																	Burro
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le mele cotte al microonde lavate 1 e sbucciate le mele 2, quindi tagliatele a pezzetti di circa 2 cm 3. 
									

								

															

																		
																																											
											
										
																						
											
										
																						
											
										
																																										
																		Versate le mele all’interno di una ciotola e bagnatele con il succo di limone 4.Unite anche lo zucchero 5 e la cannella 6 e mescolate il tutto per insaporire.
									

								

															

																		
																																											
											
										
																						
											
										
																						
											
										
																																										
																		Scegliete una pirofila in ceramica o in pyrex indicata per il microonde e imburrate il fondo 7.Versate le mele a pezzi al suo interno, distribuite omogeneamente il contenuto nella pirofila 8 e cuocete in microonde alla massima potenza (1000 W) per 10 minuti. Una volta cotte, sfornate le mele facendo attenzione, e lasciarle leggermente intiepidire prima di servirle 9.
									

								

							
					    