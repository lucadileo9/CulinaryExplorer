Difficoltà: Facile
Pensate a un dolce con la Nutella, elevatelo all’ennesima potenza e otterrete una delle torte più golose e invitanti in assoluto: la torta alla Nutella! Una ricetta per le grandi occasioni, quelle in cui è concesso cedere a conturbanti peccati di gola come questa soffice torta al cacao e nocciole ricoperta con una morbida crema alla Nutella e mascarpone. D’altronde gli amanti della Nutella, la famosa crema spalmabile al cioccolato e nocciole, lo sanno bene: resistere a una tale delizia è impossibile quindi tanto vale lasciarsi tentare, almeno per un giorno… Che sia una meritata ricompensa dopo una dura giornata di lavoro oppure un ambito premio per i successi scolastici dei più piccoli, la torta alla Nutella preparata con le vostre mani sarà sicuramente motivo di gioia e gratificazione!


						
						

														INGREDIENTI
							
							                            
                                
    								
    									
    										
    										509
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    509
    					
    					    					    					
    					    Carboidrati
    					    g
    					    41.4
    					
    					    					    					
    					      di cui zuccheri
    					    g
    					    31.4
    					
    					    					    					
    					    Proteine
    					    g
    					    10
    					
    					    					    					
    					    Grassi
    					    g
    					    33.8
    					
    					    					    					
    					      di cui saturi
    					    g
    					    14.63
    					
    					    					    					
    					    Fibre
    					    g
    					    2.3
    					
    					    					    					
    					    Colesterolo
    					    mg
    					    106
    					
    					    					    					
    					    Sodio
    					    mg
    					    177
    					
    					    				
    			
                            
													


						
														
							
														per uno stampo del diametro di 24 cm
							

							
								

																	Nutella
								
								
								
																	250
									g
																

								

							
								

																	Farina 00
								
								
								
																	150
									g
																

								

							
								

																	Farina di nocciole
								
								
								
																	50
									g
																

								

							
								

																	Zucchero
								
								
								
																	100
									g
																

								

							
								

																	Latte intero
								
								
								
																	150
									g
																

								

							
								

																	Lievito in polvere per dolci
								
								
								
																	16
									g
																

								

							
								

																	Uova
								
								
								medie
																	4
									
																

								

							
								

																	Burro
								
								
								(ammorbidito)
																	60
									g
																

								

							
								

																	Cacao amaro in polvere
								
								
								
																	50
									g
																

								

							
								

																	Caffè solubile
								
								
								(in granuli)
																	1
									cucchiaino
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per decorare
							

							
								

																	Nutella
								
								
								
																	200
									g
																

								

							
								

																	Mascarpone
								
								
								
																	300
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la torta alla Nutella ponete il burro ammorbidito in una planetaria munita di frusta, unite lo zucchero semolato 1 e azionate la macchina per ottenere una crema, dividete gli albumi dai tuorli e unite questi ultimi all’impasto 2 , continuate a mescolare per amalgamare gli ingredienti. Stemperate la nutella con il latte tiepido 3
									

								

															

																		
																															
											
										
																														
																		mescolando con un cucchiaio 4, aggiungete il caffè solubile in granuli e mescolate fino a completo scioglimento 5. Versate la crema ottenuta nella planetaria 6 sempre mescolando con le fruste.
									

								

															

																		
																															
											
										
																														
																		Setacciate la farina 7, il lievito e il cacao in polvere (8 ), aggiungete anche la farina di nocciole 9
									

								

															

																		
																															
											
										
																														
																		incorporate le polveri all’impasto un cucchiaio alla volta 10 mantenendo azionata la macchina. Trasferite l’impasto in una ciotola, a parte montate a neve gli albumi 11 con un pizzico di sale e incorporateli al composto delicatamente 12.
									

								

															

																		
																															
											
										
																														
																		Imburrate e foderate con carta da forno una teglia del diametro di 24 cm, versate l’impasto all’interno e livellate la superficie con una spatola 13. Cuocete in forno preriscaldato statico a 180° per 35 minuti (o in forno ventilato a 160° per 25 minuti). A cottura ultimata 14, sfornate la torta e lasciatela raffreddare prima di sformarla su un piatto di portatala. Occupatevi della crema: ponete il mascarpone in una ciotola, aggiungete la Nutella 15 e mescolate per amalgamarli.
									

								

															

																		
																															
											
										
																														
																		Ponete la torta sformata su un piatto di portata e guarnite la superficie con la crema di Nutella e mascarpone, distribuendola con un cucchiaio 16 per creare un motivo ondulato. Terminate con qualche cucchiaino di Nutella a piacere 17. La vostra torta alla Nutella è pronta per essere gustata 18!
									

								

							
					    