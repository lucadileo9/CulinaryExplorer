Difficoltà: Media
I cuori di sfoglia dolci sono dei deliziosi vol-au-vent a forma di cuore farciti con due golosi ripieni; un'idea veloce e sfiziosa se non sapete cosa regalare a San Valentino! Questi graziosi cuoricini hanno una grande versatilità perché possono essere riempiti con creme dolci o salate e di conseguenza, essere serviti come dessert o come originali antipasti. In questa ricetta vi proponiamo due diversi ripieni dolci, uno a base di ricotta e cioccolato e uno a base di crema chantilly e amarene...buon San Valentino! Clicca qui per visualizzare la ricetta dei cuori di sfoglia salati.


						
						

														INGREDIENTI
							
													


						
														
							
														Ingredienti per 8 cuori di sfoglia
							

							
								

																	Pasta Sfoglia
								
								
								
																	1
									rotolo
																

								

							
								

																	Uova
								
								
								
																	1
									
																

								

							
														
							
						
														
							
														per il ripieno alla ricotta e cioccolato
							

							
								

																	Ricotta
								
								
								
																	100
									g
																

								

							
								

																	Gocce di cioccolato fondente
								
								
								
																	
									q.b.
																

								

							
								

																	Panna fresca liquida
								
								
								
																	1
									cucchiaino
																

								

							
								

																	Zucchero a velo
								
								
								
																	
									q.b.
																

								

							
														
							
						
														
							
														per il ripieno alle amarene
							

							
								

																	Panna fresca liquida
								
								
								
																	125
									g
																

								

							
								

																	Zucchero a velo
								
								
								
																	25
									g
																

								

							
								

																	Amarene sciroppate
								
								
								
																	4
									
																

								

							
								

																	Baccello di vaniglia
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cuori di sfoglia iniziate accendendo il forno a 200°, srotolate la sfoglia e con uno stampino a forma di cuore, ricavate 24 cuori , 8 lasciateli interi mentre i restanti 16 forateli con uno stampino a cuore di dimensioni più piccole (1-2). Sovrapponete due cuori forati sopra ciascun cuore interno avendo cura di spennellare la superficie di ogni strato per far aderire bene i bordi 3. Spennellate per bene anche l'ultimo strato di sfoglia e infornate i cuori per circa 10 minuti. Sfornate i cuori di sfoglia e lasciate raffreddare il tutto su una gratella. È giunto adesso il momento di guarnire i vostri cuoricini: ecco i nostri suggerimenti (le dosi indicate per ciascuno ripieno sono sufficienti per 4 cuoricini).
									

								

															

																		
																															
											
										
																														
																		Per il ripieno con ricotta e cioccolato sbattete la ricotta con lo zucchero a velo e il cucchiaino di panna 4 fino ad ottenere un composto cremoso, a questo punto aggiungete le scaglie di cioccolato 5 amalgamando bene. Riempite i cuoricini con la crema di ricotta e cioccolato 6 e ricopriteli con delle scaglie di cioccolato che avrete tenuto da parte.
									

								

															

																		
																															
											
										
																														
																		Per il ripieno alle amarene e chantilly iniziate preparando la chantilly con gli ingredienti sopraindicati e cliccando qui per il procedimento 7. Una volta pronta, aggiungete 4 cucchiai dello sciroppo delle amarene 8, continuando a montare la crema 9 e riempiteci i cuoricini. Per completare l’opera, tagliate a metà delle amarene (o se preferite lasciatele intere) e sistematele su ogni cuoricino per decorare. Buon San Valentino!
									

								

							
					    