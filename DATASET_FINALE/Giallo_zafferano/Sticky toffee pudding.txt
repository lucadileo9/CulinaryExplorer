Difficoltà: Facile
Immaginate un freddo pomeriggio d’inverno, una coperta di lana sulle gambe e una bella tazza di cioccolata calda fra le mani… manca solo un dolcissimo peccato di gola per completare il delizioso quadretto! Lo sticky toffee pudding è una tradizionale ricetta britannica che potrete preparare proprio in queste occasioni, quando anche i più attenti alla linea abbandonano ogni senso di colpa e cedono alle tentazioni più golose… non è possibile infatti resistere alla calda colorazione bruna di questo dolce, alla sua morbida consistenza e gusto aromatico, che nascondono dolci segreti. Primo fra tutti, la presenza nell’impasto dei datteri frullati, che lo rendono ancora più ricco e corposo; in secondo luogo, la salsa toffee con cui il dolce viene irrorato a più riprese, che dona a ogni morso un sapore intenso di caramello, senza per questo risultare stucchevole. Se avete già fatto scorta di datteri per le feste di Natale, stupite i vostri ospiti portando in tavola qualcosa di diverso dal solito cesto di frutta secca… lo sticky toffee pudding conquisterà tutti regalando momenti di puro piacere! Se invece le feste sono già passate e in cambio sono arrivati i sensi di colpa, potete preparare dei soffici mini plumcake senza zucchero, una deliziosa ricetta in cui i datteri vengono utilizzati come dolcificante naturale.


						
						

														INGREDIENTI
							
													


						
														
							
														Ingredienti per l'impasto
							

							
								

																	Datteri
								
								
								denocciolati
																	250
									g
																

								

							
								

																	Zucchero muscovado
								
								
								
																	250
									g
																

								

							
								

																	Burro
								
								
								a temperatura ambiente
																	240
									g
																

								

							
								

																	Farina 00
								
								
								
																	225
									g
																

								

							
								

																	Melassa
								
								
								
																	100
									g
																

								

							
								

																	Acqua
								
								
								
																	100
									g
																

								

							
								

																	Uova
								
								
								medie
																	3
									
																

								

							
								

																	Lievito in polvere per dolci
								
								
								
																	4
									g
																

								

							
														
							
						
														
							
														Per la salsa
							

							
								

																	Panna fresca liquida
								
								
								
																	200
									g
																

								

							
								

																	Melassa
								
								
								
																	120
									g
																

								

							
								

																	Burro
								
								
								a temperatura ambiente
																	50
									g
																

								

							
								

																	Zucchero muscovado
								
								
								
																	20
									g
																

								

							
														
							
						
														
							
														per lo stampo
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare lo sticky toffee pudding, per prima cosa riscaldate l’acqua in un pentolino. Mettete i datteri in una ciotola, versatevi sopra l’acqua calda 1 e lasciateli in ammollo per circa 10 minuti. Trascorso questo tempo, frullate i datteri insieme all’acqua di ammollo con un frullatore a immersione 2 fino a ridurli in purea 3.
									

								

															

																		
																															
											
										
																														
																		Passate alla preparazione dell’impasto: in una ciotola unite lo zucchero muscovado al burro ammorbidito 4 e lavorate il composto con una frusta elettrica. Mantenendo le fruste in azione, aggiungete la melassa 5, la farina 6,
									

								

															

																		
																															
											
										
																														
																		il lievito 7 e le uova, una per volta continuando a lavorare l'impasto con le fruste elettriche 8. Per ultimo, aggiungete anche la purea di datteri 9
									

								

															

																		
																															
											
										
																														
																		e continuate ad amalgamare bene gli ingredienti fino ad ottenere un impasto omogeneo 10. Imburrate una teglia di 24x24 cm con un’altezza di 5 cm 11, versate l’impasto all’interno e livellatelo con una spatola 12. Cuocete nel forno statico preriscaldato a 180° per circa 50 minuti.
									

								

															

																		
																															
											
										
																														
																		Nel frattempo potete preparare la salsa: mettete la panna in un pentolino, unite la melassa 13 e cuocete a fuoco dolce mescolando bene con una frusta a mano, poi aggiungete lo zucchero muscovado 14 e continuate a mescolare a fuoco medio, fino a che non avrà raggiunto il bollore. A questo punto unite anche il burro 15 e mescolate per circa 1 minuto in modo che si addensi leggermente, poi toglietela dal fuoco.
									

								

															

																		
																															
											
										
																														
																		Trascorso il tempo di cottura della torta, sfornatela e lasciatela intiepidire all’interno dello stampo 16, dopodiché sformatela su un tagliere e tagliatela in 12 cubotti della stessa dimensione 17. Trasferite i cubotti su una gratella e irrorateli con una dose generosa di salsa, in modo che venga assorbita dall’impasto 18.
									

								

															

																		
																															
											
										
																														
																		A questo punto distribuite parte della salsa rimanente sui piattini da portata 19, adagiate sopra i cubotti e cospargeteli ulteriormente con la salsa 20: il vostro sticky toffee pudding è pronto per essere servito con una fresca pallina di gelato al fiordilatte 21!
									

								

							
					    