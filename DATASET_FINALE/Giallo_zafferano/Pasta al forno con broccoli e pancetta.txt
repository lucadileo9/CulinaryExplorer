Difficoltà: Facile
Le proprietà benefiche dei broccoli le conoscono tutti ma in pochi sanno quanto possono essere appetitosi. Noi vi abbiamo stuzzicato con i deliziosi panzerotti ai broccoli e acciughe poi conquistato con le invitanti orecchiette broccoli e salsiccia ma se siete tra coloro che ancora non sono convinti della bontà dei broccoli, ecco una nuova ricetta ghiotta ma semplice da realizzare: la pasta al forno con broccoli e pancetta. Dalla versione rossa a quella bianca, la pasta al forno è sempre un grande classico a cui è impossibile rinunciare. Stavolta però abbiamo mutuato la dorata gratinatura e la farcitura sfiziosa a base di formaggio che garantirà l’effetto filante. Il tocco saporito della pancetta renderà ancora più gustosa e irresistibile quella che potrebbe essere stata una semplice pasta con broccoli. Da oggi i vostri menu invernali si arricchiscono di una pietanza buona e genuina!


												
						
						

														INGREDIENTI
							
							                            
                                
    								
    									
    										
    										903
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    903
    					
    					    					    					
    					    Carboidrati
    					    g
    					    70.7
    					
    					    					    					
    					      di cui zuccheri
    					    g
    					    10.9
    					
    					    					    					
    					    Proteine
    					    g
    					    45
    					
    					    					    					
    					    Grassi
    					    g
    					    48.9
    					
    					    					    					
    					      di cui saturi
    					    g
    					    12.6
    					
    					    					    					
    					    Fibre
    					    g
    					    56.7
    					
    					    					    					
    					    Colesterolo
    					    mg
    					    7.8
    					
    					    					    					
    					    Sodio
    					    mg
    					    400.6
    					
    					    				
    			
                            
													


						
							
							

							
								

																	Rigatoni
								
								
								
																	320
									g
																

								

							
								

																	Broccoli
								
								
								
																	700
									g
																

								

							
								

																	Grana Padano DOP
								
								
								da grattugiare
																	4
									cucchiai
																

								

							
								

																	Pancetta affumicata
								
								
								
																	300
									g
																

								

							
								

																	Valtellina Casera
								
								
								
																	200
									g
																

								

							
								

																	Olio extravergine d'oliva
								
								
								
																	4
									cucchiai
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la pasta al forno con broccoli e pancetta per prima cosa ricavate le cimette dal torsolo 1: dopo la pulizia otterrete circa 550 g di cimette (non buttate via il torsolo: una volta pelato, potrete utilizzarlo come indicato in fondo alla ricetta). Lavate bene le cimette sotto l’acqua corrente, quindi lessatele per circa 5-6 minuti in acqua bollente 2. Una volta cotte scolate e tenete da parte, non gettate via l’acqua di cottura 3 che servirà per lessare la pasta. 
									

								

															

																		
																																											
											
										
																						
											
										
																						
											
										
																																										
																		Tagliate a pezzetti più piccoli le cimette 4. Nel frattempo tagliate a cubetti la pancetta 5, scaldate una padella a fuoco medio e quando sarà ben calda versate la pancetta 6: fatela saltare per circa 10 minuti senza aggiungere altri grassi. 
									

								

															

																		
																																											
											
										
																						
											
										
																						
											
										
																																										
																		Dovrà risultare dorata e croccante 7. Unite qui anche i broccoli 8. Nel frattempo riportate a ebollizione l'acqua in cui avete cotto i broccoli, salate e cuocete la pasta 9, restando qualche minuto indietro rispetto a quanto riportato sulla confezione. 
									

								

															

																		
																																											
											
										
																						
											
										
																						
											
										
																																										
																		Mentre la pasta cuoce, tagilate a cubetti il Casera 10. Quando la pasta sarà al dente, scolatela direttamente in padella con il resto del condimento 11; mescolate per insaporire. Spegnete il fuoco, quindi ungete con 2 cucchiai di olio una teglia di diametro di circa 30 cm 12. 
									

								

															

																		
																																											
											
										
																						
											
										
																						
											
										
																																										
																		Distribuite sul fondo 1 cucchiaio di Grana Padano grattugiato 13. Versate un primo strato di pasta 14, insaporite con metà dose di Casera a pezzetti 15. Proseguite con un ultimo strato di pasta.
									

								

															

																		
																																											
											
										
																						
											
										
																						
											
										
																																										
																		Condite l’ultimo strato con altro Casera, Grana Padano grattugiato 16 e un filo di olio di oliva 17. Cuocete in forno preriscaldato in modalità statica a 200° per 15 minuti nel ripiano centrale. Fate poi gratinare per qualche altro minuto in modalità grill, fino a completa doratura. Sfornate la pasta al forno con broccoli e pancetta e servitela ben calda 18.
									

								

							
					    