Difficoltà: Facile
Di torte salate ne abbiamo proprio per tutti i gusti: sbriciolate, quiche e crostate! Accanto a queste prelibatezze vi proponiamo il rustico con patate, funghi e scamorza. La pasta base è semplice e leggera poiché si realizza senza uova e senza burro. La farcia all’interno, invece, è ghiotta e colorata, grazie alla presenza di verdure sfiziose. La nota sapida è conferita dalla scamorza e dal prosciutto, immancabili alleati di tutte le torte salate. Da oggi avrete un’idea in più per arricchire di gusto i vostri buffet dell’aperitivo grazie al nostro rustico con patate, funghi e scamorza. E se proprio non dovesse bastarvi abbiamo una soluzione che fa al caso vostro: provate il rustico con patate, funghi e scamorza!


						
						

														INGREDIENTI
							
							                            
                                
    								
    									
    										
    										321
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    321
    					
    					    					    					
    					    Carboidrati
    					    g
    					    32.9
    					
    					    					    					
    					      di cui zuccheri
    					    g
    					    1.6
    					
    					    					    					
    					    Proteine
    					    g
    					    10.4
    					
    					    					    					
    					    Grassi
    					    g
    					    16.4
    					
    					    					    					
    					      di cui saturi
    					    g
    					    3.78
    					
    					    					    					
    					    Fibre
    					    g
    					    3.9
    					
    					    					    					
    					    Colesterolo
    					    mg
    					    16
    					
    					    					    					
    					    Sodio
    					    mg
    					    466
    					
    					    				
    			
                            
													


						
														
							
														Ingredienti per la base (per una teglia di 35 x 11 cm)
							

							
								

																	Farina 00
								
								
								
																	200
									g
																

								

							
								

																	Acqua
								
								
								
																	70
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per la farcitura
							

							
								

																	Patate
								
								
								
																	250
									g
																

								

							
								

																	Scamorza (provola)
								
								
								
																	30
									g
																

								

							
								

																	Funghi champignon
								
								
								
																	200
									g
																

								

							
								

																	Zucchine
								
								
								
																	60
									g
																

								

							
								

																	Grana Padano DOP
								
								
								
																	20
									g
																

								

							
								

																	Prosciutto cotto
								
								
								
																	70
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il rustico con patate, funghi e scamorza versate in una ciotola la farina, l’olio di oliva 1, il sale 2 e l’acqua 3.
									

								

															

																		
																															
											
										
																														
																		Lavorate l’impasto a mano 4 fino a ottenere un panetto ben compatto. Coprite con pellicola e fate riposare per un’ora 5. Nel frattempo preparate il ripieno: pulite i funghi e tagliateli a fettine 6.
									

								

															

																		
																															
											
										
																														
																		Scaldate un filo di olio in padella 7, versate i funghi 9, saltateli per un paio di minuti, poi aggiungete il prezzemolo 9 e cuoceteli per 6-7 minuti.
									

								

															

																		
																															
											
										
																														
																		Lavate tagliate a rondelle le zucchine 10, scaldate ancora un filo di olio di oliva in un’altra padella, versate le zucchine 11 e cuocetele per una decina di minuti 12.
									

								

															

																		
																															
											
										
																														
																		Ora incorporate le zucchine cotte ai funghi 13 e tenete da parte. Pelate e tagliate a cubetti di circa 2 cm le patate 14, sbollentatele in acqua salata per circa 6 minuti 15.
									

								

															

																		
																															
											
										
																														
																		Trascorso il tempo di cottura scolate le patate e unitele al resto del condimento 16. Per finire tagliate a cubetti la scamorza 17 e a striscioline il prosciutto cotto 18.
									

								

															

																		
																															
											
										
																														
																		Insaporite la farcia con la scamorza 19, il prosciutto e formaggio grattugiato 20. Mescolate l condimento e tenetelo da parte 21.
									

								

															

																		
																															
											
										
																														
																		Imburrate e infarinate uno stampo da crostata da 35 x 11 cm 22. Riprendete il vostro panetto di impasto e stendetelo con il mattarello 23 a uno spessore di circa mezzo centimetro. Adagiate la sfoglia sulla teglia 24 e fate una leggera pressione per farla aderire al fondo e ai bordi.
									

								

															

																		
																															
											
										
																														
																		Forate il fondo con i rebbi di una forchetta 25 e farcite con il ripieno precedentemente preparato , distribuendolo uniformemente 26. Cuocete in forno statico preriscaldato a 180° per 35 minuti. Terminata la cottura, sfornate il rustico con patate, funghi e scamorza e gustatelo dopo averlo fatto intiepidire.
									

								

							
					    