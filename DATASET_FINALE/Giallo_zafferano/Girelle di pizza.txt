Difficoltà: Facile
E' vero che la pizza mette d'accordo tutti, ma avete mai provato a realizzare le girelle di pizza?! Soffici e gustose sono perfette per un aperitivo o per arricchire un buffet salato! Prepararle è davvero semplicissimo. L'impasto è quello classico, realizzato con pochi e semplici ingredienti, facilmente reperibili in dispensa. Per il ripieno abbiamo scelto di usare provola, pomodoro e olive a rondelle, ma potrete variare in base al vostro gusto e personalizzare le girelle in tantissimi modi diversi! Seguite la nostra ricetta e date sfogo alla fantasia!


						
						

														INGREDIENTI
							
													


						
														
							
														Ingredienti per l'impasto (per 11 girelle)
							

							
								

																	Farina 0
								
								
								
																	300
									g
																

								

							
								

																	Lievito di birra secco
								
								
								
																	3
									g
																

								

							
								

																	Acqua
								
								
								a temperatura ambiente
																	200
									g
																

								

							
								

																	Olio extravergine d'oliva
								
								
								
																	1
									cucchiaio
																

								

							
								

																	Zucchero
								
								
								
																	1
									cucchiaino
																

								

							
								

																	Sale fino
								
								
								
																	5
									g
																

								

							
														
							
						
														
							
														per farcire
							

							
								

																	Pomodori pelati
								
								
								
																	180
									g
																

								

							
								

																	Olio extravergine d'oliva
								
								
								
																	1
									cucchiaio
																

								

							
								

																	Origano
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Scamorza (provola)
								
								
								(a fettine sottili)
																	150
									g
																

								

							
								

																	Olive verdi
								
								
								denocciolate, a rondelle
																	80
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le girelle di pizza iniziate dall'impasto. Setacciate la farina in una ciotola capiente, aggiungete lo zucchero 2 e il lievito 3.
									

								

															

																		
																																											
											
										
																						
											
										
																						
											
										
																																										
																		Mescolate per amalgamare gli ingredienti 4. Versate poco per volta l'acqua 5 impastando direttamente nella ciotola 6. 
									

								

															

																		
																																											
											
										
																						
											
										
																						
											
										
																																										
																		Non appena avrete incorporato tutta l'acqua e avrete ottenuto un impasto omogeneo aggiungete il sale 7 e impastate con le mani fino a farlo assorbire 8. Trasferite ora l'impasto su una spianatoia e aggiungete anche l'olio 9.
									

								

															

																		
																																											
											
										
																						
											
										
																						
											
										
																																										
																		Continuate ad impastare finché il panetto diventerà liscio ed omogeneo 10. Trasferitelo in una ciotola 11 e coprite con pellicola 12. 
									

								

															

																		
																																											
											
										
																						
											
										
																						
											
										
																																										
																		Lasciate riposare in luogo riparato da correnti fino al raddoppio 13. Con queste quantità di lievito ci vorranno circa due ore. Quando l'impasto sarà raddoppiato trasferite i pelati in una ciotola, conditeli con sale, olio e origano; poi schiacciateli con una forchetta 14. Trasferite poi l'impasto su un piano infarinato 15.
									

								

															

																		
																																											
											
										
																						
											
										
																						
											
										
																																										
																		Cospargetelo con poca farina e stendetelo con un mattarello 17. Dovrete ottenere un rettangolo largo 27 cm, lungo 40 cm alto 4 mm. Distribuite ora il pomodoro su quasi tutta la superficie del rettangolo, lasciando un bordo libero di 1 cm 18.
									

								

															

																		
																																											
											
										
																						
											
										
																						
											
										
																																										
																		Posizionate sopra le fettine di provola 19 e le olive denocciolate a rondelle 20. Arrotolate delicatamente dal lato più lungo 21. 
									

								

															

																		
																																											
											
										
																						
											
										
																						
											
										
																																										
																		Abbiate cura di lasciare la chiusura del rotolo verso il basso 22. Ora con un coltello ricavate 11 girelle larghe circa 2,5 cm 23. Trasferitele delicatamente su una teglia rivestita con carta forno e leggermente spolverizzata con della farina 24.
									

								

															

																		
																																											
											
										
																						
											
										
																						
											
										
																																										
																		Lasciate lievitare ancora 30 minuti 25. A questo punto cuocete in forno ventilato preriscaldato a 200°C, nel ripiano centrale per 15 minuti. Quando saranno ben dorate sfornate e servite le vostre girelle 27.
									

								

							
					    