Difficoltà: Facile
Tra le varie tipologia di frutta le fragole sono forse quella più amata… dal sapore dolce e dal colore rosso acceso attraggono la curiosità anche dei bambini! Queste piccole dolcezze possono essere gustate da sole o utilizzate per realizzare moltissimi dolci come torte, crostate, rotoli e biscotti. Un fantastico frutto che molti attendono per un intero inverno e che compare sulle nostre tavole solo nei mesi primaverili! Oggi noi di Giallo Zafferano vogliamo consigliarvi come conservare il loro gusto per tutto l'anno. La risposta è semplice! Farne una confettura fatta in casa. Una crema a base di frutta che mantiene al suo interno i pezzi delle fragole. Ottima da gustare spalmata sul pane tostato al mattino, perfetta per arricchire crostate e dessert. Il suo gusto dolce ma allo stesso tempo leggermente acidulo si sposa alla perfezione anche con formaggi stagionati. Allora cosa aspettate? Racchiudete questa confettura di fragole nei vostri vasetti di vetro, basterà aprirli per sprigionare tutto il profumo e il sapore delle fragole come appena raccolte. E se i frutti di bosco sono la vostra passione, provate anche la nostra confettura di lamponi o la confettura di more, buona e genuina!


												
						
						

														INGREDIENTI
							
							                            
                                
    								
    									
    										
    										27
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    27
    					
    					    					    					
    					    Carboidrati
    					    g
    					    6.4
    					
    					    					    					
    					      di cui zuccheri
    					    g
    					    6.4
    					
    					    					    					
    					    Proteine
    					    g
    					    0.2
    					
    					    					    					
    					    Grassi
    					    g
    					    0.1
    					
    					    					    					
    					      di cui saturi
    					    g
    					    0.01
    					
    					    					    					
    					    Fibre
    					    g
    					    0.3
    					
    					    					    					    					
    					    Sodio
    					    mg
    					    1
    					
    					    				
    			
                            
													


						
							
														Ingredienti per 400 g di confettura alle fragole
							

							
								

																	Fragole
								
								
								
																	500
									g
																

								

							
								

																	Zucchero
								
								
								
																	140
									g
																

								

							
								

																	Succo di limone
								
								
								
																	50
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la confettura di fragole partite dalle fragole: sceglietele ben mature, quindi lavatele delicatamente sotto l’acqua corrente, senza immergerle direttamente nell'acqua. Privatele del picciolo 1 e asciugatele leggermente con un panno da cucina. Spremete un limone e raccogliete il succo in un bicchiere 2. Mettete le fragole in una pentola di acciaio inossidabile capiente e aggiungete lo zucchero 3.
									

								

															

																		
																															
											
										
																														
																		Aggiungete anche il succo del limone 4 e mescolate bene il tutto con una spatola 5 fino a che lo zucchero non si sarà completamente amalgamato. Coprite con un coperchio 6 e lasciate macerare in per un tempo che non sia inferiore alle 7 ore, ma che non superi le 12 ore. Una volta trascorso questo tempo potete procedere con la sanificazione dei barattoli e dei tappi come riportato nelle linee guida del Ministero della Salute indicate in fondo alla ricetta.
									

								

															

																		
																															
											
										
																														
																		Trascorso il tempo di macerazione, ponete la pentola con le fragole sul fuoco e portate a ebollizione, mescolando con una spatola di tanto in tanto 7. Se necessario schiumate il composto 8 affinché la vostra confettura non risulti opaca, e lasciate bollire a fiamma moderata per 30-40 minuti 9, mescolando delicatamente non troppo spesso, fino a raggiungere i 108°. Utilizzate un termometro da cucina per misurare la temperatura esatta.
									

								

															

																		
																															
											
										
																														
																		Quindi procedete a invasare la vostra confettura, ancora calda, nei vasetti che avete sanificato 10, avendo cura di lasciare circa 1 centimetro di spazio dal bordo del barattolo. Avvitate bene i tappi ma senza stringere eccessivamente 11 e lasciate raffreddare 12. Con il calore della confettura si creerà il sottovuoto, che permetterà di conservare il prodotto a lungo. Una volta che i barattoli si sono raffreddati, verificate se il sottovuoto è avvenuto correttamente: potete premere al centro del tappo e, se non sentirete il classico "click-clack", il sottovuoto sarà avvenuto.  La vostra confettura di fragole è pronta per essere gustata!
									

								

							
					    