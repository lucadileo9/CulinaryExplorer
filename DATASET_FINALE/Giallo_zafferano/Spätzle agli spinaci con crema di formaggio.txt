Difficoltà: Media
Gli spätzle agli spinaci con crema di formaggio sono un primo piatto dal sapore ricco e corposo, una gustosa variante degli spätzle, i tipici gnocchetti a base di uova e farina, conosciuti anche nella loro variante che prevede gli spinaci nell'impasto. La tradizione li vuole conditi con burro ed erbe aromatiche, ma si prestano a molti altri succulenti condimenti. Anche la nostra ricetta non sarà da meno, vi proponiamo infatti un accompagnamento sfizioso e avvolgente realizzato con una crema di formaggio preparata con il Casolet, un prodotto tipico del Trentino dal gusto semplice e delicato. Qui tufferete le piccole chicche di pasta appena pronte, una macinata di pepe nero per aromatizzare il piatto, e poi subito in tavola pronti da gustare! Non dimenticate di accompagnare questa delizia con un calice di vino bianco dal sapore fresco e fruttato come il Müller Thurgau di Mastri Vernacoli


						
						

														INGREDIENTI
							
													


						
														
							
														Ingredienti per gli spätzle
							

							
								

																	Spinaci
								
								
								
																	250
									g
																

								

							
								

																	Farina 00
								
								
								
																	250
									g
																

								

							
								

																	Uova
								
								
								piccole
																	3
									
																

								

							
								

																	Acqua
								
								
								
																	100
									g
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per la crema di formaggio
							

							
								

																	Casolet
								
								
								
																	250
									g
																

								

							
								

																	Panna fresca liquida
								
								
								
																	200
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare gli Spätzle agli spinaci con crema di formaggio lavate gli spinaci e versateli in una padella 1, cuocete a fuoco moderato con il coperchio 2 fino a quando non saranno ben appassiti 3.
									

								

															

																		
																																											
											
										
																						
											
										
																						
											
										
																																										
																		Trasferite gli spinaci lessati in un boccale e frullateli con il mixer a immersione 4 fino a ottenere una crema. Aggiungete quindi le uova intere 5 e un pizzico di sale. Amalgamate con la frusta, poi versate l’acqua 6
									

								

															

																		
																																											
											
										
																						
											
										
																						
											
										
																																										
																		Aromatizzate l'impasto con la noce moscata 7. A questo punto versate poco alla volta la farina 8 e mescolate con un cucchiaio per incorporarla al composto, avendo cura di non formare dei grumi. Tenete da parte l’impasto degli spätzle 9.
									

								

															

																		
																																											
											
										
																						
											
										
																						
											
										
																																										
																		Tagliate a fette il formaggio Casolet 10, poi riducetelo a dadini 11. Versate in una padella la panna 12.
									

								

															

																		
																																											
											
										
																						
											
										
																						
											
										
																																										
																		Scaldatela e poi versate il formaggio 13. Cuocete a fiamma moderata mescolando con un afrusta per far sciogliere il formaggio 14. Ora cuocete gli spätzle: portate al bollore una pentola colma di acqua salata, ponete lo Spätzlehobel sopra la pentola e versate nell’apposito spazio il composto 15, facendo scorrere avanti e indietro l’attrezzo in modo che l'impasto cada attraverso i fori. 
									

								

															

																		
																																											
											
										
																						
											
										
																						
											
										
																																										
																		Man mano che cadranno nell'acqua bollente, gli spätzle cuoceranno in pochi istanti 16. Quando gli spätzle inizieranno a riaffiorare a galla 17 scolateli nella pentola con la crema di formaggio fuso 18,
									

								

															

																		
																																											
											
										
																						
											
										
																						
											
										
																																										
																		Mescolate 19, versate nel piatto e pepate a piacere 20. Gli Spätzle di spinaci con crema di Casolet sono pronti per essere serviti 21.
									

								

							
					    