Difficoltà: Media
I cupcake al caffè sono dei gustosissimi tortini originari degli U.S.A. pensati appositamente per un dolcissimo risveglio il giorno della festa del papà.

Questi morbidi dolcetti al sapore di caffè, ricoperti di glassa e crema al mascarpone, sono ideali non solo per festeggiare la festa del papà ma anche per una dolcissima merenda o per una colazione molto speciale.

Per dare quel tocco di fantasia in più a questi meravigliosi cupcake potrete spolverizzarne la superficie con del cacao in polvere e servirli con dei cucchiaini in cioccolato, in questo modo saranno ancora più simili al classico cappuccino o caffè che il vostro papà beve abitualmente al mattino. Se invece avete poco tempo o poca manualità potrete ricoprire i vostri cupcake con della sola glassa e decorarli con dei chicchi di cioccolato al caffè. Provate anche il ciambellone o le crepe al caffè per festeggiare la festa del papà anche all'ora della merenda!


						
						

														INGREDIENTI
							
							                            
                                
    								
    									
    										
    										488
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    488
    					
    					    					    					
    					    Carboidrati
    					    g
    					    58.2
    					
    					    					    					
    					      di cui zuccheri
    					    g
    					    48.6
    					
    					    					    					
    					    Proteine
    					    g
    					    6.9
    					
    					    					    					
    					    Grassi
    					    g
    					    25.3
    					
    					    					    					
    					      di cui saturi
    					    g
    					    14.15
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    164
    					
    					    					    					
    					    Sodio
    					    mg
    					    64
    					
    					    				
    			
                            
													


						
														
							
														per 12 cupcakes
							

							
								

																	Farina 00
								
								
								
																	150
									g
																

								

							
								

																	Burro
								
								
								
																	180
									g
																

								

							
								

																	Lievito in polvere per dolci
								
								
								
																	5
									g
																

								

							
								

																	Zucchero
								
								
								
																	125
									g
																

								

							
								

																	Uova
								
								
								medie  
																	3
									
																

								

							
								

																	Baccello di vaniglia
								
								
								 
																	1
									
																

								

							
								

																	Caffè
								
								
								espresso  
																	6
									cucchiai
																

								

							
														
							
						
														
							
														per la glassa al caffè
							

							
								

																	Zucchero a velo
								
								
								 
																	250
									g
																

								

							
								

																	Caffè
								
								
								espresso  
																	10
									cucchiai
																

								

							
														
							
						
														
							
														per la crema al mascarpone
							

							
								

																	Mascarpone
								
								
								
																	120
									g
																

								

							
								

																	Zucchero a velo
								
								
								 
																	60
									g
																

								

							
								

																	Tuorli
								
								
								 
																	2
									
																

								

							
								

																	Panna fresca liquida
								
								
								
																	120
									ml
																

								

							
														
							
						
														
							
														per decorare
							

							
								

																	Cacao amaro in polvere
								
								
								
																	1
									cucchiaino
																

								

							
								

																	Cioccolatini
								
								
								a forma di chicchi di caffè 
																	24
									
																

								

							
								

																	Cioccolatini
								
								
								a forma di cucchiaini 
																	12
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cupcake al caffè e mascarpone in modo originale, ho pensato di farli cuocere in pirottine di silicone a forma di tazzina da caffè, ma in alternativa potete anche cuocerli nelle classiche pirottine di carta e poi mettere ogni cupcake in una tazza. Con uno sbattitore, lavorate il burro (a temperatura ambiente) a crema assieme allo zucchero e ai semi della bacca di vaniglia 1, poi aggiungete le uova (sempre a temperatura ambiente) una alla volta, sempre sbattendo e amalgamando per bene gli ingredienti prima di aggiungere l’uovo successivo 2. Unite anche il caffè tiepido 3
									

								

															

																		
																															
											
										
																														
																		e infine la farina preventivamente mischiata e setacciata con il lievito 4. Suddividete il composto ottenuto in 12 pirottine di carta posizionate all’interno dello stampo per cupcake 5 oppure nei pirottini in silicone a forma di tazzine di caffè 6 e infornate a 180° per circa 25-30 minuti in forno statico (prima di estrarli, fate la prova stecchino per assicurarvi che siano cotti).
									

								

															

																		
																															
											
										
																														
																		Nel frattempo preparate la crema al mascarpone montando la panna fresca con 30 gr di zucchero a velo 7. In un’altra ciotola sbattete il mascarpone assieme ai tuorli e a 30 gr di zucchero a velo 8, quindi mischiate delicatamente i 2 composti stando attenti a non smontare la panna 9. Mettete il composto di mascarpone e panna in frigorifero dentro ad un contenitore con il coperchio.
									

								

															

																		
																															
											
										
																														
																		Pochi minuti prima di sfornare i cupcake, preparate la glassa al caffè mischiando in una ciotola 250 gr di zucchero a velo assieme al caffè espresso bollente 10 ; amalgamate fino ad ottenere un composto denso 11 (se risultasse poco denso aggiungete un poco zucchero a velo e nel caso contrario aggiungete un po’ di caffè). Non appena sfornerete i cupcake ricopriteli ancora caldi con la glassa e lasciateli raffreddare 12.
									

								

															

																		
																															
											
										
																														
																		Estraete il composto di mascarpone dal frigorifero e versa telo delicatamente all’interno di una tasca da pasticcere munita di bocchetta liscia del diametro di circa 8-9mm e praticate al centro di ogni cupcake al caffè una spirale di crema 13 che andrete a spolverizzare con del cacao amaro 14. Guarnite ogni cupcake con un paio di cioccolatini a forma di chicco di caffè 15 e accompagnate ogni “tazzina” con un cucchiaino di cioccolato.
									

								

							
					    