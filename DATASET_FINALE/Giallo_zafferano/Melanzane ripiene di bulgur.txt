Difficoltà: Facile
Le melanzane ripiene nella loro accezione più classica sono una gustosa seconda portata da farcire con carne o verdure. Utilizzando pasta o riso invece otterrete un appetitoso piatto unico, perfetto per i pranzi della domenica… ma se quello che state cercando è una variante più leggera ideale anche per i menù estivi, ecco la ricetta delle melanzane ripiene di bulgur! Il bulgur, che si ricava dalla lavorazione del frumento integrale, viene arricchito con pomodori, sedano, cetrioli e con la polpa delle melanzane stesse per un mix nutriente e genuino, adatto anche ai vegetariani. A questo si aggiunge la caratteristica nota sapida della feta e l’irresistibile profumo del basilico, un tocco finale che renderà le melanzane ripiene di bulgur ancora più sfiziose!
E se siete amanti del bulgur, provate anche la nostra insalata vegana!


						
						

														INGREDIENTI
							
													


						
														
							
														Ingredienti per le melanzane
							

							
								

																	Melanzane
								
								
								
																	800
									g
																

								

							
								

																	Timo
								
								
								
																	8
									rametti
																

								

							
								

																	Rosmarino
								
								
								
																	4
									rametti
																

								

							
								

																	Aglio
								
								
								
																	2
									spicchi
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	1
									cucchiaino
																

								

							
								

																	Pepe nero
								
								
								
																	1
									cucchiaino
																

								

							
														
							
						
														
							
														Per il ripieno
							

							
								

																	Bulgur
								
								
								
																	100
									g
																

								

							
								

																	Pomodorini datterini
								
								
								
																	250
									g
																

								

							
								

																	Cetrioli
								
								
								
																	50
									g
																

								

							
								

																	Feta
								
								
								
																	40
									g
																

								

							
								

																	Sedano
								
								
								
																	25
									g
																

								

							
								

																	Basilico
								
								
								
																	10
									foglie
																

								

							
								

																	Olio extravergine d'oliva
								
								
								
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le melanzane ripiene di bulgur, per prima cosa preparate le melanzane: spuntatele e dividetele a metà per il lungo 1, poi incidete la polpa in profondità con la lama di un coltello creando una sorta di scacchiera ma avendo cura di non intaccare la buccia 2. Strofinate la superficie delle melanzane con lo spicchio d’aglio 3.
									

								

															

																		
																															
											
										
																														
																		Condite con sale 4, pepe e olio 5 e adagiate sopra i rametti di timo e rosmarino 6. Cuocete le melanzane inizialmente per 20 minuti in forno statico preriscaldato a 220°.
									

								

															

																		
																															
											
										
																														
																		Nel frattempo lavate i pomodorini e tagliateli in quarti 7, pelate i cetrioli e riduceteli a cubetti 8 e fate la stessa cosa anche con il sedano 9. Raccogliete le verdure in una ciotola e tenetele da parte.
									

								

															

																		
																															
											
										
																														
																		Trascorsi i 20 minuti di cottura delle melanzane, rimuovete le erbe aromatiche 10, coprite con la carta stagnole 11 e infornate nuovamente per altri 10 minuti: le melanzane cuoceranno così per un totale di 30 minuti. Intanto mettete a lessare il bulgur in acqua bollente salata 12 e cuocetelo per circa 10 minuti, o per il tempo indicato sulla confezione.
									

								

															

																		
																															
											
										
																														
																		Una volta cotte, le melanzane risulteranno molto morbide 13: rimuovete la polpa con l’aiuto di un cucchiaio raccogliendola all’interno di una ciotola 14 e tenete da parte gli involucri. A questo punto aggiungete la polpa delle melanzane alle verdure a cubetti che avete tagliato in precedenza 15.
									

								

															

																		
																															
											
										
																														
																		Unite anche le foglioline di basilico 16 (tenetene qualcuna da parte per la guarnizione) e il bulgur scolato 17. Infine condite con un filo d’olio 18 e mescolate bene per amalgamare il tutto.
									

								

															

																		
																															
											
										
																														
																		Riempite le melanzane svotate con il ripieno di bulgur e verdure 19, poi aggiungete la feta sbriciolata 20 e una macinata di pepe: le vostre melanzane ripiene di bulgur sono pronte per essere servite 21!
									

								

							
					    