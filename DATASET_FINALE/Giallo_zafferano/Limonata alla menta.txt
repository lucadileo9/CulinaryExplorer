Difficoltà: Molto facile
La limonata alla menta è una delle bevande più dissetanti e fresche che ci siano, protagonista spesso anche in film e cartoni animati, servita nei chioschetti a grandi e bambini! Molto semplice da preparare, la limonata spremuta al momento con limoni freschi e possibilmente non trattati ha un sapore molto gradevole: è un'esplosione di vitamina C! Un ottimo modo per caricare le energie per affrontare le giornate più calde, per accompagnare un dolce o per starsene comodi a sorseggiarla quando la temperatura esterna è rovente. Decorate con una fettina di limone ciascun bicchiere per rendere la vostra limonata alla menta ancora più irresistibile!


												
						
						

														INGREDIENTI
							
							                            
                                
    								
    									
    										
    										68
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    68
    					
    					    					    					
    					    Carboidrati
    					    g
    					    16.3
    					
    					    					    					
    					      di cui zuccheri
    					    g
    					    16.3
    					
    					    					    					
    					    Proteine
    					    g
    					    0.7
    					
    					    					    					    					    					
    					    Fibre
    					    g
    					    5.1
    					
    					    					    					    					
    					    Sodio
    					    mg
    					    7
    					
    					    				
    			
                            
													


						
							
														Ingredienti per circa 2 litri di limonata
							

							
								

																	Limoni
								
								
								non trattati
																	1
									kg
																

								

							
								

																	Acqua
								
								
								minerale non gassata
																	1,5
									l
																

								

							
								

																	Zucchero
								
								
								
																	90
									g
																

								

							
								

																	Menta
								
								
								di foglie
																	15
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la limonata alla menta cominciate privando i limoni delle loro foglie, se ci sono ancora, poi sciacquateli, asciugateli e tagliateli a metà 1. Per ottenere il massimo del succo spremete con uno spremiagrumi tutte le metà dei limoni 2, dopodiché versate il succo in un recipiente dove avrete posizionato un colino a maglie strette 3.
									

								

															

																		
																															
											
										
																														
																		In questo modo filtrerete il succo evitando così che residui di polpa e semi finiscano nel succo di limone 4, versate poi il succo in un recipiente più grande, dovreste ottenerne 430 grammi, 5 e aggiungete lo zucchero 6.
									

								

															

																		
																															
											
										
																														
																		Dopo aver mescolato per bene, in modo che lo zucchero si sciolga 7, versate anche l’acqua 8 e poi continuate a mescolare 9.
									

								

															

																		
																															
											
										
																														
																		Mettete da parte il recipiente 10 e nel frattempo occupatevi della menta, quindi dopo aver staccato tutte le foglie dal rametto sciacquatele 11 e asciugatele delicatamente con un panno da cucina pulito 12
									

								

															

																		
																															
											
										
																														
																		dopodiché aggiungetele nel recipiente con il succo di limone 13 e lasciate riposare per almeno un paio d’ore 14 prima di poter sorseggiare la vostra limonata alla menta fatta in casa 15!
									

								

							
					    