Difficoltà: Media
La salsa bernese, o béarnaise, è una delle preparazioni più raffinate della cucina francese: viene preparata oggi nelle cucine di tutto il mondo, per accompagnare secondi di carne o di pesce.
La consistenza morbida e vellutata e il gusto leggermente asprino della salsa bernese, si sposa molto bene ai tagli di carne rossa più pregiate; immancabile nei ristoranti francesi è lo chateaubriand servito proprio con questa salsa!
La preparazione della salsa bernese è simile a quella di un'altra salsa molto usata in cucina, quella olandese; vengono però aggiunti lo scalogno e il dragoncello.
La ricetta perfetta della salsa bernese richiede che il pepe usato per insaporire sia quello di Cayenna e che, oltre al dragoncello tritato, si aggiunga alla fine anche del cerfoglio; la nostra versione è più semplice di quella che si trova sui libri di alta cucina ma vi assicuriamo lo stesso un risultato degno del migliore ristorante di Parigi!


												
						
						

														INGREDIENTI
							
							                            
                                
    								
    									
    										
    										466
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    466
    					
    					    					    					
    					    Carboidrati
    					    g
    					    0.9
    					
    					    					    					
    					      di cui zuccheri
    					    g
    					    0.9
    					
    					    					    					
    					    Proteine
    					    g
    					    2.8
    					
    					    					    					
    					    Grassi
    					    g
    					    49.5
    					
    					    					    					
    					      di cui saturi
    					    g
    					    27.89
    					
    					    					    					
    					    Fibre
    					    g
    					    0.1
    					
    					    					    					
    					    Colesterolo
    					    mg
    					    329
    					
    					    					    					
    					    Sodio
    					    mg
    					    154
    					
    					    				
    			
                            
													


						
							
														Ingredienti per circa 500 g di salsa bernese
							

							
								

																	Tuorli
								
								
								
																	4
									
																

								

							
								

																	Burro chiarificato
								
								
								
																	300
									g
																

								

							
								

																	Acqua
								
								
								
																	70
									ml
																

								

							
								

																	Vino bianco secco
								
								
								
																	50
									ml
																

								

							
								

																	Aceto di vino bianco
								
								
								
																	10
									ml
																

								

							
								

																	Scalogno
								
								
								
																	1
									
																

								

							
								

																	Dragoncello
								
								
								
																	2
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe bianco
								
								
								macinato
																	
									q.b.
																

								

							
								

																	Succo di limone
								
								
								(facoltativo)
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la salsa bernese, sciacquate velocemente sotto l'acqua il dragoncello in modo da eliminare eventuali residui di terra quindi sfogliatelo 1 e tritatelo finemento con un coltello da cucina 2. Pelate lo scalogno e tagliatelo a spicchi 3.
									

								

															

																		
																															
											
										
																														
																		In un pentolino, versate l’acqua 4, il vino bianco 5 e l’aceto di vino bianco 6 e insaporite il tutto con pepe bianco e sale;
									

								

															

																		
																															
											
										
																														
																		aggiungete lo scalogno 7 e metà del dragoncello tritato 8 quindi portate il composto a ebollizione, abbassate la fiamma e fate cuocere fino a quando si sarà ridotto a un terzo 9.
									

								

															

																		
																															
											
										
																														
																		Togliete l'infusione dal fuoco, fatela raffreddare e filtrate i liquidi attraverso le maglie di un colino 10. In una ciotola mettete i 4 tuorli d'uovo 11 e iniziate a montarli con una frusta a mano oppure con uno sbattitore elettrico, incorporando a filo l’infusione 13.
									

								

															

																		
																															
											
										
																														
																		Quando il composto sarà ben spumoso, passate la ciotola su una pentola d’acqua in ebollizione, facendo cuocere la salsa a bagnomaria, continuando a lavorare con la frusta 13. Versate ora il burro chiarificato caldo a filo nel composto di tuorli 14 e continuate a montare fino a che non otterrete un composto liscio, morbido e omogeneo, simile alla consistenza dello zabaione, che colando, disegni dei nastri 15.
									

								

															

																		
																															
											
										
																														
																		Togliete la salsa dal fuoco e trasferitela in una ciotola; regolate di sale e pepe e aggiungete, se lo gradite, qualche goccia di succo di limone e infine il dragoncello rimasto 16. Mescolate per amalgamare tutti i sapori 17 ed ecco la vostra salsa bernese pronta da servire 18!
									

								

							
					    