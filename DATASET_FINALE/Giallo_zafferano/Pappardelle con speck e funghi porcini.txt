Difficoltà: Media
Se amate i funghi porcini siete nel posto giusto, oggi prepareremo un primo piatto autunnale molto gustoso: le pappardelle con speck e funghi porcini! Questi fantastici frutti del sottobosco, protagonisti di primi piatti intramontabili come le Pappardelle ai funghi porcini, si uniscono ad uno degli ingredienti di vanto del Trentino Alto Adige e il loro gusto deciso si unisce per dar vita ad un binomio vincente. Le pappardelle all'uovo sono il formato di pasta perfetto per avvolgere questo condimento reso così vellutato grazie all'aggiunta della panna fresca. Le pappardelle con speck e funghi porcini sono una vera leccornia che si prepara in pochi minuti ed è perfetta da gustare per un pranzo in famiglia o in compagnia dei vostri amici. Se volete unire i sapori mare e terra potete provare le fettuccine polpo e porcini, poi completate il menù con dei deliziosi bocconcini di pollo all'uva!

Scoprite anche la nostra pasta funghi e speck, preparata con gli champignon!


												
						
						

														INGREDIENTI
							
							                            
                                
    								
    									
    										
    										505
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    505
    					
    					    					    					
    					    Carboidrati
    					    g
    					    51.4
    					
    					    					    					
    					      di cui zuccheri
    					    g
    					    3.6
    					
    					    					    					
    					    Proteine
    					    g
    					    24.1
    					
    					    					    					
    					    Grassi
    					    g
    					    22.6
    					
    					    					    					
    					      di cui saturi
    					    g
    					    5.64
    					
    					    					    					
    					    Fibre
    					    g
    					    5.5
    					
    					    					    					
    					    Colesterolo
    					    mg
    					    100
    					
    					    					    					
    					    Sodio
    					    mg
    					    951
    					
    					    				
    			
                            
													


						
							
							

							
								

																	Pappardelle all'uovo
								
								
								
																	250
									g
																

								

							
								

																	Funghi porcini
								
								
								
																	500
									g
																

								

							
								

																	Speck
								
								
								(2 fette spesse)
																	150
									g
																

								

							
								

																	Panna fresca liquida
								
								
								
																	50
									g
																

								

							
								

																	Prezzemolo
								
								
								da tritare
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le pappardelle con speck e funghi porcini iniziate dalla pulizia di quest'ultimi. Con un coltellino eliminate le parti del gambo più terrose 1. Se il resto del fungo è piuttosto pulito basterà utilizzare un pennello 2 altrimenti utilizzando un panno umido tamponate prima il gambo e poi la cappella 3, in modo da ripulire i funghi da tutti i residui di terra. Ripetete l'operazione per tutti i funghi porcini e teneteli da parte.
									

								

															

																		
																															
											
										
																														
																		A questo punto occupatevi dello speck. Tagliate ciascuna fetta prima a metà per il senso della lunghezza 4 e poi tagliando nell'altro senso ricavate delle striscioline 5. Versate l'olio in un tegame e aggiungete uno spicchio d'aglio in camicia, che avrete precedentemente schiacciato delicatamente 6.
									

								

															

																		
																															
											
										
																														
																		Aggiungete lo speck 7 e lasciatelo cuocere per qualche minuto fino a che non risulterà croccante e ben dorato. Nel frattempo tagliate i funghi porcini a fette 8 e se dovessero risultare troppo grandi potrete dividerle a metà. Quando lo speck vi sembrerà cotto a puntino eliminate l'aglio 9
									

								

															

																		
																															
											
										
																														
																		e aggiungete i porcini in padella 10. Proseguite la cottura per 6-7 minuti e nel frattempo potrete cuocere le pappardelle in abbondande acqua bollente salata a piacere 11. Quando i funghi saranno leggermente appassiti aggiungete la panna 12
									

								

															

																		
																															
											
										
																														
																		e un pizzico di pepe nero 13. Essendo lo speck già piuttosto sapido non sarà neccesario aggiungere del sale, ma regolatevi in base al vostro gusto. Tritate finemente il prezzemolo 14 e scolate le pappardelle al dente 15.
									

								

															

																		
																															
											
										
																														
																		Versatele direttamente nel condimento a base di funghi, aggiungete il prezzemolo 16 e saltatele per qualche istante 17. Impiattate le vostre pappardelle con funghi porcini e speck 18, aggiungete un'ultima spolverata di pepe a vostro piacimento e servitele ancora calde!
									

								

							
					    