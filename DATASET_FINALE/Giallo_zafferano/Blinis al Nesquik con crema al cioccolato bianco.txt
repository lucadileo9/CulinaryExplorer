Difficoltà: Facile
I blinis al Nesquik con crema al cioccolato bianco sono piccoli pasticcini golosi da mangiare come dolce finger food: morbide frittelline al sapore di Nesquik farcite con una corposa crema al cioccolato bianco e freschi frutti di bosco.
Le foglioline di menta danno ai blinis un tocco di colore e di freschezza in più!
I blinis sono focaccine di origine russa, simili ai pancakes, che vengono servite di solito con panna acida e salmone affumicato o caviale, ma qui ve le proponiamo in versione dolce, arricchita con sapore di cacao.
Ideali da servire in un buffet o come coccole insieme al caffè di fine pasto, i blinis al Nesquik con crema al cioccolato bianco sono semplici da realizzare: con poche mosse, otterrete dei golosi bocconcini da mangiare con gli occhi!


						
						

														INGREDIENTI
							
													


						
														
							
														Ingredienti per circa 35 blinis del diametro di 5 cm
							

							
								

																	Nesquik
								
								
								
																	40
									g
																

								

							
								

																	Latte intero
								
								
								
																	75
									ml
																

								

							
								

																	Farina 00
								
								
								
																	50
									g
																

								

							
								

																	Uova
								
								
								
																	2
									
																

								

							
								

																	Lievito in polvere per dolci
								
								
								
																	4
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per la crema al cioccolato bianco
							

							
								

																	Cioccolato bianco
								
								
								
																	250
									g
																

								

							
								

																	Il latte condensato Nestlé
								
								
								
																	60
									ml
																

								

							
								

																	Latte intero
								
								
								
																	250
									ml
																

								

							
								

																	Farina 00
								
								
								
																	30
									g
																

								

							
								

																	Gelatina in fogli
								
								
								
																	8
									g
																

								

							
														
							
						
														
							
														per decorare
							

							
								

																	Menta
								
								
								
																	
									q.b.
																

								

							
								

																	Frutti di bosco
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i blinis al Nesquik con crema al cioccolato bianco, iniziate dalla crema: versate il latte freddo in un pentolino 1, poi aggiungete il latte condensato Nestlè 2 e stemperate il tutto con una frusta 3.
									

								

															

																		
																															
											
										
																														
																		Aggiungete la farina setacciata 4 e mescolate ancora con la frusta per far sciogliere la farina ed evitare grumi 6. Spostate ora il pentolino sul fuoco e portate il latte a sfiorare il bollore, continuate a mescolare il composto con la frusta 6
									

								

															

																		
																															
											
										
																														
																		Intanto mettete a bagno in acqua fredda la gelatina per circa 10 minuti 7; trascorso il tempo necessario, strizzate molto bene la gelatina e aggiungetela al composto 8, mescolando per farla sciogliere completamente. A questo punto unite il cioccolato bianco tagliato grossolamente 9 e
									

								

															

																		
																															
											
										
																														
																		lavorate ancora con la frusta 10, fino al completo scioglimento del cioccolato e finchè la crema non avrà raggiunto una consistenza cremosa e abbastanza soda. Trasferite la crema al cioccolato bianco pronta in una ciotola 11, fatela intiepidire a temperatura ambiente e poi conservatela in frigorifero per almeno due ore, con un foglio di pellicola a contatto 12.
									

								

															

																		
																															
											
										
																														
																		Passate ora alla preparazione dell'impasto dei blinis: dividete i tuorli dagli albumi, che terrete da parte, e lavorateli in una ciotola con le fruste di uno sbattitore elettrico o con una frusta a mano 13, versando a filo il latte freddo 14. Continuate a sbattere fino ad ottenere un composto omogeneo e spumoso 15.
									

								

															

																		
																															
											
										
																														
																		Aggiungete al composto di tuorli e latte le altri polveri, setacciandole: prima la farina 16, poi il lievito in polvere e il sale 17 e infine il Nesquik 18.
									

								

															

																		
																															
											
										
																														
																		Lavorate ancora il composto con le fruste, partendo dalla velocità più bassa 19, fino a che tutti gli ingredienti saranno amalgamati per bene 20. Coprite la ciotola con la pellicola e mettete il composto di tuorli e Nesquik in frigorifero a riposare per almeno 1 ora 21.
									

								

															

																		
																															
											
										
																														
																		Montate gli albumi, con le fruste di uno sbattitore o di una planetaria, e montateli a neve ferma (22-23). Aggiungete gli albumi montati al composto di tuorli e Nesquik 24 e
									

								

															

																		
																															
											
										
																														
																		incorporateli delicatamente con una spatola, mescolando dal basso verso l'alto per non smontarli 25. Alla fine otterrete un composto omogeneo e abbastanza fluido e spumoso. Fate sciogliere in una padella antiaderente (o in una padella da crepes) già calda il burro 26, per non far attaccare i blinis, quindi prendete una cucchiaiata di impasto alla volta (circa 15-20 g) e versatelo sulla padella 27.
									

								

															

																		
																															
											
										
																														
																		Formate con l'impasto dei piccoli cerchi, facendolo colare dalla punta del cucchiaio e tenendolo sempre al centro, in modo da ottenere dei cerchi perfetti 28. Lasciate cuocere per circa 1 minuto poi girate il vostro blinis dall'altro lato e fatelo cuocere ancora 1 minuto 29. Una volta pronti, adagiati i blinis su un piatto piano a intiepidire e continuate così fino a terminare tutto l’impasto 30.
									

								

															

																		
																															
											
										
																														
																		Passate alla decorazione dei blinis: trasferite la crema al cioccolato bianco in una sac-à-poche e spremete un ciuffo di crema su ogni blinis, seguendo la forma del bordo 31. Completate decorando i blinis con i frutti di bosco che preferite, da adagiare al centro (32-33) e terminate con una fogliolina di menta fresca. Noi abbiamo disposto su ogni blinis un mirtillo, un lampone, un ribes ed una fogliolina di menta ma voi potete decorare i vostri blinis al Nesquik con crema al cioccolato bianco come più vi piace!
									

								

							
					    