Difficoltà: Media
Il fritto misto di calamari e gamberi è un classico secondo piatto di mare, preparato e gustato sia d’estate che d’inverno; la frittura di pesce è una pietanza che piace a grandi e piccoli, proposta spesso anche durante le feste e nelle grandi occasioni, quando ci si concede qualche stravizio in più a tavola! In questa ricetta abbiamo accompagnato croccanti gamberi e calamari con una salsa fresca e delicata, ideale da sposare al fritto: si tratta della classica maionese arricchita con yogurt greco e senape che rende ancora più appetitoso il fritto misto! Il segreto di una buona riuscita, oltre alla freschezza e tenerezza del pesce, risiede nella frittura: è importante immergere nell'olio bollente pochi pezzi alla volta e controllare sempre che la temperatura non superi i 170-180°! Armatevi quindi di termometro da cucina per preparare un delizioso fritto misto di calamari e gamberi con salsa di maionese e yogurt!


						
						

														INGREDIENTI
							
													


						
														
							
														Ingredienti per la frittura
							

							
								

																	Gamberi
								
								
								
																	500
									g
																

								

							
								

																	Farina 00
								
								
								
																	100
									g
																

								

							
								

																	Calamari
								
								
								
																	500
									g
																

								

							
														
							
						
														
							
														per la maionese allo yogurt
							

							
								

																	Yogurt greco
								
								
								compatto
																	200
									g
																

								

							
								

																	Sale fino
								
								
								
																	
									q.b.
																

								

							
								

																	Erba cipollina
								
								
								
																	1
									cucchiaio
																

								

							
								

																	Senape
								
								
								
																	15
									g
																

								

							
								

																	Uova
								
								
								
																	1
									
																

								

							
								

																	Tuorli
								
								
								
																	1
									
																

								

							
								

																	Olio di semi
								
								
								
																	190
									g
																

								

							
								

																	Succo di limone
								
								
								
																	15
									g
																

								

							
								

																	Pepe nero
								
								
								
																	1
									pizzico
																

								

							
								

																	Aceto di vino bianco
								
								
								
																	3
									g
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	1
									l
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il fritto misto di calamari e gamberi con salsa di maionese e yogurt, iniziate dalla salsa di accompagnamento: in una ciotolina versate l'uovo intero e il tuorlo, unite l'aceto di vino bianco 1, mescolate gli ingredienti con una forchetta, quindi versateli all'interno di un bicchiere alto graduato, poi iniziate a frullare con un mixer ad immersione, mentre versate poco alla volta l'olio di semi a filo 2: questa operazione serve per evitare di far "impazzire" la maionese. Dovrete ottenere un composto vellutato e cremoso. Trasferitelo in una ciotolina, aggiustate di sale e pepe 3.
									

								

															

																		
																															
											
										
																														
																		Versate il succo di limone 4 e mescolate delicatamente con una spatola. Poi unite la maionese in una ciotola dovre avrete messo lo yogurt greco 5, mescolate accuratamente il composto e unite anche la senape 6.
									

								

															

																		
																															
											
										
																														
																		Per ultimo tritate l'erba cipollina 7 e unitela alla salsa alla maionese e yogurt 8. Quindi tenete da parte in frigorifero fino al momento di utilizzarla e passate a preparare la frittura. Iniziate dalla pulizia dei gamberi: staccate la testa 9,
									

								

															

																		
																															
											
										
																														
																		quindi togliete il carapace 10 ed eliminate l'intestino (il filetto nero) dal dorso, aiutandovi con uno stuzzicadenti 11. Tenete i gamberi da parte e passate alla pulizia dei calamari: sciacquateli sotto acqua corrente 12, 
									

								

															

																		
																															
											
										
																														
																		poi eliminate la penna di cartillagine interna 13 e sciacquateli nuovamente per pulire accuratamente l'interno del mantello 14. Dopodiché privateli della pelle aiutandovi con un coltellino 15 
									

								

															

																		
																															
											
										
																														
																		riducete quindi i calamari ad anelli dello spessore di circa 1 cm 16. In un tegame capiente dai bordi alti, versate 1 l di olio di semi per friggere 17 e portatelo ad una temperatura di 170-180° (potrete controllare la temperatura con un termometro da cucina). Intanto passate i calamari nella farina, assicurandovi di infarinarli completamente 18,
									

								

															

																		
																															
											
										
																														
																		quindi eliminate la farina in eccesso setacciando i calamari con un colino 19. Quando l'olio avrà raggiunto la temperatura indicata, potete friggere i calamari, poco alla volta 20 per non abbassare troppo la temperatura dell'olio e rischiare di ottenere una frittura molle. Ci vorranno pochi istanti e potrete scolare i calamari dorati aiutandovi con una schiumarola 21.
									

								

															

																		
																															
											
										
																														
																		Adagiateli su un foglio di carta assorbente 22 e proseguite allo stesso modo con i gamberi: infarinateli accuratamente 23, eliminate la farina in eccesso con un setaccio, quindi passate a friggerli nell'olio a temperatura, sempre pochi alla volta. Quando saranno ben dorati, scolateli con una schiumarola 24
									

								

															

																		
																															
											
										
																														
																		e adagiateli sulla carta assorbente per farli scolare dell'olio in eccesso 25. Salate a piacere la frittura 26 e servite il fritto misto di calamari e gamberi con salsa di maionese e yogurt 27!
									

								

							
					    