Difficoltà: Facile
La Valtellina è famosa per la bontà dei suoi piatti tipici, primi fra tutti gli sciatt e i pizzoccheri alla valtellinese, ma non tutti conoscono una variante altrettanto gustosa di questi ultimi: i pizzoccheri bianchi della Valtellina! Una ricetta tradizionale proposta per noi dallo chef Gianni Tarabini che differisce dalla versione classica sia come ingredienti che come preparazione: in questo caso i pizzoccheri, simili a degli gnocchetti, non sono realizzati con il grano saraceno bensì con un impasto piuttosto morbido a base di pane, latte e farina che viene modellato con il cucchiaio. Nel condimento invece ritroviamo le patate, il burro e il formaggio ma non è presente la verza. Non esitate dunque, per chi desidera approfondire il viaggio nei sapori delle Alpi lombarde i pizzoccheri bianchi della Valtellina sono una tappa obbligata!


						
						

														INGREDIENTI
							
													


						
														
							
														Per i pizzoccheri
							

							
								

																	Pangrattato
								
								
								
																	60
									g
																

								

							
								

																	Latte intero
								
								
								
																	400
									g
																

								

							
								

																	Farina 00
								
								
								
																	170
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per condire
							

							
								

																	Patate
								
								
								
																	500
									g
																

								

							
								

																	Valtellina Casera
								
								
								
																	150
									g
																

								

							
								

																	Burro
								
								
								
																	40
									g
																

								

							
								

																	Salvia
								
								
								
																	5
									foglie
																

								

							
								

																	Aglio
								
								
								
																	2
									spicchi
																

								

							
								

																	Pesteda valtellinese
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i pizzoccheri bianchi della Valtellina, iniziate dall’impasto dei pizzoccheri: versate il pangrattato in una ciotola, aggiungete il latte 1 e mescolate 2, poi unite la farina 3.
									

								

															

																		
																																											
											
										
																						
											
										
																						
											
										
																																										
																		Aggiungete un pizzico di sale 4 e continuate a mescolare fino ad ottenere un composto morbido e non asciutto 5. Mettete sul fuoco una pentola capiente con 3 litri di acqua. Nel frattempo tagliate il formaggio a dadini 6.
									

								

															

																		
																																											
											
										
																						
											
										
																						
											
										
																																										
																		Pelate le patate e tagliatele a cubetti di circa 1,5 cm 7. Quando l’acqua sarà arrivata a bollore, salate e versate i cubetti di patate 8. Aspettate che l’acqua riprenda il bollore, dopodiché riprendete l’impasto e, con l’aiuto di 1 o 2 cucchiai, prelevate una porzione della dimensione di una grossa oliva 9.
									

								

															

																		
																																											
											
										
																						
											
										
																						
											
										
																																										
																		Lasciate cadere l’impasto direttamente nell’acqua bollente 10, avendo cura di completare questa operazione piuttosto velocemente per evitare che i primi gnocchetti cuociano troppo. Nel frattempo sciogliete il burro in una padella capiente insieme alle foglie di salvia e agli spicchi di aglio schiacciati 11. Scolate i pizzoccheri non appena verranno a galla e trasferiteli insieme alle patate nella padella col condimento 12.
									

								

															

																		
																																											
											
										
																						
											
										
																						
											
										
																																										
																		Aggiungete il Valtellina Casera 13 e fate saltare il tutto per qualche istante, in modo che il formaggio si fonda 14. Servite i vostri pizzoccheri bianchi della Valtellina ben caldi 15!
									

								

							
					    