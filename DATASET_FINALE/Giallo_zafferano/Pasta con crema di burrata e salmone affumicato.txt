Difficoltà: Facile
La pasta con crema di burrata e salmone affumicato è un primo piatto semplice e veloce, ma davvero godurioso! Basteranno pochi minuti per preparare questa buonissima pasta, perfetta per ogni occasione e ideale da gustare in tutte le stagioni. Il sapore affumicato del salmone si sposa benissimo con la dolcezza della burrata, mentre il pepe rosa donerà un tocco aromatico inaspettato! Come formato di pasta abbiamo scelto i cavatelli, che si amalgamano alla perfezione con la crema, ma potrete utilizzare anche degli spaghetti o qualsiasi altra tipologia di vostro gusto. La pasta con crema di burrata e salmone affumicato diventerà la vostra ricetta preferita, da realizzare velocemente per una cena davvero squisita!


												
						
						

														INGREDIENTI
							
							                            
                                
    								
    									
    										
    										613
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    613
    					
    					    					    					
    					    Carboidrati
    					    g
    					    68.4
    					
    					    					    					
    					      di cui zuccheri
    					    g
    					    4.5
    					
    					    					    					
    					    Proteine
    					    g
    					    27.7
    					
    					    					    					
    					    Grassi
    					    g
    					    25.4
    					
    					    					    					
    					      di cui saturi
    					    g
    					    9.41
    					
    					    					    					
    					    Fibre
    					    g
    					    3.1
    					
    					    					    					
    					    Colesterolo
    					    mg
    					    52
    					
    					    					    					
    					    Sodio
    					    mg
    					    1304
    					
    					    				
    			
                            
													


						
							
							

							
								

																	Cavatelli
								
								
								
																	320
									g
																

								

							
								

																	Burrata
								
								
								
																	200
									g
																

								

							
								

																	Salmone affumicato
								
								
								
																	200
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Pepe rosa in grani
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta con crema di burrata e salmone affumicato iniziate da quest'ultimo. Tagliatelo prima a listarelle 1 e poi ricavate dei quadratini grandi circa 1 cm 2. Tenete da parte e ponete sul fuoco una pentola colma d'acqua salata, che servirà per la cottura della pasta. Passate alla crema. Versate la burrata in un contenitore alto e stretto e aggiungete l'olio extravergine 3.
									

								

															

																		
																																											
											
										
																						
											
										
																						
											
										
																																										
																		Unite anche 1 cucchiaio di grani di pepe rosa 4 e frullate il tutto con un mixer ad immersione 5, fino ad ottenere una crema liscia 6.
									

								

															

																		
																																											
											
										
																						
											
										
																						
											
										
																																										
																		Non appena l'acqua inizierà a bollire versate i cavatelli 7. Cuoceteli seguendo le indicazioni riportate sulla confezione. Nel frattempo trasferite la crema di burrata in una padella ampia, dove potrete saltare poi la pasta. Aggiungete un mestolo di acqua di cottura 8 per stemperare il condimento. Non appena la pasta sarà cotta scolatela e unitela alla crema 9.
									

								

															

																		
																																											
											
										
																						
											
										
																						
											
										
																																										
																		Aggiungete delle foglioline di basilico 10 e mescolate 11. Unite poi anche il salmone affumicato 12.
									

								

															

																		
																																											
											
										
																						
											
										
																						
											
										
																																										
																		Mescolate ancora 13 e saltate la pasta a fuoco vivace per qualche minuto sino ad ottenere la giusta cremosità 14. Trasferite nei piatti e servite 15.
									

								

							
					    