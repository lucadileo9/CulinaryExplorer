Difficoltà: Media
Il babà al rum è un caposaldo della tradizione napoletana. A noi piace sperimentare, così ecco una versione perfetta da servire ad inizio pranzo: il babà rustico. Incredibilmente morbido e saporito, grazie a un abbinamento di ingredienti dal successo assicurato: salsiccia e friarielli! Questa scenografica ciambella, insieme al babà salato e al danubio salato, ambisce a diventare il pezzo forte dei vostri picnic all’aria aperta. Se  vi capita di passare per Napoli insieme oltre alla pizza margherita e marinara la "salsiccia e friarielli" è una delle più gettonate in pizzeria. I friarielli non sono altro che le infiorescenze appena sviluppate dalle cime di rapa e hanno un sapore leggermente amarognolo.
Vedrete che anche in un contesto casalingo questa portata può dare il suo meglio: il babà rustico salsiccia e friarielli si ritaglierà un posto d’onore sulla tavola, conquistandosi i complimenti di tutti gli ammiratori!


						
						

														INGREDIENTI
							
													


						
														
							
														Ingredienti per l'impasto (per uno stampo di 20,5 cm di diametro misurato sopra)
							

							
								

																	Farina 00
								
								
								
																	150
									g
																

								

							
								

																	Farina Manitoba
								
								
								
																	150
									g
																

								

							
								

																	Latte intero
								
								
								a temperatura ambiente
																	155
									g
																

								

							
								

																	Burro
								
								
								ammorbidito
																	50
									g
																

								

							
								

																	Uova
								
								
								medio
																	1
									
																

								

							
								

																	Lievito di birra fresco
								
								
								
																	7,5
									g
																

								

							
								

																	Zucchero
								
								
								
																	10
									g
																

								

							
								

																	Sale fino
								
								
								
																	8
									g
																

								

							
														
							
						
														
							
														per farcire
							

							
								

																	Salsiccia
								
								
								
																	100
									g
																

								

							
								

																	Friarielli
								
								
								
																	100
									g
																

								

							
								

																	Scamorza (provola)
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per ungere lo stampo
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il babà rustico, iniziate preparando gli ingredienti per il ripieno: lavate i friarielli sotto l’acqua corrente 1, poi versate un filo d’olio in una pentola capiente, aggiungete i friarielli 2, salate leggermente e coprite con un coperchio 3. Fate appassire a fiamma media per circa 5-8 minuti.
									

								

															

																		
																															
											
										
																														
																		Nel frattempo, rimuovete il budello dalla salsiccia e tagliatela a tocchetti 4; versate la salsiccia in una padella e fatela rosolare a fiamma media per circa 5 minuti, senza aggiunta di altri grassi 6.
									

								

															

																		
																															
											
										
																														
																		Quando i friarielli saranno appassiti 7, metteteli da parte insieme alla salsiccia rosolata e lasciate raffreddare entrambe le preparazioni. Infine, tagliate la scamorza a cubetti 8. Ora potete occuparvi dell’impasto del babà: versate la farina 00 e la farina manitoba in una planetaria munita di gancio 9,
									

								

															

																		
																															
											
										
																														
																		unite il sale 10, lo zucchero 11 e il lievito di birra fresco sbriciolato 12 e iniziate a mescolare a velocità media.
									

								

															

																		
																															
											
										
																														
																		Aggiungete l’uovo 13 e continuate a impastare fino a che non sarà completamente incorporato, poi versate il latte a filo senza fermare la planetaria 14. In ultimo aggiungete il burro, un pezzetto alla volta 15, assicurandovi che venga assorbito completamente prima di aggiungerne ancora.
									

								

															

																		
																															
											
										
																														
																		Continuate a impastare a velocità media fino ad ottenere un impasto liscio e compatto 16. Trasferite l’impasto così ottenuto in una ciotola e aggiungete la salsiccia 17, i friarielli 18
									

								

															

																		
																															
											
										
																														
																		e la scamorza 19, poi impastate con le mani per incorporarli nel composto 20. Ora prendete uno stampo da babà del diametro di 20,5 cm (misurato nella parte aperta - 15 cm alla base e 8 cm altezza) e imburratelo accuratamente (in alternativa al burro, potete utilizzare l’olio extravergine d’oliva) 21.
									

								

															

																		
																															
											
										
																														
																		Modellate l’impasto a forma di salsicciotto e inseritelo all’interno dello stampo 22, copritelo con la pellicola trasparente 23 e lasciatelo lievitare per almeno un’ora o fino a quando l’impasto non avrà raggiunto il bordo dello stampo. Una volta lievitato, rimuovete la pellicola 24 e cuocete nel forno statico preriscaldato a 180° per 75 minuti, posizionandolo nella parte bassa, fino a che non sarà bello dorato.
									

								

															

																		
																															
											
										
																														
																		Trascorso il tempo di cottura, sfornate il babà e lasciatelo intiepidire 25, poi capovolgetelo su una gratella e rimuovete lo stampo 26. Il vostro babà rustico è pronto per essere gustato ancora tiepido o a temperatura ambiente 27!
									

								

							
					    