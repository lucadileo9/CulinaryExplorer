Difficoltà: Molto facile
L’estate è in arrivo e con essa la voglia di piatti unici, pietanze fresche e più leggere… noi vi proponiamo l’insalata di patate e salmone, una ricetta che mette appetito anche nelle giornate più calde! Le patate lesse e il salmone affumicato si abbinano a sedano, cipollotti e avocado in un piatto unico gustoso e nutriente. Una sfiziosa alternativa alla classica insalata di polpo e patate, semplice da preparare e adatta anche a un pranzo da asporto, magari in spiaggia o in ufficio! Inoltre potete personalizzare l’insalata di patate e salmone a vostro piacimento… voi che ingredienti aggiungereste?


												
						
						

														INGREDIENTI
							
													


						
							
							

							
								

																	Patate
								
								
								
																	600
									g
																

								

							
								

																	Salmone affumicato
								
								
								
																	200
									g
																

								

							
								

																	Avocado
								
								
								
																	300
									g
																

								

							
								

																	Sedano
								
								
								
																	150
									g
																

								

							
								

																	Cipollotto fresco
								
								
								
																	50
									g
																

								

							
								

																	Succo di limone
								
								
								
																	
									q.b.
																

								

							
								

																	Origano
								
								
								fresco
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare l’insalata di patate e salmone, per prima cosa lessate le patate partendo da acqua fredda per circa 35-40 minuti dall’inizio del bollore; il tempo di cottura varia a seconda della dimensione, dovrete riuscire a infilzarle facilmente con la forchetta 1. Nel frattempo preparate gli altri ingredienti: mondate i cipollotti e tagliateli a rondelle 2, poi riducete il sedano a cubetti 3.
									

								

															

																		
																																											
											
										
																						
											
										
																						
											
										
																																										
																		Tagliate il salmone affumicato a striscioline 4. Quando le patate saranno cotte, scolate e lasciate intiepidire, poi sbucciatele e tagliatele a cubetti 5. Trasferite le patate in una ciotola capiente 6.
									

								

															

																		
																																											
											
										
																						
											
										
																						
											
										
																																										
																		Unite il cipollotto 7, il sedano 8 e il salmone affumicato 9.
									

								

															

																		
																																											
											
										
																						
											
										
																						
											
										
																																										
																		Dividete l’avocado a metà e incidete la polpa a scacchiera 10, poi spingete la polpa in fuori per staccarla dalla buccia e lasciatela cadere direttamente nella ciotola 11. Condite con del succo di limone 12, sale e pepe.
									

								

															

																		
																																											
											
										
																						
											
										
																						
											
										
																																										
																		Aggiungete un filo di olio 13 e mescolate delicatamente 14. Profumate con origano fresco a piacere e servite la vostra insalata di patate e salmone 15!
									

								

							
					    