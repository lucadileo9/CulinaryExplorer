Difficoltà: Facile
Nell’antica tradizione contadina avere un albero di fichi nel proprio giardino rappresentava motivo di vanto, ripararsi sotto la sua ombra a gustare il sapore irresistibile dei suo frutti era un ottimo rimedio per la calura estiva. Simbolo dell’abbondanza, il fico si presta benissimo nelle preparazioni salate, tanto quanto in quelle dolci. E oggi siamo qui a parlarvi di dolcezza con il più piacevole connubio tra frutta fresca e secca: crostata alle nocciole con confettura di fichi. Già dal primo morso l’esplosione della confettura dei fichi invaderà con una dolcissima prepotenza la vostra bocca, ma la morbidezza verrà subito accompagnata dalla croccantezza della granella di nocciole diventando così un irresistibile gioco di consistenze basato su questi sapori antichi. Se avevate in mente di realizzare una classica crostata alla confettura allora vi consigliamo di metterla da parte per la prossima occasione e di provare questa crostata alle nocciole con confettura di fichi che a noi ha fatto letteralmente impazzire. Siamo sicuri che conquisterà anche voi e che desidererete crearne una a doppio strato!


						
						

														INGREDIENTI
							
													


						
														
							
														Ingredienti per la pasta frolla alle nocciole (per uno stampo da 24 cm)
							

							
								

																	Farina di nocciole
								
								
								
																	70
									g
																

								

							
								

																	Farina 00
								
								
								
																	250
									g
																

								

							
								

																	Burro
								
								
								freddo
																	115
									g
																

								

							
								

																	Uova
								
								
								(1 medio)
																	55
									g
																

								

							
								

																	Zucchero a velo
								
								
								
																	140
									g
																

								

							
								

																	Pasta di nocciole
								
								
								
																	30
									g
																

								

							
								

																	Scorza di limone
								
								
								
																	1
									
																

								

							
														
							
						
														
							
														per 800 g di confettura di fichi
							

							
								

																	Fichi
								
								
								
																	1110
									g
																

								

							
								

																	Zucchero
								
								
								
																	460
									g
																

								

							
								

																	Succo di limone
								
								
								
																	50
									g
																

								

							
								

																	Acqua
								
								
								
																	70
									g
																

								

							
														
							
						
														
							
														per guarnire
							

							
								

																	Panna fresca liquida
								
								
								
																	20
									g
																

								

							
								

																	Granella di nocciole
								
								
								
																	30
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crostata alle nocciole con confettura di fichi cominciate dalla preparazione della confettura. Dopo aver sbucciato tutti i fichi tagliateli in 4 parti 1, versateli in un tegame insieme all’acqua 2 e portate a bollore. Poco dopo aggiungete lo zucchero, il succo e le scorze di limone 3
									

								

															

																		
																															
											
										
																														
																		e lasciate cuocere la confettura schiumando di tanto in tanto 4. Non appena la composta raggiungerà la temperatura di 104° 5, assicuratevene utilizzando un termometro da cucina, spegnete la fiamma e trasferitela in una ciotola per farla raffreddare 6. Se invece volete conservare per più tempo la confettura vi basterà sterilizzare i vasetti.
									

								

															

																		
																															
											
										
																														
																		Passate alla preparazione della frolla alle nocciole. In un mixer versate la farina 00 insieme alla farina di nocciole 7 poi aggiungete il burro freddo a pezzettini ed un pizzico di sale 8. Frullate qualche istante ad alta velocità fino ad ottenere un composto sabbioso 9.
									

								

															

																		
																															
											
										
																														
																		Versate la sabbiatura su una spianatoia e formate una fontana 10, nel centro versate lo zucchero a velo, la scorza grattugiata di limone 11 e l’uovo 12.
									

								

															

																		
																															
											
										
																														
																		Impastate a mano velocemente, in modo da non far riscaldare troppo la frolla e aggiungete anche la pasta di nocciole 13; quando la pasta sarà completamente assorbita, avvolgete il panetto nella pellicola trasparente e lasciate riposare in frigorifero per circa 30-40 minuti 14. Trascorso il tempo riprendete la frolla e stendetela su una spianatoia leggermente infarinata, con l’aiuto di un mattarello tiratela ad uno spessore di circa mezzo centimetro 15. La parte che avanzerà conservatela per le strisce di decorazione.
									

								

															

																		
																															
											
										
																														
																		Sistemate la frolla alle nocciole in una teglia del diametro di 24 centimetri, se non utilizzate uno stampo forato, dovrete imburrarlo ed infarinarlo 16, poi versate la confettura di fichi 17 e stendetela su tutta la superficie della pasta aiutandovi con un cucchiaio. Cospargete con la granella di nocciole 18.
									

								

															

																		
																															
											
										
																														
																		Tirate nuovamente la pasta frolla alle nocciole avanzata e ottenete delle striscioline larghe circa 2 cm, tagliatele con una rotella liscia 19 e sistematele sulla tortiera adagiandole prima in un senso 20 e poi nell’altro 21, in modo da formare delle losanghe. 
									

								

															

																		
																															
											
										
																														
																		Prima di infornare la crostata in forno preriscaldato a 180° per 30 minuti (se il forno è ventilato a 160° per circa 20 minuti) spennellate con la panna 22. Quando la vostra crostata alle nocciole con confettura di fichi sarà pronta lasciatela freddare 23 dopodiché sformatela e servitela 24!
									

								

							
					    