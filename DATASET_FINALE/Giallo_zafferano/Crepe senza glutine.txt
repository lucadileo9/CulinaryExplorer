Difficoltà: Facile
Impossibile non amare le crepe. Con o senza uova, queste versatili frittelle made in France, morbide e dal gusto neutro, hanno ispirato tantissime ricette dolci e salate come le crepe ricotta e spinaci, appettiosi finger food e le crepe alla Nutella, un classico per gli inguaribili golosi! Da oggi anche coloro che sono intolleranti al glutine possono contare su una ricetta ad hoc dedicata a loro: le crepe senza glutine, realizzate con farina di riso e da farcire con stuzzicanti ingredienti: vellutate creme dolci o, per chi preferisce la variante salata, appetitosi salumi da accompagnare con verdure saltate e salsine aromatiche. Al motto di “solo gusto e niente rinunce” abbiamo creato altre ghiotte ricette gluten free: crostate, biscotti, muffin, polpette e pizza, venite a scoprirle, ne abbiamo per tutte le portate!


						
						

														INGREDIENTI
							
							                            
                                
    								
    									
    										
    										214
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    214
    					
    					    					    					
    					    Carboidrati
    					    g
    					    24
    					
    					    					    					
    					      di cui zuccheri
    					    g
    					    2.1
    					
    					    					    					
    					    Proteine
    					    g
    					    5.6
    					
    					    					    					
    					    Grassi
    					    g
    					    10.6
    					
    					    					    					
    					      di cui saturi
    					    g
    					    5.8
    					
    					    					    					
    					    Fibre
    					    g
    					    0.2
    					
    					    					    					
    					    Colesterolo
    					    mg
    					    96
    					
    					    					    					
    					    Sodio
    					    mg
    					    97
    					
    					    				
    			
                            
													


						
														
							
														Ingredienti per 8 crepe
							

							
								

																	Farina di riso
								
								
								
																	200
									g
																

								

							
								

																	Uova
								
								
								( circa 3 medie) a temperatura ambiente
																	150
									g
																

								

							
								

																	Latte intero
								
								
								a temperatura ambiente
																	350
									g
																

								

							
								

																	Burro
								
								
								
																	50
									g
																

								

							
								

																	Sale fino
								
								
								
																	¼
									cucchiaino
																

								

							
														
							
						
														
							
														per ungere la crepiera
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le crepe senza glutine per prima cosa sciogliete il burro al microonde oppure a bagnomaria e tenetelo da parte. Versate le uova in una ciotola, aggiungete il latte 1 e mescolate con la frusta per amalgamare 2, unite ora anche il burro fuso intiepidito 3
									

								

															

																		
																															
											
										
																														
																		Il sale 4 e la farina di riso 5 poco alla volta continuando a mescolare, così da evitare la formazione di grumi. Quando il composto sarà ben amalgamato 6
									

								

															

																		
																															
											
										
																														
																		coprite con pellicola 7 e fate riposare in frigorifero per circa 30 minuti. Trascorso il tempo di riposo, ungete una crepiera di circa 22 cm di diametro (oppure una padella antiaderente) con un fiocco di burro 8. Quando sarà ben calda versatevi un mestolo di composto 9 (utilizzate un mestolo di piccole dimensioni)
									

								

															

																		
																															
											
										
																														
																		e fate in modo che sia ben distribuito su tutta la superficie della crepiera (10-11). Fate cuocere circa 1 minuto per lato 12
									

								

															

																		
																															
											
										
																														
																		Una volta cotte 13, trasferite man mano le crepe su un piatto 14. Con le dosi indicate otterrete 8 crepe 15 da farcire con stuzzicanti ingredienti dolci o salati!
									

								

							
					    