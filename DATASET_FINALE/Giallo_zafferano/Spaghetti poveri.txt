Difficoltà: Molto facile
Possono semplici ingredienti combinati insieme sprigionare sapori unici e gustosi? Nel caso degli spaghetti poveri, sì! Un primo piatto preparato con un condimento veloce a base di olive taggiasche, capperi, peperoncino in cui i filetti di acciughe si sciolgono completamente, creando una salsa dal sapore spiccato. Gli spaghetti vengono saltati brevemente in padella con l'aggiunta del pangrattato che conferisce una piacevole nota croccante e permette di trattenere meglio il condimento. Il risultato è un piatto facile da preparare, molto saporito e invitante: ideale per chi ama i gusti decisi, per un pranzo o una cena in allegria, quando la voglia di qualcosa di sfizioso è tanta ma il tempo per cucinare è poco. Potrete scegliere di dare un tocco in più ai vostri spaghetti poveri aggiungendo al condimento dei pomodorini confit o dei cubetti di pomodori secchioppure, perché no, potreste trasformarli in una sfiziosa frittata di pasta!


												
						
						

														INGREDIENTI
							
							                            
                                
    								
    									
    										
    										525
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    525
    					
    					    					    					
    					    Carboidrati
    					    g
    					    75.5
    					
    					    					    					
    					      di cui zuccheri
    					    g
    					    3.8
    					
    					    					    					
    					    Proteine
    					    g
    					    17.2
    					
    					    					    					
    					    Grassi
    					    g
    					    17.1
    					
    					    					    					
    					      di cui saturi
    					    g
    					    2.64
    					
    					    					    					
    					    Fibre
    					    g
    					    4.2
    					
    					    					    					
    					    Colesterolo
    					    mg
    					    29
    					
    					    					    					
    					    Sodio
    					    mg
    					    331
    					
    					    				
    			
                            
													


						
							
							

							
								

																	Spaghetti
								
								
								
																	320
									g
																

								

							
								

																	Acciughe sott'olio
								
								
								
																	100
									g
																

								

							
								

																	Cipolle rosse
								
								
								
																	80
									g
																

								

							
								

																	Capperi sotto sale
								
								
								
																	30
									g
																

								

							
								

																	Olive taggiasche
								
								
								denocciolate
																	100
									g
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	2
									
																

								

							
								

																	Prezzemolo
								
								
								
																	
									q.b.
																

								

							
								

																	Pangrattato
								
								
								
																	40
									g
																

								

							
								

																	Olio extravergine d'oliva
								
								
								
																	40
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti poveri iniziate mettendo sul fuoco una pentola con abbondante acqua salata, dove cuocerete la pasta. Poi pensate al soffritto: tritate finemente la cipolla rossa 1 e lo spicchio d'aglio 2. Poi prendete una padella capiente, versateci l'olio extravergine di oliva fino quasi a ricoprire il fondo e aggiungete la cipolla 3 e l'aglio appena tritati.
									

								

															

																		
																															
											
										
																														
																		Lasciate soffriggere per qualche minuto, mescolando di tanto in tanto perché il soffritto non si attacchi al fondo della padella 4. Quando l'acqua sarà giunta a bollore, buttate la pasta e lasciatela cuocere per il tempo indicato sulla confezione 5. Sciacquate bene i capperi sotto acqua corrente per liberarli del sale in eccesso e tritateli grossolanamente 6,
									

								

															

																		
																															
											
										
																														
																		quindi aggiungeteli al soffritto 7, mescolate e unite anche le acciughe 8. Private i peperoncini dei semi, poi tritateli grossolanamente 9
									

								

															

																		
																															
											
										
																														
																		e uniteli in padella 10. Lasciate cuocere a fuoco dolce mescolando spesso, fino a quando le acciughe non si saranno sciolte. Se necessario allungate con un mestolo di acqua di cottura della pasta. Passate a tostare il pangrattato: prendete una padella, versateci un giro d'olio e poi unite il pangrattato 11. Fatelo tostare mescolando fino a quando non risulterà dorato 12: a quel punto toglietelo dal fuoco e trasferitelo in una ciotolina.
									

								

															

																		
																															
											
										
																														
																		Tornate al condimento, che ormai sarà pronto: aggiungete le olive taggiasche 13 tritate il prezzemolo 14 e unitelo nella padella 15 mescolando per amalgamare bene il tutto.
									

								

															

																		
																															
											
										
																														
																		Scolate la pasta al dente, tenendo da parte un po' di acqua di cottura, e versatela nella padella con il condimento 16. Mescolate e fate saltare gli spaghetti per un minuto 17, poi unite il pangrattato 18.
									

								

															

																		
																															
											
										
																														
																		Aggiungete una mestolata di acqua di cottura 19 e mescolate bene 20 prima di impiattare 21. I vostri spaghetti poveri sono pronti per essere gustati!
									

								

							
					    