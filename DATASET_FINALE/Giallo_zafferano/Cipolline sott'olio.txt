Difficoltà: Media
Le cipolle, c’è chi le ama e chi le odia… se voi siete fra i primi allora non potete perdervi la ricetta di una sfiziosa conserva da fare in casa, le cipolline sott’olio! Un classico sott'olio da abbinare a salumi e formaggi, ideale anche per arricchire un’insalata di riso o di pasta. Ma non solo: le cipolline sott’olio possono essere utilizzate per realizzare appetitosi contorni e secondi piatti, come per esempio il pollo con patate e funghi! In qualsiasi modo decidiate di gustare le cipolline sott’olio, l’importante è che scegliate le cipolline borettane, una varietà di cipolle di piccola dimensione e dalla forma leggermente schiacciata, perfetta per questo genere di preparazioni.


												
						
						

														INGREDIENTI
							
													


						
							
														per 2 barattoli (della capacità di 500 ml)
							

							
								

																	Cipolline
								
								
								borettane
																	500
									g
																

								

							
								

																	Aceto di vino bianco
								
								
								
																	500
									g
																

								

							
								

																	Acqua
								
								
								
																	500
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Salvia
								
								
								
																	
									q.b.
																

								

							
								

																	Rosmarino
								
								
								
																	
									q.b.
																

								

							
								

																	Pepe nero in grani
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le cipolline sott’olio per prima cosa procedete alla sanificazione dei barattoli e dei tappi seguendo le indicazioni riportate nelle Linee guida in fondo alla ricetta. Passate alla preparazione delle cipolline: sbucciatele 1 ed eliminate anche il primo strato 2, poi raccoglietele in una ciotola 3.
									

								

															

																		
																																											
											
										
																						
											
										
																						
											
										
																																										
																		Versate l’aceto 4 e l’acqua in una pentola capiente 5 e portate a bollore, poi aggiungete le cipolline 6 e fate bollire per 12 minuti.
									

								

															

																		
																																											
											
										
																						
											
										
																						
											
										
																																										
																		Trascorso questo tempo unite i grani di pepe 7, il rosmarino 8 e la salvia 9. Fate bollire per un altro minuto.
									

								

															

																		
																																											
											
										
																						
											
										
																						
											
										
																																										
																		Scolate le cipolline e gli aromi su un canovaccio pulito e lasciate intiepidire 10. Quando saranno asciutte inserite le cipolline nel barattolo alternandole agli aromi, avendo cura di riempire tutti gli spazi vuoti 11. Infine versate l’olio nel barattolo fino a coprire tutte le cipolline, lasciando uno spazio di circa 2 cm dal bordo 12.
									

								

															

																		
																																											
											
										
																						
											
										
																						
											
										
																																										
																		Chiudete il barattolo con il tappo, senza stringerlo eccessivamente in modo che l’aria possa uscire e si crei il sottovuoto 13. Immergete il barattolo in una pentola piena d’acqua 14 e portate a bollore. Fate bollire per 30 minuti dal primo bollore, dopodiché spegnete il fuoco e lasciate raffreddare nell’acqua 15. Una volta raffreddato, verificate che si sia creato il sottovuoto premendo al centro del tappo. Dovrete poi tenere in osservazione i barattoli, perché se il livello dell'olio dovesse scendere, dovrete riaprire i barattoli, rabboccare e procedere a nuova bollitura. Le vostre cipolline sott’olio sono pronte per essere conservate!
									

								

							
					    