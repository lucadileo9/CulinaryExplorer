Difficoltà: Facile
La frittata è un piatto classico, forse uno dei primi banchi di prova in cucina. Ci si può sbizzarrire con versioni più leggere come la frittata di albumi e altre ricche di ingredienti freschi, da quelle senza tempo come la frittata di cipolle, a quelle stagionali come la frittata ai ravanelli, la frittata di zucchine o la frittata di asparagi in primavera. Nel periodo invernale potete cimentarvi con la frittata di barbabietole rosse, mentre in quello autunnale sarà ottima la frittata di finferli. Prima di creare versioni elaborate, vi proponiamo di allenarvi con la ricetta della frittata classica preparata semplicemente con uova sbattute e insaporita con Parmigiano e Pecorino, la stessa base utilizzata anche per la frittata al forno. C'è chi la fa cuocere a fiamma alta o chi, come noi, preferisce una cottura più lenta con il coperchio... le nonne suggeriscono qualche fogliolina di timo che esalta il sapore e c'è chi non la servirebbe mai senza almeno una grattata di pepe. E voi come la cucinate? Ma soprattutto, come la preferite: da sola, sotto forma di rotolo di frittata o involtini di frittata, oppure servita come delizioso antipasto tagliata in piccoli cubetti? Intanto che riflettete, venite con noi ai fornelli per preparare una morbida e saporita frittata!


												
						
						

														INGREDIENTI
							
							                            
                                
    								
    									
    										
    										159
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    159
    					
    					    					    					
    					    Carboidrati
    					    g
    					    0.1
    					
    					    					    					
    					      di cui zuccheri
    					    g
    					    0.1
    					
    					    					    					
    					    Proteine
    					    g
    					    20.7
    					
    					    					    					
    					    Grassi
    					    g
    					    8.4
    					
    					    					    					
    					      di cui saturi
    					    g
    					    4.66
    					
    					    					    					
    					    Fibre
    					    g
    					    0.1
    					
    					    					    					
    					    Colesterolo
    					    mg
    					    24
    					
    					    					    					
    					    Sodio
    					    mg
    					    814
    					
    					    				
    			
                            
													


						
							
							

							
								

																	Uova
								
								
								medie
																	8
									
																

								

							
								

																	Pecorino
								
								
								da grattugiare
																	50
									g
																

								

							
								

																	Parmigiano Reggiano DOP
								
								
								da grattugiare
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								per ungere la padella
																	5
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la frittata, sgusciate le uova e ponetele dentro ad una ciotola capiente 1, quindi sbattetele leggermente con una forchetta (o una frusta a mano) 2. A questo punto versate Parmigiano e Pecorino grattugiati 3, poi salate e pepate a piacere.
									

								

															

																		
																															
											
										
																														
																		Ponete sul fuoco una padella antiaderente del diametro di 30 cm e fate scaldare l’olio per pochi istanti 4. Aggiungete le uova sbattute 5 e lasciatele cuocere a fuoco dolce per 8 minuti, coprendo la padella con un coperchio piatto 6; muovete di tanto in tanto la padella per staccare la frittata dal fondo.
									

								

															

																		
																															
											
										
																														
																		Trascorso il tempo necessario, girate la frittata: appoggiate il piatto da portata sulla padella 7 e capovolgete, tenedo piatto e padella ben uniti perchè la frittata non sgusci via: ora vi troverete con la parte cotta della frittata rivolta verso l'alto, fate scivolare la frittata all’interno della padella 8, in modo da cuocere per altri 8 minuti anche l'altro lato questa volta senza coperchio. Una volta pronta, servite la frittata ben calda 9.
									

								

							
					    