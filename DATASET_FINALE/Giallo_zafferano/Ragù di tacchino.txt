Difficoltà: Media
Un vecchio proverbio dice che la calma è la virtù dei forti, ma noi crediamo che sia anche quella dei golosi. Un pizzico di pazienza è l’ingrediente segreto, per così dire, che occorre per preparare un buon ragù di tacchino. Ebbene sì, oggi parliamo di quest’altra variante delle ben note versioni istituzionali del ragù di carne che vanno dal nord al sud. Mentre la carne appassiva nell’olio, il suo profumino ci stuzzicava già l’appetito e alla fine abbiamo dovuto anche fare una scelta piuttosto difficile: vestito bianco o rosso? No, non si tratta di un appuntamento, ma del colore e del gusto da dare a questo ragù di tacchino. E poiché in cucina non è semplice mettere tutti d’accordo, abbiamo raggiunto un compromesso decidendo di aggiungere dei pomodori secchi sott’olio. Risultato? Non aspetteremo più le feste per preparare il tacchino, questo ragù è perfetto anche per la pasta di tutti i giorni... provatelo con le pennette, per esempio!


						
						

														INGREDIENTI
							
							                            
                                
    								
    									
    										
    										339
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    339
    					
    					    					    					
    					    Carboidrati
    					    g
    					    6.9
    					
    					    					    					
    					      di cui zuccheri
    					    g
    					    6.9
    					
    					    					    					
    					    Proteine
    					    g
    					    38.1
    					
    					    					    					
    					    Grassi
    					    g
    					    16.2
    					
    					    					    					
    					      di cui saturi
    					    g
    					    2.72
    					
    					    					    					
    					    Fibre
    					    g
    					    3
    					
    					    					    					
    					    Colesterolo
    					    mg
    					    75
    					
    					    					    					
    					    Sodio
    					    mg
    					    745
    					
    					    				
    			
                            
													


						
														
							
														Ingredienti per il ragù
							

							
								

																	Cosce di tacchino
								
								
								
																	900
									g
																

								

							
								

																	Carote
								
								
								
																	60
									g
																

								

							
								

																	Sedano
								
								
								
																	60
									g
																

								

							
								

																	Cipolle bianche
								
								
								
																	60
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	50
									g
																

								

							
								

																	Vino bianco
								
								
								
																	80
									g
																

								

							
								

																	Salvia
								
								
								
																	
									q.b.
																

								

							
								

																	Rosmarino
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Pomodori secchi sottolio
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per il brodo
							

							
								

																	Tacchino
								
								
								scarti e ossa
																	
									
																

								

							
								

																	Acqua
								
								
								
																	1,5
									l
																

								

							
								

																	Carote
								
								
								
																	30
									g
																

								

							
								

																	Sedano
								
								
								
																	30
									g
																

								

							
								

																	Cipolle bianche
								
								
								
																	30
									g
																

								

							
								

																	Prezzemolo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il ragù di tacchino cominciate dal brodo. Per farlo vi occorreranno le ossa, quindi aiutandovi con una lama ben affilata di un coltello separatele dalla polpa 1; quest’ultima conservatela in frigorifero coprendola con pellicola 2. In una pentola capiente versate le ossa insieme al sedano, la carota, la cipolla, il prezzemolo e del sale, poi coprite con acqua e lasciate che raggiunga il bollore dolcemente 3. Schiumate di tanto in tanto e lasciate cuocere per almeno un paio d’ore a fuoco dolce.
									

								

															

																		
																															
											
										
																														
																		Per la preparazione del ragù invece pelate sedano, carota, cipolla e aglio 4 e mettete il tutto in un mixer azionando per pochi istanti a velocità alta, fin quando non avrete ottenuto dei dadini 5. Su un tagliere invece, aiutandovi con un coltello, tritate le erbe aromatiche finemente 6.
									

								

															

																		
																															
											
										
																														
																		Riprendete la polpa disossata e, dopo averla tagliata a striscioline, tritatela con un tritacarne 7. Se non lo possedete potrete farlo fare dal vostro macellaio, oppure potete tritarla al coltello il più finemente possibile. In un tegame con dell’olio fate insaporire il trito aromatico con le erbe sminuzzate lasciando cuocere per una decina di minuti 8, infine unite la polpa macinata facendola rosolare per un quarto d’ora, mescolando di tanto in tanto 9.
									

								

															

																		
																															
											
										
																														
																		Sfumate con il vino bianco 10 e quando l’alcol sarà evaporato completamente versate circa 300 g di brodo ottenuto in precedenza 11 in questo modo potrete continuare la cottura per un quarto d’ora ancora. Sfruttate questo tempo per sminuzzare al coltello i pomodori secchi sott’olio 12,
									

								

															

																		
																															
											
										
																														
																		e aggiungeteli al ragù 13. Aggiustate di sale e di pepe 14 e dopo aver aggiunto dell'altro timo fresco il vostro ragù di tacchino sarà pronto 15, buon appetito!
									

								

							
					    