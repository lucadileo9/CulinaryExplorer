Difficoltà: Molto facile
L'insalata di zucchine alla menta e basilico è un contorno davvero semplice da preparare e perfetto per accompagnare un secondo piatto saporito soprattutto durante la stagione estiva. La zucchina, infatti, è composta per il 94% di acqua ed è anche una fonte di vitamine e minerali: l'ideale per fare un pieno di salute senza appesantirsi troppo quando il caldo non dà tregua. Oltre alle sue proprietà diuretiche, è giusto ricordare quanto le zucchine sono facili da digerire e il loro bassissimo contenuto calorico, che gli permette di rientrare in molte diete ipocaloriche. Il segreto per sfruttare al massimo i benefici delle zucchine, però, è conservare la buccia, perchè è proprio qui che risiede la maggior parte di vitamine e minerali! Quindi dopo aver tagliato le zucchine a fette, sbollentatele in acqua, scolatele e conditele con olio, sale, pepe e aglio. Aromatizzatele con menta e basilico e accompagnatele a secondi piatti di carne e pesce. Il sapore neutro delle zucchine, arricchito dagli odori, infatti, fa sì che questo contorno si sposi bene con una miriade di alimenti. E cogliamo l'occasione per ricordarvi che l'insalata di zucchine alla menta e basilico è sicuramente più leggera della versione al forno delle zucchine. Non vi resta che preparare al volo la vostra insalata di zucchine alla menta e basilico e servirla con il piatto che più preferite!


												
						
						

														INGREDIENTI
							
							                            
                                
    								
    									
    										
    										99
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    99
    					
    					    					    					
    					    Carboidrati
    					    g
    					    3.1
    					
    					    					    					
    					      di cui zuccheri
    					    g
    					    2.9
    					
    					    					    					
    					    Proteine
    					    g
    					    2.6
    					
    					    					    					
    					    Grassi
    					    g
    					    8.5
    					
    					    					    					
    					      di cui saturi
    					    g
    					    1.24
    					
    					    					    					
    					    Fibre
    					    g
    					    2.8
    					
    					    					    					    					
    					    Sodio
    					    mg
    					    1819
    					
    					    				
    			
                            
													


						
							
							

							
								

																	Zucchine
								
								
								
																	800
									g
																

								

							
								

																	Basilico
								
								
								
																	4
									foglie
																

								

							
								

																	Menta
								
								
								
																	4
									foglie
																

								

							
								

																	Sale grosso
								
								
								
																	1
									cucchiaio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’insalata di zucchine alla menta e basilico, iniziate lavando con cura le zucchine sotto acqua corrente 1. Asciugatele con un panno e ponetele su un tagliere, quindi mondatele, eliminando le due estremità 2. Dopodichè dividete la zucchina a metà 3.
									

								

															

																		
																															
											
										
																														
																		Tagliatela ancora a metà per il senso della lunghezza 4 e cominciate a ricavare delle fette larghe circa 1, 5 cm 5. Ora prendete una pentola capiente, riempitela di acqua e portate a bollore. Quindi versate le zucchine affettate nell’acqua bollente 6.
									

								

															

																		
																															
											
										
																														
																		Aggiungete un cucchiaio di sale grosso 7 e lasciate cuocere per 10 minuti. Trascorsi i 10 minuti, scolate le zucchine con uno scolapasta e lasciatele raffreddare 8. Dopodichè trasferitele in una pirofila e conditele con un filo d’olio extravergine di oliva 9.
									

								

															

																		
																															
											
										
																														
																		Salate e pepate le zucchine a piacere (10-11) e aggiungete uno spicchio d’aglio sbucciato 12.
									

								

															

																		
																															
											
										
																														
																		Unite quindi le foglioline di menta spezzettate 13 e le foglie di basilico 14. Mescolate il tutto con una forchetta 15 o un cucchiaio e la vostra insalata di zucchine alla menta e basilico è pronta per essere servita e consumata sia tiepida che fredda. Se non servite subito, tenetela in frigo fino al momento di consumarla!
									

								

							
					    