Difficoltà: Facile
Una torta dolce e soffice a base di zucchine. Vi sembra strano? I vostri dubbi si scioglieranno assaggiando lo zucchini bread, una torta di origine americana che tra gli ingredienti prevede le zucchine. Negli States questo dolce viene preparato per occasioni particolari, come la festa del ringraziamento; morbido e profumato, lo zucchini bread è un dessert ideale anche per ogni momento della giornata, per una sana merenda o un goloso fine pasto. Preparare lo zucchini bread è molto semplice e basteranno piccole accortezze come eliminare l'acqua di vegetazione delle zucchine per ottenere un risultato irresistibile! Un ultimo tocco prima di servire lo zucchini bread: una decorazione di glassa all'acqua che renderà lo zucchini bread ancora più irresistibile!


						
						

														INGREDIENTI
							
							                            
                                
    								
    									
    										
    										567
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    567
    					
    					    					    					
    					    Carboidrati
    					    g
    					    58
    					
    					    					    					
    					      di cui zuccheri
    					    g
    					    34.2
    					
    					    					    					
    					    Proteine
    					    g
    					    8.5
    					
    					    					    					
    					    Grassi
    					    g
    					    33.4
    					
    					    					    					
    					      di cui saturi
    					    g
    					    4.05
    					
    					    					    					
    					    Fibre
    					    g
    					    3.1
    					
    					    					    					
    					    Colesterolo
    					    mg
    					    76
    					
    					    					    					
    					    Sodio
    					    mg
    					    276
    					
    					    				
    			
                            
													


						
														
							
														Ingredienti per uno stampo 30x11
							

							
								

																	Zucchine
								
								
								
																	300
									g
																

								

							
								

																	Farina 00
								
								
								
																	250
									g
																

								

							
								

																	Zucchero
								
								
								
																	250
									g
																

								

							
								

																	Olio di semi di girasole
								
								
								
																	200
									ml
																

								

							
								

																	Farina di mandorle
								
								
								
																	100
									g
																

								

							
								

																	Uova
								
								
								medie
																	3
									
																

								

							
								

																	Estratto di vaniglia
								
								
								
																	2
									cucchiaini
																

								

							
								

																	Lievito in polvere per dolci
								
								
								
																	1
									bustina
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per imburrare lo stampo
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il zucchini bread, iniziate dalle zucchine: lavatele e spuntatele delle estremità. Quindi grattugiatele 1 e raccoglietele in un colino per far scolare l'acqua di vegetazione 2. Per favorire la fuoriuscita di liquido potete fare pressione con il dorso di un cucchiaio 3.
									

								

															

																		
																															
											
										
																														
																		Lasciate le zucchine nel colino, quindi passate all'impasto: nella ciotola di una planetaria (potete anche utilizzare uno sbattitore elettrico), versate le uova 4 e lo zucchero 5 poi azionate le fruste per montare gli ingredienti 6.
									

								

															

																		
																															
											
										
																														
																		Dovrete ottenere una crema liscia e omogenea 7, versatela in una ciotola 8 e tenetela un attimo da parte. Nel frattempo in un'altra ciotolina setacciate la farina 9.
									

								

															

																		
																															
											
										
																														
																		Aggiungete la farina di mandorle 19, il lievito 11 e il sale sempre setacciandoli, poi grattugiate la noce moscata 12.
									

								

															

																		
																															
											
										
																														
																		Aggiungete le polveri all'impasto di uova e zucchero 13, mescolate con un cucchiaio di legno, poi versate l'olio di semi 14 e mescolate ancora, poi unite anche l'estratto di vaniglia 15.
									

								

															

																		
																															
											
										
																														
																		Versate anche le zucchine grattugiate e scolate in precedenza 16. Mescolate bene gli ingredienti 17, poi imburrate uno stampo da plumcake di dimensioni 30x11 aiutandovi con un pennello da cucina 18.
									

								

															

																		
																															
											
										
																														
																		Infarinatelo 19 accuratamente e versate il composto 20 livellandolo con una spatola o il dorso di un cucchiaio per riempire lo stampo uniformemente 21. Quindi infornate lo zucchini bread in forno statico preriscaldato per 50-60 minuti a 180° (se forno ventilato a 170° per 30-40 minuti).
									

								

															

																		
																															
											
										
																														
																		Prima di sfornarlo, fate la prova con lo stecchino: immergetelo nell'impasto e se quando lo estraete è pulito il dolce è pronto: sfornatelo 22 e fatelo raffreddare 23, quindi sformatelo e fate colare con l'aiuto di un cucchiaio sulla superficie del dolce la glassa all'acqua semplice da realizzare in questo modo: raccogliete in una ciotolina 125 g di zucchero a velo setacciato, e aggiungete 2 cucchiai di acqua bollente allo zucchero, un cucchiaio alla volta mescolando per fare sciogliere lo zucchero. La consistenza dovrà essere fluida e vischiosa: se la glassa dovesse risultare troppo liquida aggiungete altro zucchero a velo, un cucchiaio alla volta, viceversa, se dovesse essere troppo compatta aggiungete poche gocce d’acqua. Decorate lo zucchini bread con la glassa all'acqua prima di servirlo 24!
									

								

							
					    