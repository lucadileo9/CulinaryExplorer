Difficoltà: Molto facile
Dovete improvvisare un aperitivo per una cena all’ultimo minuto? Avete voglia di uno spuntino fresco, diverso dal solito e veloce da realizzare? Ecco la soluzione! Le girelle al prosciutto cotto e rucola sono simpatici stuzzichini a spirale, formati da fette di pancarrè spalmate con crema di prosciutto cotto e robiola, condite con rucola fresca, arrotolate e infine affettate. Non necessitano di cotture o di lunghi riposi e si prestano molto bene anche come antipasto o spezza-fame. Semplice da preparare, questo ipnotico fingerfood potrà essere preparato con il ripieno che preferite: dal salmone alla bresaola, dalla mortadella ai gamberetti.
Se avete in programma una festicciola o un compleanno, le girelle al prosciutto cotto e rucola sono davvero l’ideale: i vostri ospiti non resisteranno al loro gusto delicato e avvolgente!


												
						
						

														INGREDIENTI
							
							                            
                                
    								
    									
    										
    										366
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    366
    					
    					    					    					
    					    Carboidrati
    					    g
    					    43.7
    					
    					    					    					
    					      di cui zuccheri
    					    g
    					    2.8
    					
    					    					    					
    					    Proteine
    					    g
    					    18.1
    					
    					    					    					
    					    Grassi
    					    g
    					    13.2
    					
    					    					    					
    					      di cui saturi
    					    g
    					    6.28
    					
    					    					    					
    					    Fibre
    					    g
    					    2
    					
    					    					    					
    					    Colesterolo
    					    mg
    					    47
    					
    					    					    					
    					    Sodio
    					    mg
    					    1121
    					
    					    				
    			
                            
													


						
							
														Ingredienti per le Girelle
							

							
								

																	Pane
								
								
								lunghe
																	5
									fette
																

								

							
								

																	Prosciutto cotto
								
								
								
																	150
									g
																

								

							
								

																	Robiola
								
								
								
																	100
									g
																

								

							
								

																	Rucola
								
								
								
																	30
									g
																

								

							
								

																	Latte intero
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le girelle al prosciutto cotto e rucola, iniziate dalla farcitura. In una ciotola ponete la robiola, il prosciutto sminuzzato grossolanamente, il sale e il pepe 1. Aggiungete infine il latte 2 e iniziate e frullare gli ingredienti con un frullino ad immersione 3.
									

								

															

																		
																															
											
										
																														
																		Dovete ottenere una crema liscia e omogenea 4. Prendete ora una fetta di pane e appiattitela leggermente con il mattarello 5, quindi spalmate su tutta la superficie uno strato di crema al prosciutto cotto 6.
									

								

															

																		
																															
											
										
																														
																		Prendete la rucola ben lavata e asciugata 7 e distribuitela sulla fetta di pane in modo da ricoprire tutto lo strato di crema 8, quindi iniziate ad arrotolare su se stesso il pane partendo dal lato corto 9. Otterrete dei rotolini cilindrici da circa 75 g l'uno.
									

								

															

																		
																															
											
										
																														
																		Avvolgete singolarmente i rotolini nella pellicola trasparente 10, poneteli su una teglia o un vassoio e fateli riposare in frigorifero per almeno 30 minuti. Trascorso il tempo necessario rimuovete delicatamente la pellicola e tagliateli in fette spesse circa 1 cm 11.Le girelle al prosciutto cotto e rucola sono pronti 12.
									

								

							
					    