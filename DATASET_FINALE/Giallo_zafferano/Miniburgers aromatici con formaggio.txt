Difficoltà: Facile
Ecco una versione mignon di una delle pietanze che ormai sono entrate a far parte della dieta di grandi e piccini: gli hamburger. I miniburgers aromatici con formaggio sono un secondo piatto molto divertente da preparare e tutto da gustare.
Perché, quindi, non coinvolgere i vostri bambini in cucina? Sarebbe l’occasione giusta per farvi aiutare dalle loro manine nel formare i miniburgers, ricavati da un impasto di carne trita di maiale arricchita dal sapore più aromatico della salsiccia. Il trucco di questa ricetta, però, sta nell’aggiungere all’impasto, formato anche da pangrattato, prezzemolo tritato e aglio, il pecorino.
In questo modo darete ai vostri miniburgers un gusto più deciso ma, al tempo stesso, squisito e appetitoso. Per la loro semplicità i miniburgers aromatici al formaggio si sposano con un condimento leggero che esalti il profumo e l’aroma del pecorino racchiuso nell’impasto.
Creerete, così, un piatto simpatico nella forma e decisamente irresistibile nella sostanza, con cui riuscirete ad abituare i vostri bambini anche a sapori più spiccati. Il risultato sarà un piccolo passo in cucina, ma un grande passo per il gusto!


												
						
						

														INGREDIENTI
							
							                            
                                
    								
    									
    										
    										201
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    201
    					
    					    					    					
    					    Carboidrati
    					    g
    					    3.6
    					
    					    					    					
    					      di cui zuccheri
    					    g
    					    0.5
    					
    					    					    					
    					    Proteine
    					    g
    					    9.3
    					
    					    					    					
    					    Grassi
    					    g
    					    16.7
    					
    					    					    					
    					      di cui saturi
    					    g
    					    5.71
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    35
    					
    					    					    					
    					    Sodio
    					    mg
    					    750
    					
    					    				
    			
                            
													


						
							
														Ingredienti per 12 miniburgers
							

							
								

																	Carne di suino
								
								
								trita
																	500
									g
																

								

							
								

																	Salsiccia
								
								
								
																	100
									g
																

								

							
								

																	Pecorino
								
								
								
																	50
									g
																

								

							
								

																	Pangrattato
								
								
								
																	50
									g
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	30
									g
																

								

							
								

																	Olio extravergine d'oliva
								
								
								
																	3
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i miniburgers aromatici con formaggio, iniziate preparando il misto di aromi che si andranno ad amalgamare con la carne. Versate, quindi, il pangrattato nel mixer 1, aggiungete anche le foglie di prezzemolo 2 e lo spicchio di aglio sbucciato intero 3.
									

								

															

																		
																															
											
										
																														
																		Azionate il mixer e mantenete a velocità media fino a quando non otterrete un composto molto fine 4, regolate con sale e pepe a piacere. Dopodichè in un'altra ciotola unite la carne trita di suino alla salsiccia, privata precedentemente della pelle 5. Procedete aggiungendo il misto di prezzemolo, aglio e pangrattato alla carne 6.
									

								

															

																		
																															
											
										
																														
																		Unite infine il pecorino grattugiato 7 e amalgamate il tutto. Una volta ottenuto un miscuglio ben compatto, iniziate a dividerlo e a formare delle palline dal peso di circa 60 gr  l'una 8; in questo modo riuscirete a ricavare 12 miniburgers. Compattate bene le palline e schiacciatele leggermente fino da appiattirle e creare dei bordi. Disponete ,quindi, i miniburgers su un tagliere e spennellateli con dell'olio 9 per evitare che aderiscano alla piastra durante la cottura.
									

								

															

																		
																															
											
										
																														
																		Potete cuocere i miniburgers su una piastra a fuoco vivace per 5 minuti, ricordandovi di cuocerli 3 minuti da un lato e 2 dall'altro 10 oppure in forno statico per 25 minuti a 200°, 15 minuti da un lato e 10 dall'altro (in forno ventilato a 180° per 20 minuti). Quando i miniburgers avranno raggiunto una doratura croccante, saranno pronti per essere serviti 11!  Mettete i miniburgers aromatici con formaggio in tavola ancora caldi e presentateli come più vi piace: accompagnati da un minipanino da hamburger e una foglia di insalata o con le vostre salse preferite 12!
									

								

							
					    