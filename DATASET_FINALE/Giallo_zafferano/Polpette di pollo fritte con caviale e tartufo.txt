Difficoltà: Facile
Se avete in programma una cenetta speciale vi suggeriamo come fare bella figura fin dall’antipasto: polpette di pollo fritte con caviale e tartufo! Sfiziose pepite di carne impreziosite dall’aggiunta di due ingredienti particolarmente pregiati, il tesoro del mare e l’oro dei boschi. Da gustare in un sol boccone, le polpette di pollo fritte con caviale e tartufo perfette anche come finger food per il cenone di Capodanno con cui stupire i vostri ospiti!


						
						

														INGREDIENTI
							
													


						
														
							
														Per circa 12 polpette
							

							
								

																	Tagliata di petto di pollo
								
								
								
																	300
									g
																

								

							
								

																	Panna fresca liquida
								
								
								
																	180
									g
																

								

							
								

																	Erba cipollina
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per panare e friggere
							

							
								

																	Farina 00
								
								
								
																	
									q.b.
																

								

							
								

																	Olio di semi di arachide
								
								
								
																	
									q.b.
																

								

							
														
							
						
														
							
														Per guarnire
							

							
								

																	Tartufi
								
								
								estivi
																	20
									g
																

								

							
								

																	Caviale
								
								
								
																	15
									g
																

								

							
								

																	Maionese
								
								
								
																	50
									g
																

								

							
								

																	Oro alimentare
								
								
								foglioline
																	12
									
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le polpette di pollo fritte con caviale e tartufo iniziate dalla cottura del pollo: adagiate i petti di pollo in una padella antiaderente già calda con un filo d’olio 1. Rosolate il pollo a fuoco medio per circa 5 minuti per lato, girandolo con delle pinze da cucina 2. Aggiungete un pizzico di sale 3.
									

								

															

																		
																																											
											
										
																						
											
										
																						
											
										
																																										
																		Trasferite il petto di pollo in un mixer 4, poi unite l’erba cipollina 5 e la panna 6. Frullate fino ad ottenere un composto morbido e omogeneo.
									

								

															

																		
																																											
											
										
																						
											
										
																						
											
										
																																										
																		Formate delle palline con l’aiuto di un cucchiaino 7 e passatele man mano nella farina 8. Scaldate l’olio di semi in un pentolino fino a una temperatura di 180°-190° e friggete poche polpette per volta 9.
									

								

															

																		
																																											
											
										
																						
											
										
																						
											
										
																																										
																		Una volta dorate uniformemente, scolate le polpette su carta per fritti 10. Nel frattempo tagliate il tartufo a fettine sottili 11. Impiattate le polpette di pollo fritte aggiungendo un puntino di maionese sotto ciascuna, poi fate la stessa cosa in superficie 12.
									

								

															

																		
																																											
											
										
																						
											
										
																						
											
										
																																										
																		Adagiate una fettina di tartufo su ogni polpetta, coprendo il puntino di maionese 13, poi completate con una punta di cucchiaino di caviale 14 e una fogliolina d’oro 15. Le vostre polpette di pollo fritte con caviale e tartufo sono pronte per essere servite!
									

								

							
					    