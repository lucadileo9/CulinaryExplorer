Difficoltà: Facile
I biscotti senza uova sono frollini golosi e friabili, molto semplici da realizzare. Un procedimento facile e veloce che attirerà anche i meno esperti con il desiderio di cimentarsi nella realizzazione di dolcetti senza uova come la nostra soffice ciambella. Nella loro forma più rustica sono perfetti da inzuppare nel latte a colazione, se invece volete dare delle forme carine allora diventeranno ideali anche per arricchire un cabaret di biscottini da accompagnare con un'aromatica tazza di tè. In ogni caso saranno un dolcissimo successo che vi farà amare sempre di più le cose preparate da voi!


						
						

														INGREDIENTI
							
							                            
                                
    								
    									
    										
    										492
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    492
    					
    					    					    					
    					    Carboidrati
    					    g
    					    69.6
    					
    					    					    					
    					      di cui zuccheri
    					    g
    					    32.2
    					
    					    					    					
    					    Proteine
    					    g
    					    5.9
    					
    					    					    					
    					    Grassi
    					    g
    					    21.1
    					
    					    					    					
    					      di cui saturi
    					    g
    					    12.19
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    62
    					
    					    					    					
    					    Sodio
    					    mg
    					    296
    					
    					    				
    			
                            
													


						
														
							
														Ingredienti per 12 biscotti
							

							
								

																	Farina 00
								
								
								
																	200
									g
																

								

							
								

																	Zucchero
								
								
								
																	100
									g
																

								

							
								

																	Burro
								
								
								(a temperatura ambiente)
																	100
									g
																

								

							
								

																	Latte intero
								
								
								
																	30
									g
																

								

							
								

																	Sale fino
								
								
								
																	1
									pizzico
																

								

							
								

																	Lievito in polvere per dolci
								
								
								
																	4
									g
																

								

							
														
							
						
														
							
														per guarnire
							

							
								

																	Zucchero
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i biscostti senza uova per prima cosa setacciate la farina e il lievito in una ciotola 1. Aggiungete il burro precedentemente tagliato a tocchetti e non troppo freddo 2, lo zucchero 3,
									

								

															

																		
																															
											
										
																														
																		il pizzico di sale e il latte 4. Amalgamate gli ingredienti velocemente 5 fino a creare un composto omogeneo e compatto 6.
									

								

															

																		
																															
											
										
																														
																		Formate un panetto 7 e avvolgetelo con della pellicola 8, per rassodare in frigorifero almeno due ore. Riprendete poi l’impasto e ammorbiditelo con le mani, aggiungete un velo di farina sia sopra che sotto all’impasto per poterlo stendere al meglio con il matterello 9. Se necessario potete attendere qualche istante a temperatura ambiente per farlo ammorbidire quel tanto da lavorarlo.
									

								

															

																		
																															
											
										
																														
																		Realizzate una sfoglia rettangolare spessa 1 cm, che misuri circa 24x16 cm 10. Con un coltello tagliate a metà la sfoglia nel senso della lunghezza, poi ritagliate 6 strisce orizzontali di 4 cm 11, così da ottenere 12 biscotti totali 12.
									

								

															

																		
																															
											
										
																														
																		Adagiate i biscotti su una teglia rivestita con carta forno 13, spolverizzate la superficie con lo zucchero 14 e cuocete in forno statico preriscaldato a 170° per 25 minuti. Terminata la cottura sfornate i biscotti senza uova 15 e lasciateli intiepidire prima di gustarli!
									

								

							
					    