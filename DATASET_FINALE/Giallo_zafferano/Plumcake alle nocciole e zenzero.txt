Difficoltà: Facile
Il plumcake alle nocciole e zenzero è un'idea sfiziosa e originale! Un dolce soffice, alto e dal gusto davvero intrigante. Perfetto per la colazione, ma anche per la merenda o da gustare con il tè. Il gusto pieno delle nocciole si sposerà benissimo con quello pungente dello zenzero... uno strato di cioccolato in superficie e una cascata di nocciole renderanno questo dolce davvero goloso. Nessuno riuscirà a resistere! Prendete nota degli ingredienti e iniziamo subito a prepararlo, sarà davvero facile e veloce. 


												
						
						

														INGREDIENTI
							
							                            
                                
    								
    									
    										
    										678
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    678
    					
    					    					    					
    					    Carboidrati
    					    g
    					    81
    					
    					    					    					
    					      di cui zuccheri
    					    g
    					    46.5
    					
    					    					    					
    					    Proteine
    					    g
    					    11.7
    					
    					    					    					
    					    Grassi
    					    g
    					    34.1
    					
    					    					    					
    					      di cui saturi
    					    g
    					    7.55
    					
    					    					    					
    					    Fibre
    					    g
    					    2.3
    					
    					    					    					
    					    Colesterolo
    					    mg
    					    96
    					
    					    					    					
    					    Sodio
    					    mg
    					    52
    					
    					    				
    			
                            
													


						
							
														Ingredienti per uno stampo da 30x12 cm
							

							
								

																	Farina 00
								
								
								
																	270
									g
																

								

							
								

																	Zucchero
								
								
								
																	200
									g
																

								

							
								

																	Uova
								
								
								(circa 3 medie)
																	150
									g
																

								

							
								

																	Latte intero
								
								
								
																	160
									g
																

								

							
								

																	Olio di semi
								
								
								
																	100
									g
																

								

							
								

																	Lievito in polvere per dolci
								
								
								
																	1
									bustina
																

								

							
								

																	Zenzero in polvere
								
								
								
																	5
									g
																

								

							
								

																	Granella di nocciole
								
								
								
																	50
									g
																

								

							
								

																	Nocciole
								
								
								
																	30
									g
																

								

							
								

																	Cioccolato fondente
								
								
								
																	100
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il plumcake alle nocciole e zenzero come prima cosa versate le uova in una ciotola. Unite lo zucchero 1 e lavorate con le fruste elettriche per circa 5 minuti 2. Continuando a mescolare unite un paio di cucchiai di farina 3, 
									

								

															

																		
																															
											
										
																														
																		un po' di latte 4 e proseguite in questo modo alternando latte e farina. Sempre con le fruste in azione versate anche l'olio a filo 5 e aggiungete il lievito in polvere per dolci 6. 
									

								

															

																		
																															
											
										
																														
																		Aggiungete lo zenzero in polvere, la granella di nocciole 7 e amalgamate con una spatola 8. Versate il composto appena preparato in uno stampo da plumcake da 30x12 cm, precedentemente imburrato 9. Cuocete il plumcake a 180° per 40 minuti nel ripiano più basso. 
									

								

															

																		
																															
											
										
																														
																		Quando sarà cotto sfornatelo e lasciatelo raffreddare completamente 10. Adesso tagliate le nocciole a metà 11 e fondete il cioccolato 12. 
									

								

															

																		
																															
											
										
																														
																		Sformate il plumcake alle nocciole e zenzero 13, versate la cioccolata in superficie e con la spatola spargetela quasi su tutto il plumcake 14. Decorate con le nocciole 15 e lasciate solidificare prima di servirlo. 
									

								

							
					    