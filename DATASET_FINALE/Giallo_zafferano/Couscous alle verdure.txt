Difficoltà: Facile
Couscous: basta il nome a trascinarci nel magico mondo della cucina nordafricana, fatto di spezie profumate, aromi pungenti e sapori marcati. Il couscous alle verdure è una deliziosa variante estiva dal gusto mediterraneo! La tradizione culinaria di questi chicchi dorati ha viaggiato dall'Africa fino a raggiungere le coste della Sicilia per poi diffondersi in tutto il continente europeo. Le verdure fresche spadellate e colorate incontrano il couscous, questo straordinario ingrediente dalla storia millenaria, in un connubio di sapori e profumi che mescola tradizioni e culture. Noi abbiamo utilizzato peperoni, zucchine, melanzane, carote e piselli con in più la nota croccante delle mandorle, ma voi potete personalizzare gli ingredienti a vostro piacimento! Potrete decidere di mangiare il couscous alle verdure ancora caldo e servirlo nei tajin per una cena dal sapore insolito oppure freddo da portare come schiscetta sotto l’ombrellone (o in ufficio). Comunque decidiate di assapore questo piatto estivo vegetariano, siamo certi vi conquisterà al primo chicco!

E se siete amanti del couscous ecco altre varianti da non perdere:


						
						

														INGREDIENTI
							
													


						
														
							
														per il couscous
							

							
								

																	Cous cous
								
								
								precotto 
																	200
									g
																

								

							
								

																	Brodo vegetale
								
								
								caldo
																	400
									g
																

								

							
								

																	Curcuma in polvere
								
								
								
																	1
									cucchiaio
																

								

							
								

																	Olio extravergine d'oliva
								
								
								
																	1
									cucchiaio
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per le verdure
							

							
								

																	Melanzane
								
								
								
																	150
									g
																

								

							
								

																	Zucchine
								
								
								
																	150
									g
																

								

							
								

																	Carote
								
								
								
																	150
									g
																

								

							
								

																	Peperoni rossi
								
								
								
																	150
									g
																

								

							
								

																	Cipolle rosse
								
								
								
																	100
									g
																

								

							
								

																	Pisellini
								
								
								
																	50
									g
																

								

							
								

																	Peperoncino fresco
								
								
								
																	½
									
																

								

							
								

																	Mandorle in scaglie
								
								
								
																	20
									g
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il couscous alle verdure per prima cosa preparate il brodo vegetale (in alternativa potete utilizzare la stessa dose di acqua bollente). Occupatevi delle verdure: spuntate le zucchine, rimuovete la parte bianca all’interno e tagliate quella verde a piccoli cubetti 1. Mondate e riducete a cubetti anche le carote 2 e i peperoni 3.
									

								

															

																		
																																											
											
										
																						
											
										
																						
											
										
																																										
																		Mondate e tritate finemente la cipolla 4, poi tagliate il peperoncino a rondelle dopo aver eliminato i semi (se gradite il piccante potete tenerli) 5. Infine affettate sottilmente la melanzana per ricavare dei triangolini 6.
									

								

															

																		
																																											
											
										
																						
											
										
																						
											
										
																																										
																		Scaldate un giro d’olio in una padella capiente, poi aggiungete le melanzane 7 e fatele saltare a fiamma medio-alta per 5 minuti, salando a metà cottura 8. Quando saranno belle dorate 9 rimuovetele dalla padella e tenete da parte.
									

								

															

																		
																																											
											
										
																						
											
										
																						
											
										
																																										
																		Nella stessa padella scaldate un altro filo d’olio, poi aggiungete lo spicchio di aglio e il peperoncino e le cipolle tritate 10. Versate anche le carote 11 e i peperoni 12. Salate e cuocete a fuoco vivace per circa 6 minuti; in questo modo le verdure rimarranno colorate e croccanti.
									

								

															

																		
																																											
											
										
																						
											
										
																						
											
										
																																										
																		Trascorso questo tempo unite le zucchine 13 e continuate a cuocere per 3-4 minuti. A questo punto eliminate l’aglio, poi aggiungete i piselli 14 e le melanzane 15. Regolate di sale e saltate il tutto ancora per un paio di minuti.
									

								

															

																		
																																											
											
										
																						
											
										
																						
											
										
																																										
																		Una volta che le verdure saranno cotte, spegnete il fuoco e completate con il basilico 16 e le mandorle a lamelle 17. Mescolate per amalgamare il tutto e lasciate intiepidire 18.
									

								

															

																		
																																											
											
										
																						
											
										
																						
											
										
																																										
																		Nel frattempo preparate il couscous: versate il couscous in una ciotola capiente e condite con il sale 19, l’olio 20 e la curcuma 21.
									

								

															

																		
																																											
											
										
																						
											
										
																						
											
										
																																										
																		Coprite il couscous con il brodo o l’acqua bollente 22, mescolate 23 e lasciate riposare per 5 minuti, coperto con pellicola 24.
									

								

															

																		
																																											
											
										
																						
											
										
																						
											
										
																																										
																		Trascorso il tempo di riposo il liquido sarà stato assorbito, quindi sgranate il couscous con la forchetta 25 e versatelo nella padella con le verdure 26. Amalgamate il tutto e servite il vostro couscous alle verdure guarnito con qualche fogliolina di basilico e un filo di olio a crudo 27!
									

								

							
					    