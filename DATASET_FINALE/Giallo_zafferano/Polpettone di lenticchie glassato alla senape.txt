Difficoltà: Media
Chi lo dice che a Capodanno le lenticchie devono andare per forza a braccetto col cotechino? Noi abbiamo deciso di sfidare la tradizione con nuovi abbinamenti per realizzare un secondo piatto di Capodanno tutto vegetariano: il polpettone di lenticchie glassato alla senape! Un morbido composto di patate e lenticchie avvolto in un fragrante involucro di pasta sfoglia dorata che nasconde un cuore filante di spinaci e scamorza… mai visto un polpettone in crosta così appetitoso, anche grazie al tocco deciso della senape! Scommettiamo che nessuno dei vostri ospiti resisterà all’assaggio di una fetta di polpettone di lenticchie glassato alla senape?


												
						
						

														INGREDIENTI
							
													


						
							
							

							
								

																	Pasta Sfoglia
								
								
								rettangolare
																	230
									g
																

								

							
								

																	Lenticchie
								
								
								di Colfiorito
																	100
									g
																

								

							
								

																	Patate rosse
								
								
								
																	250
									g
																

								

							
								

																	Spinaci
								
								
								
																	250
									g
																

								

							
								

																	Scamorza affumicata
								
								
								
																	100
									g
																

								

							
								

																	Grana Padano DOP
								
								
								da grattugiare
																	40
									g
																

								

							
								

																	Gherigli di noci
								
								
								
																	30
									g
																

								

							
								

																	Scalogno
								
								
								piccolo
																	1
									
																

								

							
								

																	Senape di Digione
								
								
								forte
																	
									q.b.
																

								

							
								

																	Alloro
								
								
								
																	2
									foglie
																

								

							
								

																	Rosmarino
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il polpettone di lenticchie glassato alla senape per prima cosa sciacquate le lenticchie e versatele in una pentola riempita con acqua fredda non salata insieme alle foglie di alloro 1. Lessate le lenticchie per 30 minuti dal bollore, poi scolate e tenete da parte. Nel frattempo mettete a lessare anche le patate rosse intere con la buccia, sempre partendo da acqua fredda, per circa 30-40 minuti dal bollore a seconda della dimensione 2. Tritate lo scalogno e fatelo stufare in una padella con un giro d’olio 3. 
									

								

															

																		
																																											
											
										
																						
											
										
																						
											
										
																																										
																		Aggiungete gli spinaci 4, salate e pepate 5. Quando gli spinaci saranno appassiti 6 scolate il liquido in eccesso e lasciate intiepidire. 
									

								

															

																		
																																											
											
										
																						
											
										
																						
											
										
																																										
																		Nel frattempo grattugiate la scamorza con una grattugia a fori larghi e tritate grossolanamente le noci 7. Quando le patate saranno cotte schiacciatele in una ciotola con uno schiacciapatate 8, poi aggiungete le lenticchie 9.
									

								

															

																		
																																											
											
										
																						
											
										
																						
											
										
																																										
																		Unite il Grana Padano DOP grattugiato 10, la noce moscata 11 e il rosmarino tritato 12. 
									

								

															

																		
																																											
											
										
																						
											
										
																						
											
										
																																										
																		Aggiungete anche le noci tritate 13 e metà della scamorza grattugiata 14, poi salate, pepate e condite con un giro d'olio. Impastate prima con la marisa e poi con le mani per ottenere un composto piuttosto consistente, come quello delle polpette 15.
									

								

															

																		
																																											
											
										
																						
											
										
																						
											
										
																																										
																		Siete pronti per assemblare il polpettone: stendete la pasta sfoglia sul foglio di carta forno, tenendo verso di voi il lato lungo. Stendete il composto di lenticchie e patate nel mezzo, avendo cura di non premerlo troppo sulla sfoglia 16. Schiacciatelo leggermente lungo la fascia centrale e distribuite gli spinaci 17, poi aggiungete la scamorza grattugiata rimanente 18. 
									

								

															

																		
																																											
											
										
																						
											
										
																						
											
										
																																										
																		Modellate il composto in modo da ricoprire il ripieno e formare un polpettone 19. Con il coltello ritagliate delle strisce sul lembo destro della sfoglia per ottenere delle frange della larghezza di circa 1,5 cm 20. Ora ricoprite il polpettone con il lembo sinistro della sfoglia 21.
									

								

															

																		
																																											
											
										
																						
											
										
																						
											
										
																																										
																		Sovrapponete le frange del lato destro incrociandole leggermente 22. Modellate il polpettone in crosta con le mani per dargli una forma il più possibile regolare 23 e trasferitelo in una teglia. In una ciotolina mescolate la senape con dell’olio evo 24.
									

								

															

																		
																																											
											
										
																						
											
										
																						
											
										
																																										
																		Spennellate abbondantemente la sfoglia con la glassa di senape 25. Aggiungete un rametto di rosmarino 26 e una macinata di pepe e cuocete in forno statico preriscaldato a 190° per circa 30-35 minuti. Dopo 20-25 minuti controllate che non si stia scurendo troppo in superficie, in tal caso ricoprite con un foglio di alluminio. Sfornate e lasciate intiepidire leggermente il vostro polpettone di lenticchie glassato alla senape prima di servirlo 27!
									

								

							
					    