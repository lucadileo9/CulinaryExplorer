Difficoltà: Media
Se state organizzando una festa di Halloween per bambini non potete far mancare sul tavolo del buffet questo simpaticissimo pan brioche mostruoso! Fatto in casa con buoni ingredienti e tanta verdura (che spesso non è facile far mangiare ai più piccoli!), è una soffice e originale versione del pan brioche salato. E' decorato con buffi occhietti e dentini di formaggio ed è colorato naturalmente. Buono da gustare da solo o da accompagnare a un vassoio di affettati, il pan brioche mostruoso è una fantastica idea per far divertire i vostri piccoli invitati per l'ora della merenda!


						
						

														INGREDIENTI
							
													


						
														
							
							

							
								

																	Farina 0
								
								
								
																	500
									g
																

								

							
								

																	Spinaci
								
								
								
																	250
									g
																

								

							
								

																	Latte intero
								
								
								
																	130
									g
																

								

							
								

																	Burro
								
								
								a temperatura ambiente
																	120
									g
																

								

							
								

																	Uova
								
								
								a temperatura ambiente
																	2
									
																

								

							
								

																	Zucchero
								
								
								
																	20
									g
																

								

							
								

																	Lievito di birra secco
								
								
								
																	7
									g
																

								

							
								

																	Sale fino
								
								
								
																	10
									g
																

								

							
														
							
						
														
							
														Per lo stampo (da 25x10x10 cm)
							

							
								

																	Olio
								
								
								spray
																	
									q.b.
																

								

							
														
							
						
														
							
														Per spennellare
							

							
								

																	Tuorli
								
								
								
																	1
									
																

								

							
								

																	Panna fresca liquida
								
								
								
																	20
									g
																

								

							
														
							
						
														
							
														Per decorare
							

							
								

																	Scamorza (provola)
								
								
								
																	
									q.b.
																

								

							
								

																	Semi di sesamo nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il pan brioche salato mostruoso per prima cosa sbollentate gli spinaci per qualche istante in acqua bollente salata 1, poi scolateli in una ciotola di acqua fredda 2. Scolate gli spinaci e strizzateli bene 3.
									

								

															

																		
																																											
											
										
																						
											
										
																						
											
										
																																										
																		Trasferite 100 g di spinaci cotti e strizzati in un boccale, aggiungete 100 g di latte 4 e frullate con un mixer a immersione 5 per ottenere una crema liscia e omogenea 6.
									

								

															

																		
																																											
											
										
																						
											
										
																						
											
										
																																										
																		Versate la farina nella ciotola della planetaria munita di gancio, poi unite il lievito secco 7, lo zucchero 8 e la crema di spinaci 9.
									

								

															

																		
																																											
											
										
																						
											
										
																						
											
										
																																										
																		Azionate la planetaria per amalgamare gli ingredienti, poi versate le uova sbattute 10 e continuate a lavorare. Quando il composto inizierà a incordarsi aggiungete i restanti 30 g di latte a filo, molto lentamente, tenendo la planetaria in funzione 11. Una volta assorbito inserite il burro nello stesso modo, un pezzetto per volta 12. Tenete la velocità media per evitare che l’impasto si scaldi troppo.
									

								

															

																		
																																											
											
										
																						
											
										
																						
											
										
																																										
																		Quando l’impasto sarà liscio e ben incordato aggiungete il sale 13 e lavorate ancora per incorporarlo. Trasferite l’impasto sul piano di lavoro e formate una palla 14, poi mettetela in una ciotola capiente 15, coprite con pellicola e lasciate lievitare per circa un’ora, o fino al raddoppio del volume.
									

								

															

																		
																																											
											
										
																						
											
										
																						
											
										
																																										
																		Trascorso il tempo di lievitazione 16 stendete l’impasto con la punta delle dita per formare un rettangolo 17, poi arrotolatelo dal lato più lungo 18.
									

								

															

																		
																																											
											
										
																						
											
										
																						
											
										
																																										
																		Dovrete ottenere un rotolo il più stretto possibile 19. Trasferite il rotolo in uno stampo da plumcake da 25x10x10 cm, precedentemente unto con l'olio spray 20. Coprite con pellicola e lasciate lievitare per almeno 30 minuti o fino a quando l’impasto supererà il bordo dello stampo 21.
									

								

															

																		
																																											
											
										
																						
											
										
																						
											
										
																																										
																		Trascorso questo tempo spennellate la superficie con un mix di tuorlo e panna che avrete precedentemente sbattuto insieme 22, dopodiché cuocete in forno statico preriscaldato a 170° per circa 35 minuti 23. Una volta cotto, sformate il pan brioche ancora caldo e lasciatelo raffreddare su una gratella 24.
									

								

															

																		
																																											
											
										
																						
											
										
																						
											
										
																																										
																		Nel frattempo preparate le decorazioni: ricavate dei dischetti di formaggio con un piccolo coppapasta circolare 25 e posizionate al centro un semino di sesamo nero per gli occhi 26, poi ritagliate dei triangolini per i denti 27.
									

								

															

																		
																																											
											
										
																						
											
										
																						
											
										
																																										
																		Quando si sarà raffreddato, tagliate il pan brioche a fette dello spessore di circa 3 cm 28 e decorate ciascuna a piacere con i dentini e gli occhietti di formaggio 29. Il vostro pan brioche mostruoso è pronto per essere servito 30!
									

								

							
					    