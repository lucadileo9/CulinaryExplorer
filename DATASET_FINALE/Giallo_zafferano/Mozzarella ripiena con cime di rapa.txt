Difficoltà: Facile
Se state cercando una ricetta con cui stupire i vostri ospiti, grazie a questa che vi proponiamo oggi l'effetto "wow" è garantito! La mozzarella ripiena con cime di rapa è davvero semplice da realizzare ed è tanto tanto buona. Già in passato vi avevamo proposto la nostra mozzarella caprese, ripiena di pomodori freschi e perfetta per l'estate, ma per i periodi più freddi vi proponiamo questa versione ricca di cime di rapa in padella, crostini di pane e un pizzico di peperoncino. Come vedete gli ingredienti sono tutti facilmente reperibili, quindi vi consigliamo di sceglierli di ottima qualità per godere a pieno della bontà di questo piatto! Una ricetta vegetariana, da servire come antipasto o come secondo piatto, perfetta durante la stagione delle cime di rapa!


												
						
						

														INGREDIENTI
							
													


						
							
							

							
								

																	Mozzarella
								
								
								DOP (da 200 g l'una)
																	4
									
																

								

							
								

																	Cime di rapa
								
								
								
																	200
									g
																

								

							
								

																	Peperoncino fresco
								
								
								
																	1
									
																

								

							
								

																	Pane bianco in cassetta
								
								
								
																	30
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la mozzarella ripiena con cime di rapa, iniziate proprio da queste. Eliminate la parte del gambo più dura 1 e lavatele bene 2. In una padella antiaderente versate un filo d’olio, l’aglio, il peperoncino 3 e fate soffriggere per pochi minuti. 
									

								

															

																		
																																											
											
										
																						
											
										
																						
											
										
																																										
																		Aggiungete le cime di rapa 4 e lasciatele appassire a fiamma media per circa 5 minuti 5. Aggiungete il sale, eliminate l'aglio e trasferite in una ciotolina 6, tenendo da parte la padella, che conserverete per tostare il pane. Prelevate quindi il peperoncino e tagliatelo a fettine sottili.
									

								

															

																		
																																											
											
										
																						
											
										
																						
											
										
																																										
																		Sminuzzate con le dita il pane in cassetta in piccoli pezzetti 7 e trasferitelo nella padella dove avete cotto le cime di rapa 8. Tostatelo, girandolo di tanto in tanto con un cucchiaio di legno per evitare che si bruci e quando sarà ben dorato 9 spegnete il fuoco. 
									

								

															

																		
																																											
											
										
																						
											
										
																						
											
										
																																										
																		Ora con l’aiuto di un coltellino tagliate la parte centrale della mozzarella DOP creando un buco a cono 10. Estraete il pezzo di mozzarella 12 e tagliatelo in piccoli cubetti 13. 
									

								

															

																		
																																											
											
										
																						
											
										
																						
											
										
																																										
																		Riempite la mozzarella DOP con le cime di rapa 13 e i cubetti di mozzarella 14. Trasferite in un piatto da portata 15.
									

								

															

																		
																																											
											
										
																						
											
										
																						
											
										
																																										
																		Aggiungete in ultimo i crostini di pane 16 e delle fettine di peperoncino 17. La mozzarella DOP ripiena con cime di rapa è pronta da servire 18!
									

								

							
					    