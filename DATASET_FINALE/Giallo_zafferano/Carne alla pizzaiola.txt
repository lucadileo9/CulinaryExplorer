Difficoltà: Facile
Le migliori ricette mediterranee sono fatte con ingredienti semplici, in questo caso gli stessi della pizza marinara… stiamo parlando della carne alla pizzaiola, un grande classico della cucina italiana! Pomodoro, aglio e origano sono quindi le basi del condimento in cui vengono immerse le fettine di vitello o di manzo, che vengono prima battute per ottenere uno spessore uniforme. In questo modo la carne risulterà tenera e saporita e avrà bisogno solo di pochi minuti per cuocere! Un secondo piatto facile e veloce, ideale da preparare per grandi e piccoli anche per una cena dell’ultimo minuto. Non vi resta che una scelta da fare… utilizzerete il sugo della carne alla pizzaiola per condire la pasta o per fare la scarpetta?


						
						

														INGREDIENTI
							
							                            
                                
    								
    									
    										
    										235.9
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    235.9
    					
    					    					    					
    					    Carboidrati
    					    g
    					    6.8
    					
    					    					    					
    					      di cui zuccheri
    					    g
    					    4.7
    					
    					    					    					
    					    Proteine
    					    g
    					    22.6
    					
    					    					    					
    					    Grassi
    					    g
    					    13.1
    					
    					    					    					
    					      di cui saturi
    					    g
    					    2.6
    					
    					    					    					
    					    Fibre
    					    g
    					    71
    					
    					    					    					
    					    Colesterolo
    					    mg
    					    2.7
    					
    					    					    					
    					    Sodio
    					    mg
    					    609
    					
    					    				
    			
                            
													


						
														
							
							

							
								

																	Fettine di vitello
								
								
								punta d'anca
																	400
									g
																

								

							
								

																	Passata di pomodoro
								
								
								rustica
																	400
									g
																

								

							
								

																	Aglio
								
								
								in camicia
																	2
									spicchi
																

								

							
								

																	Origano
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per guarnire
							

							
								

																	Basilico
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la carne alla pizzaiola iniziate dal sugo: scaldate l’olio in una padella e aggiungete gli spicchi d’aglio in camicia schiacciati 1. Dopo un paio di minuti versate la passata di pomodoro 2 e un goccio d’acqua con cui avrete sciacquato il barattolo 3. Fate sobbollire per circa 15 minuti a fuoco basso.
									

								

															

																		
																																											
											
										
																						
											
										
																						
											
										
																																										
																		Nel frattempo preparate la carne: praticate dei piccoli tagli sui bordi delle fettine dove c’è il grasso per evitare che si arriccino in cottura 4, poi trasferite le fettine su un foglio di carta forno 5. Ricoprite con un altro foglio e battetele leggermente facendo attenzione a non strappare la carne; dovrete ottenere uno spessore uniforme di circa 3-4 mm 6.
									

								

															

																		
																																											
											
										
																						
											
										
																						
											
										
																																										
																		Quando il sugo si sarà ristretto insaporite con origano 7, sale 8 e pepe, poi rimuovete l’aglio 9.
									

								

															

																		
																																											
											
										
																						
											
										
																						
											
										
																																										
																		Adagiate le fettine di carne nel sugo (se troppo grandi potete dividerle a metà) 10 e lasciatele cuocere 2 minuti per lato 11. Guarnite con qualche fogliolina di basilico, se desiderate, e servite subito la vostra carne alla pizzaiola 12!
									

								

							
					    