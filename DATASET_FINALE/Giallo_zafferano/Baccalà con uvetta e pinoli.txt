Difficoltà: Facile
Il baccalà è uno dei pesci più apprezzati in Italia, da nord a sud esistono innumerevoli ricette tradizionali e non, in umido come la versione ai ceci e quella con peperoni.
Oggi vi proponiamo la ricetta di un secondo piatto per gustare in modo nuovo questo pesce prelibato: baccalà con uvetta e pinoli.
Per realizzare la preparazione abbiamo utilizzato un baccalà già ammollato e pronto all’uso ma se preferite potete acquistare un baccalà sotto sale o uno stoccafisso (ovvero un merluzzo essiccato) avendo cura di tenerli in ammollo nell’acqua fredda per almeno un paio di giorni cambiando l’acqua di frequente.
Il baccalà viene rosolato in un soffritto di cipolle rosse e aglio, sfumato con il vino bianco e poi cotto lentamente insieme ai pomodorini che creano un delizioso sughetto.
Pinoli, uvetta e olive nere, oltre a caratterizzare il piatto con una nota agrodolce, lo rendono anche molto colorato. Il baccalà con uvetta e pinoli è una ricetta semplice e rustica dai sapori mediterranei che esalta il gusto inconfondibile di questo pesce. Non vi resta che provare!


												
						
						

														INGREDIENTI
							
							                            
                                
    								
    									
    										
    										313
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    313
    					
    					    					    					
    					    Carboidrati
    					    g
    					    10
    					
    					    					    					
    					      di cui zuccheri
    					    g
    					    10
    					
    					    					    					
    					    Proteine
    					    g
    					    36
    					
    					    					    					
    					    Grassi
    					    g
    					    12.6
    					
    					    					    					
    					      di cui saturi
    					    g
    					    1.92
    					
    					    					    					
    					    Fibre
    					    g
    					    2.7
    					
    					    					    					
    					    Colesterolo
    					    mg
    					    75
    					
    					    					    					
    					    Sodio
    					    mg
    					    3380
    					
    					    				
    			
                            
													


						
							
							

							
								

																	Baccalà dissalato
								
								
								
																	600
									g
																

								

							
								

																	Pomodorini ciliegino
								
								
								
																	500
									g
																

								

							
								

																	Uvetta
								
								
								
																	30
									g
																

								

							
								

																	Pinoli
								
								
								
																	20
									g
																

								

							
								

																	Vino bianco secco
								
								
								
																	100
									ml
																

								

							
								

																	Acqua
								
								
								
																	50
									ml
																

								

							
								

																	Olive nere
								
								
								denocciolate
																	70
									g
																

								

							
								

																	Cipolle rosse
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	20
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il baccalà con uvetta e pinoli iniziate eliminando le lische del baccalà 1. Noi abbiamo utilizzato un baccalà già ammollato quindi pronto per essere consumato, ma se preferite potete utilizzare il baccalà sotto sale o stoccafisso essiccato avendo cura di tenerli in ammollo in acqua fredda per un paio di giorni cambiando l’acqua almeno 3 volte al giorno per eliminare il sale (nel caso del baccalà) e per reidratare (nel caso dello stoccafisso). Tagliate finemente la cipolla rossa con un coltello oppure utilizzando un mixer se preferite 2. Lavate e tagliate a metà i pomodorini 3 e poneteli in una ciotola. Tagliate a rondelle le olive e tenetele da parte.
									

								

															

																		
																															
											
										
																														
																		Mettete l’uvetta in ammollo in 100 ml di vino bianco 4, lasciate reidratate l’uvetta per almeno 30 minuti, scolatela e tenete da parte sia l’uvetta sia il vino che nel frattempo si sarà aromatizzato. Ponete sul fuoco una padella e tostate i pinoli 5 mescolando di frequente per evitare che si brucino. Scaldate due cucchiai d’olio 6 e
									

								

															

																		
																															
											
										
																														
																		mettete a rosolare la cipolla precedentemente tritata 7. Schiacciate lo spicchio d’aglio direttamente in padella 8 e rosolate a fuoco medio per almeno 10 minuti. Bagnate con l'acqua il soffritto per evitare che si asciughi troppo 9.
									

								

															

																		
																															
											
										
																														
																		Adagiate i pezzi di baccalà in padella 10, salate e pepate. Dopo circa cinque minuti di rosolatura, bagnate con il bicchiere di vino e sfumate alzando il fuoco. Unite l'uvetta 11. Quando il vino sarà sfumato, abbassate il fuoco. Unite i pinoli tostati 12,
									

								

															

																		
																															
											
										
																														
																		i pomodorini 13 e coprite con un coperchio 14. Non girate il baccalà durante la cottura, muovete soltanto la padella, per evitare che si sfaldi. Aggiungete per ultime le olive nere 15 e continuate la cottura fino a che il sughetto si ridurrà e il baccalà risulterà ben cotto, ci vorranno circa 20-25 minuti.
									

								

															

																		
																															
											
										
																														
																		Tritate il prezzemolo 16 e unitelo al baccalà per insaporire e profumare il piatto 17, aggiustate di sale e pepe e servite il vostro baccalà con uvetta e pinoli ben caldo 18.
									

								

							
					    