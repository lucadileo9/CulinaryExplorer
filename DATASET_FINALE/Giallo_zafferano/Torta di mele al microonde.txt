Difficoltà: Molto facile
La torta di mele è il dolce casalingo per eccellenza: così semplice e genuina, si presta a tante golose varianti come quella con l’aggiunta di Nutella o mascarpone. Quella che vi proponiamo oggi, invece, è una versione che si distingue per il metodo di cottura, la torta di mele al microonde! Gli ingredienti sono quelli classici, con tante fette di mela che arricchiscono l’impasto e una spolverata di zucchero in superficie che formerà una deliziosa crosticina caramellata, ma al contrario delle altre ricette questa volta ci vorranno solo 13 minuti per cuocerla in microonde. Niente più scuse quindi: con la torta di mele al microonde sarà sempre l’ora della merenda!


						
						

														INGREDIENTI
							
													


						
														
							
														Ingredienti per uno stampo del diametro di 28 cm
							

							
								

																	Mele Royal Gala
								
								
								
																	2
									
																

								

							
								

																	Farina 00
								
								
								
																	200
									g
																

								

							
								

																	Burro
								
								
								
																	150
									g
																

								

							
								

																	Zucchero
								
								
								
																	120
									g
																

								

							
								

																	Panna fresca liquida
								
								
								
																	3
									cucchiai
																

								

							
								

																	Uova
								
								
								medie
																	3
									
																

								

							
								

																	Lievito in polvere per dolci
								
								
								
																	1
									cucchiaino
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per spolverizzare
							

							
								

																	Zucchero
								
								
								
																	3
									cucchiai
																

								

							
														
							
						
														
							
														per lo stampo
							

							
								

																	Burro
								
								
								
																	
									q.b.
																

								

							
								

																	Pangrattato
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la torta di mele al microonde, iniziate dalla preparazione dell’impasto: mettete il burro in una ciotola, aggiungete lo zucchero 1 e mescolate con le fruste elettriche fino ad ottenere un composto spumoso 3, poi unite un uovo alla volta continuando a tenere le fruste in azione 3.
									

								

															

																		
																															
											
										
																														
																		Aggiungete il lievito 4, il sale 5, la panna liquida 6
									

								

															

																		
																															
											
										
																														
																		e la farina 7 e mescolate con una spatola per incorporarli al composto 8 fino a che l’impasto non sarà morbido e omogeneo 9.
									

								

															

																		
																															
											
										
																														
																		Imburrate uno stampo antiaderente adatto al microonde del diametro di 28 cm 10 e spolverizzatelo con il pangrattato 11. Versate l’impasto all’interno dello stampo 12
									

								

															

																		
																															
											
										
																														
																		e livellatelo con una spatola 13. A questo punto lavate e sbucciate le mele 14, poi tagliatele a fettine 15.
									

								

															

																		
																															
											
										
																														
																		Disponete le fettine di mela a raggiera sopra l’impasto 16 e spolverizzate la superficie con lo zucchero 17. Cuocete nel forno a microonde per 13 minuti con la funzione crisp oppure con la funzione microonde, impostando la potenza a 800 W, e azionando il grill negli ultimi due minuti, fino a completa doratura. Una volta cotta, lasciate intiepidire la torta di mele al microonde 18 prima di trasferirla su un piatto da portata e gustarla!
									

								

							
					    