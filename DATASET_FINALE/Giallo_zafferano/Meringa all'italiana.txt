Difficoltà: Difficile
La meringa all’italiana è una preparazione di base della pasticceria tradizionale. Rispetto alla meringa francese e a quella svizzera, questa ricetta prevede un procedimento più elaborato, che necessita di un termometro per sciroppi, come avviene con la pâte à bombe. La meringa all’italiana può essere utilizzata alla stessa stregua della meringa francese ed è perfetta per varie preparazioni dolci: mousse di frutta, semifreddi e per realizzare rivestimenti di torte meringate. Inoltre potrete utilizzarla per realizzare diverse forme e decorare le vostre torte, come abbiamo fatto noi per la torta di halloween. Se volete preparare una versione alternativa, provate le meringhe vegane!


												
						
						

														INGREDIENTI
							
													


						
							
							

							
								

																	Albumi
								
								
								a temperatura ambiente
																	125
									g
																

								

							
								

																	Zucchero
								
								
								
																	250
									g
																

								

							
								

																	Acqua
								
								
								
																	50
									ml
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la meringa all’italiana versate lo zucchero in un pentolino dal fondo pesante 1, aggiungete l'acqua e cuocete a fuoco basso 2 mescolando per scioglierlo. Immergetevi l’apposito termometro per alimenti, che vi indicherà la temperatura da raggiungere, cioè 121°C. Nel frattempo raccogliete gli albumi in una ciotola 3.
									

								

															

																		
																																											
											
										
																						
											
										
																						
											
										
																																										
																		Quando la temperatura dello sciroppo, raggiungerà i 114°C, iniziate  a montare a neve gli albumi con le fruste elettriche 4 a media velocità. Quando lo sciroppo avrà raggiunto i 121° 5, abbassate la velocità, versate metà dello sciroppo negli albumi 6 e poi aumentate nuovamente la velocità. Aspettate qualche secondo e continuate a versare a filo lo sciroppo, senza versarlo direttamente sulla frusta. 
									

								

															

																		
																																											
											
										
																						
											
										
																						
											
										
																																										
																		Continuate a montare fino a completo raffreddamento della meringa 7, che dovrà essere chiara e lucida 8. La meringa all'italiana è pronta per essere utilizzata nelle vostre preparazioni dolci 9.
									

								

							
					    