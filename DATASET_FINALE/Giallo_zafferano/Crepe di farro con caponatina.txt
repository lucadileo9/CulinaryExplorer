Difficoltà: Molto facile
Se è vero che siamo quello che mangiamo, assumere alimenti sani e seguire una dieta equilibrata aiuta a vivere meglio e a protegge contro le malattie, come i tumori. Oggi vi proponiamo una ricetta preparata con prodotti biologici certificati e ricchi di fibre e con pochi grassi, oltre ad essere combinati insieme per creare un piatto davvero unico: le crepe di farro con caponatina. Anche quest'anno infatti noi di GialloZafferano siamo al fianco Susan G.Komen Italia, l'associazione impegnata nella lotta contro il tumore al seno. Il piatto di oggi è l'esempio di una perfetta combinazione alimentare, a partire dall'impasto delle crepe, preparate con la farina integrale di farro, un alimento ricco di fibre importante per proteggere l'intestino e la farina 0, poco raffinata, quindi con un basso indice glicemico. Per il ripieno invece abbiamo scelto un bouquet di ingredienti per realizzare una caponata: i carciofi, con le loro proprietà depurative e diuretiche, aiutano ad eliminare scorie e grassi; l'uvetta sultanina è un ingrediente prezioso perchè dolcifica appena ed è in grado di ridurre il senso di fame, mentre i pinoli sono ricchi di vitamina E ed hanno un forte potere antiossidante. Anche per i condimenti di questa ricetta abbiamo scelto un alleato del mangiare sano, l'olio extravergine d'oliva che continene acido oleico importante per contrastare il tumore al seno ed è ricco di vitamine. Servite le crepe di farro con caponatina calde e croccanti e preparatene qualcuna in più..andranno a ruba!


						
						

														INGREDIENTI
							
							                            
                                
    								
    									
    										
    										411
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    411
    					
    					    					    					
    					    Carboidrati
    					    g
    					    42.7
    					
    					    					    					
    					      di cui zuccheri
    					    g
    					    13.9
    					
    					    					    					
    					    Proteine
    					    g
    					    11.4
    					
    					    					    					
    					    Grassi
    					    g
    					    21.6
    					
    					    					    					
    					      di cui saturi
    					    g
    					    3.18
    					
    					    					    					
    					    Fibre
    					    g
    					    14.2
    					
    					    					    					    					
    					    Sodio
    					    mg
    					    926
    					
    					    				
    			
                            
													


						
														
							
														Ingredienti per 4 crepe
							

							
								

																	Farina di farro integrale
								
								
								
																	90
									g
																

								

							
								

																	Farina 0
								
								
								
																	55
									g
																

								

							
								

																	Acqua
								
								
								
																	250
									ml
																

								

							
								

																	Sale fino
								
								
								
																	1
									pizzico
																

								

							
								

																	Semi di sesamo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per la caponatina
							

							
								

																	Carciofi
								
								
								
																	4
									
																

								

							
								

																	Olive verdi
								
								
								denocciolate
																	100
									g
																

								

							
								

																	Uvetta
								
								
								
																	50
									g
																

								

							
								

																	Pinoli
								
								
								
																	30
									g
																

								

							
								

																	Capperi sotto sale
								
								
								
																	15
									g
																

								

							
								

																	Sedano
								
								
								
																	4
									coste
																

								

							
								

																	Cipolle bianche
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Aceto di mele
								
								
								
																	50
									ml
																

								

							
								

																	Malto di riso
								
								
								
																	1
									cucchiaino
																

								

							
								

																	Menta
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per l'acqua acidulata
							

							
								

																	Acqua
								
								
								
																	
									q.b.
																

								

							
								

																	Succo di limone
								
								
								
																	½
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le crepe di farro con caponatina, iniziate dall'impasto delle crepe: in una ciotola versate la farina 0 e quella integrale di farro setacciate 1. Unite anche l'acqua a temperatura ambiente 2 e mescolate tutto con una frusta. Coprite il composto con pellicola 3 e lasciate riposare per almeno 30 minuti in frigorifero.
									

								

															

																		
																															
											
										
																														
																		Intanto preparate la caponatina. In una ciotola versate l'acqua fredda e mezzo limone 4: servirà per tenere a bagno i carciofi perchè non anneriscano prima di essere impiegati. Pulite i carciofi (potete indossare dei guanti per evitare che le mani si anneriscano); guardate la scheda della Scuola di Cucina: come pulire i carciofi. Tagliate la parte più appuntita e sfogliateli 5 fino ad arrivare alle foglie più tenere. Poi pulite il gambo togliendo la parte più filamentosa e tagliateli a metà 6.
									

								

															

																		
																															
											
										
																														
																		Eliminate la barbetta interna 7 e tagliateli a fettine sottili 8, poi versateli nella ciotola con l'acqua acidulata 9.
									

								

															

																		
																															
											
										
																														
																		Intanto mettete in ammollo l'uvetta nell'acqua 10, tritate la menta fresca 11 e tenetela da parte. Dissalate i capperi e tagliate a rondelle le olive verdi denocciolate. Poi mondate anche la cipolla e tagliatela a fette sottili 12, per poi tritarla finemente.
									

								

															

																		
																															
											
										
																														
																		Quindi eliminate la parte esterna filamentosa del sedano con un pelaverdure 13 e tagliatelo a julienne 14. Scottate il sedano qualche istante in acqua bollente per ammorbidirlo 15.
									

								

															

																		
																															
											
										
																														
																		Nel frattempo in una padella fate scaldare un filo d'olio e soffriggete uno spicchio di aglio sbucciato interno (che toglierete a fine cottura) e la cipolla tritata 16; quando quest'ultima sarà appassita, unite il sedano 17 e i carciofi scolati dall'acqua acidulata 18. Lasciate cuocere a fuoco vivace per 5 minuti.
									

								

															

																		
																															
											
										
																														
																		Dopodiché aggiungete il malto di riso 19; poi sfumate con l'aceto di mele 20 e quando sarà evaporato aggiungete l'uvetta ben scolata e strizzata 21,
									

								

															

																		
																															
											
										
																														
																		i capperi dissalati 22, la menta tritata 23 e le olive verdi denocciolate e tagliate a rondelle e i pinoli 24. Aggiustate di sale e pepe a piacere; lasciate cuocere circa 15 minuti.
									

								

															

																		
																															
											
										
																														
																		Intanto riprendete l'impasto delle crepe; scaldate una padella specifica per crepe e oleatela leggermente (anche una padella antiaderente di circa 24 cm di diametro andrà bene). Quando sarà ben calda, versate un mestolo di impasto 25 e spandetelo su tutta la superficie 26 aiutandovi con una spatola o il dorso di un cucchiaio. Fate cuocere circa un minuto e prima di girare la crepe, condite con semi di sesamo bianco 27.
									

								

															

																		
																															
											
										
																														
																		Cuocete la crepe anche dall'altro lato, poi ripetete la stessa operazione fino a terminare l'impasto. Ora che le crepe 28 e il ripieno sono pronti, potete farcirle: distribuite su metà superficie la caponatina di verdure 29 e richiudete le crepe a mezzaluna 30 per servirle!
									

								

							
					    