Difficoltà: Facile
Ci sono mesi in cui la natura è molto generosa e ci offre tanti diversi tipi di frutta... Per esempio nei mesi estivi abbondano i deliziosi frutti di bosco! Perché allora non preparare una golosa confettura di ribes rosso e mirtilli?
Realizzarla è semplice: dopo averli lavati, i ribes e i mirtilli vanno passati per ricavarne il succo e la polpa, che poi verrà cotta per pochi minuti con lo zucchero.. et voilà la confettura sarà pronta per essere invasata e conservata in dispensa.
La confettura di ribes rosso e mirtilli può essere gustata in ogni momento dell'anno e in ogni occasione, su una fetta biscottata, di pane o per farne una deliziosa crostata!
Preparatela anche voi e poi vedrete che non potrete più fare colazione senza la confettura di ribes rosso e mirtilli!


												
						
						

														INGREDIENTI
							
							                            
                                
    								
    									
    										
    										56
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    56
    					
    					    					    					
    					    Carboidrati
    					    g
    					    13.8
    					
    					    					    					
    					      di cui zuccheri
    					    g
    					    13.8
    					
    					    					    					
    					    Proteine
    					    g
    					    0.1
    					
    					    					    					    					    					
    					    Fibre
    					    g
    					    0.6
    					
    					    					    					    				
    			
                            
													


						
							
							

							
								

																	Ribes rosso
								
								
								
																	500
									g
																

								

							
								

																	Mirtilli
								
								
								
																	500
									g
																

								

							
								

																	Zucchero
								
								
								
																	1
									kg
																

								

							
								

																	Preparato per confetture 1:1
								
								
								
																	40
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la confettura di ribes rosso e mirtilli, iniziate a staccare delicatamente i ribes dai rametti e poneteli in una ciotolina 1. Predisponete anche una ciotolina per i mirtilli 2. Lavate bene sotto l'acqua corrente prima i ribes 3 e poi
									

								

															

																		
																															
											
										
																														
																		i mirtilli 4. Procuratevi un passaverdura dai fori larghi e sistematelo sopra una ciotola capiente, in modo da raccogliere il succo della frutta; versate i ribes nel passaverdura 5 e passateli più volte, girando delicatamente 6,
									

								

															

																		
																															
											
										
																														
																		così da ricavare il succo e la polpa dei ribes 7. Versate nel passaverdura i mirtilli 8; passate più volte anche questi con movimenti lenti 9,
									

								

															

																		
																															
											
										
																														
																		così da ottenere il succo e la polpa di mirtilli 10. In una pentola d'acciaio alta e capiente versate prima la polpa di ribes 11 e dopo la polpa di mirtilli 12.
									

								

															

																		
																															
											
										
																														
																		Queste operazioni dovranno avvenire a fuoco spento 13. Aggiungete, a freddo, una bustina di preparato 1:1 14, date una mescolata e portate il tutto ad ebollizione, mescolando in continuazione. Quando il composto sarà arrivato a bollore, fate bollire per 1 minuto, sempre mescolando 15.
									

								

															

																		
																															
											
										
																														
																		Trascorso 1 minuto, aggiungete lo zucchero 16 e riportate il composto ad ebollizione. Fate bollire per 3 minuti a fuoco vivace 17, sempre mescolando. Togliete la pentola dal fuoco e mescolate ancora, in modo che l'eventuale schiuma creatasi in superficie 18,
									

								

															

																		
																															
											
										
																														
																		si dissolva completamente 19. Predisponete i vasetti, che avrete sanificato, e procuratevi un imbuto per facilitare l'invasatura della confettura 20. Versate la confettura ancora bollente, con l'aiuto di un mestolo 21 e
									

								

															

																		
																															
											
										
																														
																		riempite il contenitore avendo cura di lasciare 1 cm dal bordo 22 quindi, con gli appositi tappi, chiudeteli 23, stringendo bene e assicurandovi che siano chiusi ermeticamente. Con il calore della confettura si creerà il sottovuoto, che permetterà di conservare il prodotto a lungo. Una volta che i barattoli si saranno raffreddati verificate se il sottovuoto è avvenuto correttamente: potete premere al centro del tappo e, se non sentirete il classico "click-clack", il sottovuoto sarà avvenuto. La vostra confettura di ribes rosso e mirtilli è pronta 24.
									

								

							
					    