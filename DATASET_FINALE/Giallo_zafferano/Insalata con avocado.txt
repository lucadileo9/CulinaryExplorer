Difficoltà: Facile
Avocado: più di un frutto, un super food! Grazie alle sue tante proprietà benefiche e all'alto contenuto di antiossidanti! Qui a Giallozafferano non ci siamo lasciati sfuggire l'occasione di gustarlo in una freschissima insalata, perfetta come piatto estivo: insalata con avocado! Il contorno che cercavate per accompagnare i vostri secondi o da gustare da sola. Pensate come può diventare più piacevole e gustosa la pausa pranzo in ufficio, magari aggiungendo la rucola solo all'ultimo per evitare che a contatto con la citronette e gli altri ingredienti appassisca! Godetevi tutto il piacere di questo prezioso alimento con la sua polpa matura che si sposa alla perfezione con la dolcezza dei pomodori datterini, la croccantezza dei semi di zucca e la sapidità delle olive taggiasche: preparate insieme a noi l'insalata di avocado!


						
						

														INGREDIENTI
							
							                            
                                
    								
    									
    										
    										262
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    262
    					
    					    					    					
    					    Carboidrati
    					    g
    					    3.9
    					
    					    					    					
    					      di cui zuccheri
    					    g
    					    3
    					
    					    					    					
    					    Proteine
    					    g
    					    4.4
    					
    					    					    					
    					    Grassi
    					    g
    					    25.4
    					
    					    					    					
    					      di cui saturi
    					    g
    					    3.27
    					
    					    					    					
    					    Fibre
    					    g
    					    3.2
    					
    					    					    					    					
    					    Sodio
    					    mg
    					    309
    					
    					    				
    			
                            
													


						
														
							
														Ingredienti per l'insalata
							

							
								

																	Rucola
								
								
								
																	80
									g
																

								

							
								

																	Avocado
								
								
								maturo
																	1
									
																

								

							
								

																	Pomodorini datterini
								
								
								
																	200
									g
																

								

							
								

																	Semi di zucca
								
								
								
																	20
									g
																

								

							
								

																	Olive taggiasche
								
								
								
																	50
									g
																

								

							
														
							
						
														
							
														per la citronette
							

							
								

																	Succo di limone
								
								
								 
																	1
									
																

								

							
								

																	Peperoncino fresco
								
								
								 
																	2
									
																

								

							
								

																	Olio extravergine d'oliva
								
								
								 
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								(facoltativo)
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l'insalata di avocado, potete iniziare mettendo a scolare le olive taggiasche dall'olio di conservazione 1, poi preparate la citronette: prendete i peperoncini freschi (se preferite potete usare dei guanti da cucina, altrimenti ricordate di lavare molto bene le mani dopo averli puliti e affettati, per non rischiare di irritarvi), togliete il picciolo e apriteli per eliminare i semini interni 2. Quindi affettateli finemente 3
									

								

															

																		
																															
											
										
																														
																		Spremete il succo di 1 limone 4, poi filtratelo 5 e versatelo in un vasetto 6 (potete emulsionare la citronette anche in una piccola ciotola usando una frusta a mano o una forchetta)
									

								

															

																		
																															
											
										
																														
																		Versate anche 1 pizzico di sale 7, il pepe (opzionale) e il peperoncino fresco 8, quindi unite l'olio extravergine d'oliva 9.
									

								

															

																		
																															
											
										
																														
																		Chiudete e agitate il barattolino 10 così da emulsionare il composto e la vostra citronette sarà pronta 11, versatela in una ciotola dove condirete l'insalata. Lavate e asciugate bene sia i pomodorini datterini che la rucola, quindi dividete i datterini a metà per il senso della lunghezza 12;
									

								

															

																		
																															
											
										
																														
																		poi tagliate a metà e pelate l'avocado 13 (se molto maturo potete prelevare la polpa con un cucchiaio), riducete la polpa a dadini 14. Ora, versate nella ciotola in cui avevate posto la citronette le olive taggiasche 15
									

								

															

																		
																															
											
										
																														
																		l'avocado 16 e mescolate accuratamente 17 in modo che l'avocado non si ossidi grazie al condimento con la citronette. Unite anche i pomodorini datterino 18
									

								

															

																		
																															
											
										
																														
																		poi la rucola 19 e per finire la nota croccante: i semi di zucca 20; mescolate bene e la vostra insalata con avocado è pronta per essere gustata 21!
									

								

							
					    