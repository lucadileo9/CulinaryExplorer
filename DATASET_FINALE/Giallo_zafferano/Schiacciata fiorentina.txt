Difficoltà: Facile
La schiacciata fiorentina è un dolce toscano, tipico del periodo di Carnevale e che non va confusa con la sua omonima schiacciata all'olio che invece è un lievitato salato. La schiacciata fiorentina è una torta soffice e delicata realizzata con ingredienti semplici e poveri, che solitamente si gusta durante il martedì grasso! La versione antica prevedeva l'utilizzo del lievito di birra, una doppia lievitazione e l'aggiunta dello strutto, ma con il passare degli anni questo dolce è andato incontro alle esigenze frenetiche della vita moderna: quella che vi presentiamo oggi infatti è una versione più veloce, che chiunque può realizzare in casa ottenendo comunque una torta di una morbidezza speciale! Per aromatizzare la schiacciata fiorentina e conferirle il classico colore si utilizzano scorza e succo di arancia, ma in molti aggiungono anche un pizzico di zafferano che rilascia al dolce una tonalità e un sapore più deciso! Ogni famiglia fiorentina custodisce con orgoglio la sua ricetta, tramandata di generazione in generazione e tutte le pasticcerie in questo periodo esibiscono nelle loro vetrine il simbolo della città: il giglio fiorentino!


						
						

														INGREDIENTI
							
							                            
                                
    								
    									
    										
    										306
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    306
    					
    					    					    					
    					    Carboidrati
    					    g
    					    52.5
    					
    					    					    					
    					      di cui zuccheri
    					    g
    					    29.4
    					
    					    					    					
    					    Proteine
    					    g
    					    6.6
    					
    					    					    					
    					    Grassi
    					    g
    					    7.8
    					
    					    					    					
    					      di cui saturi
    					    g
    					    1.91
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    62
    					
    					    					    					
    					    Sodio
    					    mg
    					    57
    					
    					    				
    			
                            
													


						
														
							
														Ingredienti per uno stampo 24X17 cm
							

							
								

																	Zucchero
								
								
								
																	225
									g
																

								

							
								

																	Farina 00
								
								
								
																	300
									g
																

								

							
								

																	Latte intero
								
								
								a temperatura ambiente
																	90
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Uova
								
								
								(circa 3)
																	165
									g
																

								

							
								

																	Arance
								
								
								(scorza e succo)
																	1
									
																

								

							
								

																	Lievito in polvere per dolci
								
								
								
																	16
									g
																

								

							
								

																	Baccello di vaniglia
								
								
								
																	1
									
																

								

							
														
							
						
														
							
														per decorare
							

							
								

																	Zucchero a velo
								
								
								
																	
									q.b.
																

								

							
								

																	Cacao amaro in polvere
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la schiacciata fiorentina iniziate a grattare la scorza dell'arancia in una ciotolina 1, poi spremetene il succo 2, filtratelo 3 e tenetelo da parte. 
									

								

															

																		
																															
											
										
																														
																		Rompete le uova in una ciotola e unite sia lo zucchero 4 che i semi di una bacca di vaniglia 5. Aiuntadovi con uno sbattitore montate il tutto 6 
									

								

															

																		
																															
											
										
																														
																		fino ad ottenere un composto chiaro e spumoso 7. Solo a questo punto potrete aggiungere la scorza dell'arancia grattata 8 e l'olio a filo 9.
									

								

															

																		
																															
											
										
																														
																		Una volta che l'olio sarà stato assorbito completamente versate prima il succo d'arancia sempre a filo 10, una volta assorbito aggiungete anche il latte a temperatura ambiente a filo 11. A questo punto incorporate anche la farina, precedentemente setacciata, aggiungendone un cucchiaio per volta 12 e facendola assorbire prima di aggiungere il cucchiaio successivo.
									

								

															

																		
																															
											
										
																														
																		Una volta terminata la farina aggiungete anche il lievito 13 e lavorate ancora per 2-3 minuti fino ad ottenere un impasto liscio ed omogeneo che andrete a versare in uno stampo da 24X17 cm (14-15), precedentemente imburrato e infarinato.
									

								

															

																		
																															
											
										
																														
																		Cuocete in forno statico preriscaldato a 180° per 50 minuti (per questa preparazione la modalità ventilata è sconsigliata), una volta cotta sfornate la schiacciata 16 e lasciatela intiepidire prima di sformarla. Posizionatela su un vassoio da portata e spolverizzate con lo zucchero a velo l'intera superficie 17. Scaricate da qui lo stencil con il simbolo del giglio, ritagliate la parte nera, adagiate al centro del dolce il foglio 18
									

								

															

																		
																															
											
										
																														
																		e spolverizzate con il cacao amaro 19. Sollevate delicatamente lo stencil 20 e servite la vostra schiacciata forentina 21!
									

								

							
					    