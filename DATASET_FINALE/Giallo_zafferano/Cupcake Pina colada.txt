Difficoltà: Facile
Cosa vi suggerisce l’associazione: rhum, cocco e ananas? Senza dubbio il famoso cocktail Piña colada che con il suo gusto dolcissimo e i suoi profumi di frutta esotica ci fa sentire in vacanza al primo sorso!
E’ proprio la nota dolciastra di questo amato cocktail portoricano ci ha ispirato nella preparazione del dolce di oggi: il cupcake Piña colada.
Soffici cupcakes al rhum arricchiti con ananas a pezzi e sormontati da un golosa crema al cocco. I cupcakes Piña colada saranno il tocco raffinato dei vostri party estivi!


						
						

														INGREDIENTI
							
							                            
                                
    								
    									
    										
    										410
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    410
    					
    					    					    					
    					    Carboidrati
    					    g
    					    45
    					
    					    					    					
    					      di cui zuccheri
    					    g
    					    31.9
    					
    					    					    					
    					    Proteine
    					    g
    					    3.9
    					
    					    					    					
    					    Grassi
    					    g
    					    23.8
    					
    					    					    					
    					      di cui saturi
    					    g
    					    15.08
    					
    					    					    					
    					    Fibre
    					    g
    					    1.2
    					
    					    					    					
    					    Colesterolo
    					    mg
    					    75
    					
    					    					    					
    					    Sodio
    					    mg
    					    18
    					
    					    				
    			
                            
													


						
														
							
														Ingredienti per 12 cupcakes
							

							
								

																	Ananas
								
								
								(già pulito)
																	170
									g
																

								

							
								

																	Aroma al rum
								
								
								
																	5
									gocce
																

								

							
								

																	Farina 00
								
								
								
																	200
									g
																

								

							
								

																	Burro
								
								
								(morbido)
																	200
									g
																

								

							
								

																	Zucchero
								
								
								
																	200
									g
																

								

							
								

																	Uova
								
								
								(medie)
																	3
									
																

								

							
								

																	Lievito in polvere per dolci
								
								
								
																	3
									g
																

								

							
														
							
						
														
							
														per la crema
							

							
								

																	Latte di cocco
								
								
								(per dolci)
																	220
									ml
																

								

							
								

																	Gelatina in fogli
								
								
								
																	6
									g
																

								

							
								

																	Panna fresca liquida
								
								
								
																	300
									ml
																

								

							
								

																	Zucchero a velo
								
								
								
																	100
									g
																

								

							
														
							
						
														
							
														per guarnire
							

							
								

																	Ciliegie sciroppate
								
								
								
																	12
									
																

								

							
								

																	Ananas
								
								
								
																	2
									fette
																

								

							
								

																	Menta
								
								
								
																	
									q.b.
																

								

							
								

																	Cocco disidratato
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i cupcake pinacolada sbucciate l’ananas fresco e tagliatene 170 gr a piccoli cubetti 1, ponete in una ciotola il burro morbido e lo zucchero 2, montateli con le fruste elettriche per ottenere una crema 3
									

								

															

																		
																															
											
										
																														
																		poi unite le uova 4 e quando saranno ben incorporate all’impasto versate l’aroma di rum 5, mescolate con una spatola e aggiungete anche la farina setacciata 6 e il lievito.
									

								

															

																		
																															
											
										
																														
																		Mescolate finché le polveri non saranno ben amalgamate 7 e per finire aggiungete i cubetti di ananas fresco 8. Trasferite l’impasto in una sac-à-poche senza bocchetta 9, poi ponete dei pirottini di carta in uno stampo da 12 cupcake .
									

								

															

																		
																															
											
										
																														
																		Distribuite l’impasto ottenuto nei 12 pirottini 10 riempiendoli per metà così in cottura raggiungeranno il bordo dei pirottini. Cuocete in forno statico preriscaldato a 180° per 20 minuti (o ventilato a 160° per 10-15 minuti). Intanto occupatevi della crema: ponete la gelatina in fogli in una ciotolina con acqua fredda per 10 minuti così da ammorbidirla 11, versate il latte di cocco in un pentolino e scaldatelo a fuoco moderato, poi spegnete il fuoco e incorporate la gelatina scolata e ben strizzata 12,
									

								

															

																		
																															
											
										
																														
																		mescolate con la frusta per far sciogliere la gelatina 13. Trasferite il latte di cocco in una ciotola 14, coprite con pellicola trasparente a contatto e fate rassodare la crema in frigorifero per 1 ora. Trascorso questo tempo, montate la panna fresca liquida con lo zucchero a velo 15
									

								

															

																		
																															
											
										
																														
																		e unitela al latte di cocco 16, mescolate con una spatola per amalgamare il composto, coprite la crema con pellicola 17e lasciate nuovamente rassodare in frigorifero per 30 minuti. Trascorso il tempo di riposo riprendete i cupcake ormai raffreddati 18, sformateli dallo stampo multiplo mantenendo i pirottini di carta.
									

								

															

																		
																															
											
										
																														
																		Realizzate le decorazioni: tagliate a spicchi la noce di cocco 19 e a triangolini le fette di ananas 20. Trasferite la crema al cocco in una sac-à-poche con bocchetta stellata 21
									

								

															

																		
																															
											
										
																														
																		e spremetene un ciuffo su ciascun  cupcake 22, guarnite con i pezzetti di ananas 23, una ciliegina scolata dal liquido di conservazione, le fettine di cocco (o il cocco disidratato) e le foglioline di menta 24 . I vostri cupcake pinacolada sono pronti!
									

								

							
					    