Difficoltà: Media
Quando si tratta di dessert, la cheesecake non ha eguali e batte tutti per il suo gusto esplosivo! Oggi vi proponiamo la cheesecake ai frutti di bosco, una variante di cheesecake fredda che vi conquisterà con la sua impagabile freschezza... tre strati di dolcezza che al primo assaggio sprigioneranno un tripudio di aromi, profumi e consistenze! Qui una friabile base di biscotti secchi e burro abbraccia una morbida crema senza cottura aromatizzata al limone, il tutto sormontato da una deliziosa purea ai frutti di bosco. La cheesecake ai frutti di bosco è la torta estiva perfetta per concludere nel modo più accattivante e goloso una cena speciale... è così elegante e raffinata che, una volta portata in tavola, tutti gli occhi saranno puntati su di lei: la sua morbida ricopertura color amaranto è così scenografica che non passerà inosservata.


						
						

														INGREDIENTI
							
							                            
                                
    								
    									
    										
    										470
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    470
    					
    					    					    					
    					    Carboidrati
    					    g
    					    51.9
    					
    					    					    					
    					      di cui zuccheri
    					    g
    					    38.5
    					
    					    					    					
    					    Proteine
    					    g
    					    8.8
    					
    					    					    					
    					    Grassi
    					    g
    					    25.3
    					
    					    					    					
    					      di cui saturi
    					    g
    					    15
    					
    					    					    					
    					    Fibre
    					    g
    					    4.4
    					
    					    					    					
    					    Colesterolo
    					    mg
    					    95
    					
    					    					    					
    					    Sodio
    					    mg
    					    173
    					
    					    				
    			
                            
													


						
														
							
														Ingredienti per la base (per uno stampo da 20 cm)
							

							
								

																	Biscotti Digestive
								
								
								
																	180
									g
																

								

							
								

																	Burro
								
								
								
																	100
									g
																

								

							
														
							
						
														
							
														per la crema
							

							
								

																	Ricotta vaccina
								
								
								 
																	500
									g
																

								

							
								

																	Formaggio fresco spalmabile
								
								
								 
																	250
									g
																

								

							
								

																	Panna fresca liquida
								
								
								
																	100
									g
																

								

							
								

																	Zucchero a velo
								
								
								
																	150
									g
																

								

							
								

																	Gelatina in fogli
								
								
								 
																	10
									g
																

								

							
								

																	Scorza di limone
								
								
								 
																	1
									
																

								

							
														
							
						
														
							
														per la farcitura
							

							
								

																	More
								
								
								
																	190
									g
																

								

							
								

																	Mirtilli
								
								
								
																	180
									g
																

								

							
								

																	Lamponi
								
								
								
																	180
									g
																

								

							
								

																	Ribes
								
								
								
																	135
									g
																

								

							
								

																	Zucchero a velo
								
								
								
																	100
									g
																

								

							
								

																	Succo di limone
								
								
								
																	70
									g
																

								

							
														
							
						
														
							
														per la copertura
							

							
								

																	Amido di mais (maizena)
								
								
								
																	35
									g
																

								

							
								

																	Frutti di bosco
								
								
								
																	280
									g
																

								

							
														
							
						
														
							
														per guarnire
							

							
								

																	Frutti di bosco
								
								
								
																	50
									g
																

								

							
								

																	Menta
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la cheesecake ai frutti di bosco, iniziate predisponendo la base del dolce: fondete il burro in un pentolino a fuoco molto basso, quindi spegnete e fate intiepidire. Nel frattempo versate i biscotti nel mixer 1 e azionatelo fino a sminuzzarli completamente in modo da ridurle ad una polvere 2; trasferite il composto in una ciotola, aggiungete il burro fuso e leggermente intiepidito 3.
									

								

															

																		
																															
											
										
																														
																		Amalgamate il composto mescolando con un cucchiaio 4, poi prendete uno stampo a cerniera del diametro di 20 cm imburrate e foderate con carta da forno, versate qui i biscotti e con l’aiuto di un cucchiaio, premete bene il composto sul fondo dello stampo 5 in modo da ottenere una base compatta e liscia 6. Ponete a rassodare in frigorifero per almeno mezz'ora in modo che la base diventi solida.
									

								

															

																		
																																											
											
										
																						
											
										
																						
											
										
																																										
																		Nel frattempo occupatevi del ripieno: mettete poi in ammollo la gelatina in una ciotola capiente con acqua fredda 7, per circa 10 minuti, finché non diventerà morbida (servirà per rassodare la crema). Spremete il succo di limone 8 e filtratelo. Lavate e tamponate i frutti di bosco, versateli in una padella capiente, poi aggiungete il succo di limone 9.
									

								

															

																		
																																											
											
										
																						
											
										
																						
											
										
																																										
																		Quindi versate anche lo zucchero a velo 10, mescolate e lasciate cuocere a fiamma dolce per circa 5 minuti, mescolando di tanto in tanto. Trascorso il tempo di cottura della frutta, spegnete 11 e trasferite i frutti di bosco in un colino per farli raffreddare e raccogliete il succo con una ciotolina posta sotto il colino 12. I frutti di bosco vi serviranno per farcire, mentre il succo da tenere da parte vi servirà per realizzare la copertura.
									

								

															

																		
																																											
											
										
																						
											
										
																						
											
										
																																										
																		A questo punto, in un pentolino scaldate la panna liquida, poi scolate e strizzate bene la gelatina che dovrete far sciogliere nella panna scaldata 13. Mescolate con la frusta per scioglierla completamente 14. Lasciate raffreddare. Nel frattempo setacciate la ricotta con un colino e raccoglietela in una ciotola 15, se la ricotta dovesse avere molto siero, si consiglia di lasciarla scolare in un colino per 1-2 ore.
									

								

															

																		
																																											
											
										
																						
											
										
																						
											
										
																																										
																		Dopodiché, aggiungete il formaggio fresco spalmabile 16, la scorza grattugiata del limone e lo zucchero a velo 17, mescolate con una spatola o una frusta per amalgamare la crema e versate anche la panna (in cui avete sciolto la gelatina) ormai tiepida 18; mescolate per amalgamarlo in maniera omogenea.
									

								

															

																		
																																											
											
										
																						
											
										
																						
											
										
																																										
																		A questo punto recuperate lo stampo dal frigo, la base si sarà rassodata nel frattempo. Versate al suo interno metà del composto cremoso sulla base di biscotti. Livellate la superficie con una spatola 19 poi farcite con i frutti di bosco che avete lasciato a scolare 20. Proseguite ricoprendo lo strato di frutta con la restante crema 21,
									

								

															

																		
																																											
											
										
																						
											
										
																						
											
										
																																										
																		pareggiate la superficie con una spatola 22 e ponetela in frigorifero a rassodare per 2 ore. Una volta che la cheesecake sarà ben fredda, preparate la ricopertura: versate 280 g del succo dei frutti di bosco, che avete conservato, in un pentolino 23, aggiungete la maizena setacciata 24. Mescolate con la frusta per evitare la formazione di grumi, portate sul fuoco il pentolino e fate addensare lentamente a fuoco basso per 5 minuti circa, dopodichè lasciate intiepidire mescolando spesso. 
									

								

															

																		
																																											
											
										
																						
											
										
																						
											
										
																																										
																		A questo punto riprendete la vostra cheesecake dal frigorifero, versate sopra la salsa di frutti di bosco 25, con una spatola livellate per uniformare la superficie 26. Riponete nuovamente in frigorifero per fare rassodare la ricopertura per almeno 1 ora. Una volta che si sarà ben rassodata, guarnitela con i frutti di bosco. La vostra cheesecake ai frutti di bosco è pronta per essere gustata 27!
									

								

							
					    