Difficoltà: Molto facile
Natale è alle porte e state già pensando a quale dolce goloso portare in tavola per deliziare tutta la famiglia? La torta di panettone con Nutella® è un modo scenografico e originale di presentare il classico Panettone, re dei dolci delle feste, arricchito dal gusto unico della crema spalmabile alle nocciole e una setosa e candida crema a base di yogurt greco. Noi ci siamo lasciati ispirare dall’atmosfera natalizia e abbiamo scelto di decorare la torta di panettone con Nutella® con fettine di arancia essiccate e dei rametti di rosmarino leggermente spolverizzati con zucchero a velo: il risultato sarà un effetto da paesaggio innevato!


						
						

														INGREDIENTI
							
							                            
                                
    								
    									
    										
    										368
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    368
    					
    					    					    					
    					    Carboidrati
    					    g
    					    31.6
    					
    					    					    					
    					      di cui zuccheri
    					    g
    					    22.6
    					
    					    					    					
    					    Proteine
    					    g
    					    8.7
    					
    					    					    					
    					    Grassi
    					    g
    					    23
    					
    					    					    					
    					      di cui saturi
    					    g
    					    11.46
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    69
    					
    					    					    					
    					    Sodio
    					    mg
    					    85
    					
    					    				
    			
                            
													


						
														
							
							

							
								

																	Nutella®
								
								
								
																	90
									g
																

								

							
								

																	Panettone
								
								
								(senza canditi)
																	2
									fette
																

								

							
								

																	Yogurt greco
								
								
								
																	450
									g
																

								

							
								

																	Panna fresca liquida
								
								
								
																	250
									g
																

								

							
								

																	Zucchero
								
								
								
																	25
									g
																

								

							
								

																	Agar agar
								
								
								
																	3
									g
																

								

							
														
							
						
														
							
														per decorare
							

							
								

																	Zucchero a velo
								
								
								
																	
									q.b.
																

								

							
								

																	Rosmarino
								
								
								
																	2
									rametti
																

								

							
								

																	Arance essicate
								
								
								
																	2
									fette
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la torta di panettone con Nutella® iniziate dalla decorazione di arance essiccate (potete sul nostro sito il dettaglio della preparazione; questa decorazione è facoltativa). Passate quindi alla crema: versate 50 g di panna fresca liquida in un pentolino, unite lo zucchero 1 e l’agar agar in polvere 2. Mescolate con una frusta e 3 e portate a sfiorare il bollore.
									

								

															

																		
																															
											
										
																														
																		Quindi, spegnete il fuoco e incorporate 225 g di yogurt greco 4, mescolate accuratamente poi unite il composto ottenuto alla restante dose di yogurt 5, mescolate per amalgamare bene la crema 6, coprite con pellicola a contatto e fate raffreddare e rassodare per circa 10-15 minuti.
									

								

															

																		
																															
											
										
																														
																		Nel frattempo versate i restanti 200 g di panna fresca liquida ben fredda in una ciotola e montatela con le fruste elettriche 7 finché non sarà spumosa. A questo punto aggiungete la panna appena montata alla crema, oramai fredda 8. Mescolate delicatamente con una spatola, coprite con pellicola 9 e ponete in frigorifero a rassodare per circa 2 ore.
									

								

															

																		
																															
											
										
																														
																		Tostate due fette di panettone in una padella ben calda 10 finché non risulteranno dorate.Trascorso il tempo di rassodamento recuperate la crema dal frigorifero così da comporre il dolce. Farcite un disco di panettone con metà dose di Nutella® 11, spalmatela su tutta la superficie 12,
									

								

															

																		
																															
											
										
																														
																		quindi versate sopra 1/3 della crema allo yogurt e distribuitela uniformemente 13. A questo punto farcite anche il secondo disco con la restante dose di Nutella® e sovrapponetelo all'altro (la parte con Nutella® dovrà restare in alto) 13. Terminate ricoprendo tutta la superficie con la restante crema allo yogurt 15, spatolate per un effetto da paesaggio innevato.
									

								

															

																		
																															
											
										
																														
																		Procedete ora con la decorazione: piantate lateralmente due rametti di rosmarino, posizionandoli con le punte degli aghi rivolte verso il basso, così da simulare dei piccoli pini. Applicate ora anche le due fettine di arance essicate 16 e terminate con una spolverata di zucchero a velo 17. La vostra scenografica torta di panettone con Nutella® è pronta per essere portata in tavola 18.
									

								

							
					    