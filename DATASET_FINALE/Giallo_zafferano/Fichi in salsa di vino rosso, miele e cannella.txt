Difficoltà: Molto facile
Settembre ha un che di magico: in questo periodo il ricordo delle vacanze estive e il preludio dell'autunno si intecciano in un piacevole connubio di ricordi e sensazioni. No, non si tratta di un romanzo strappalacrime, ma piuttosto dell’idillio che vi sembrerà di rivivere nel gustare questi fichi in salsa di vino rosso. La dolcezza dei fichi, tipico frutto settembrino, si accompagna a un prezioso sciroppo speziato che li rende irresistibili e che ricorda gli aromi invernali del vin brulé. Un fine pasto perfetto da gustare al termine di una cenetta saporita, che sia stata in compagnia di amici buongustai o della vostra dolce metà. Il dessert è un momento in cui bisogna saper cedere al piacere, e siamo certi che i fichi in salsa di vino rosso saranno all'altezza delle vostre più dolci aspettative, e sapranno conquistarvi con la loro magia.


												
						
						

														INGREDIENTI
							
							                            
                                
    								
    									
    										
    										306
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    306
    					
    					    					    					
    					    Carboidrati
    					    g
    					    49.3
    					
    					    					    					
    					      di cui zuccheri
    					    g
    					    49.3
    					
    					    					    					
    					    Proteine
    					    g
    					    1.4
    					
    					    					    					
    					    Grassi
    					    g
    					    0.3
    					
    					    					    					
    					      di cui saturi
    					    g
    					    0.06
    					
    					    					    					
    					    Fibre
    					    g
    					    2.7
    					
    					    					    					    					
    					    Sodio
    					    mg
    					    22
    					
    					    				
    			
                            
													


						
							
							

							
								

																	Fichi
								
								
								(8 frutti)
																	500
									g
																

								

							
								

																	Vino rosso
								
								
								dal gusto delicato
																	500
									g
																

								

							
								

																	Porto
								
								
								rosso
																	35
									g
																

								

							
								

																	Miele
								
								
								
																	25
									g
																

								

							
								

																	Cannella in stecche
								
								
								
																	1
									
																

								

							
								

																	Chiodi di garofano
								
								
								
																	3
									
																

								

							
								

																	Zucchero di canna
								
								
								
																	120
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i fichi in salsa di vino rosso cominciate dalla pulizia dei frutti, aiutatevi con un panno umido per pulire la superficie 1, eliminate il peduncolo da ogni fico 2 ed effettuate un taglio a croce 3. Fate scorrere la lama delicatamente, quindi non tagliate in 4 ma incidete superficialmente.
									

								

															

																		
																															
											
										
																														
																		In un tegame versate il vino rosso ed il porto 4, poi aggiungete il miele 5, la stecca di cannella ed i chiodi di garofano 6.
									

								

															

																		
																															
											
										
																														
																		Infine versate lo zucchero di canna 7 e mescolate il tutto 8. Lasciate cuocere a fiamma alta in modo che il composto raggiunga il bollore 9.
									

								

															

																		
																															
											
										
																														
																		Non appena è in ebollizione abbassate la fiamma e immergete i fichi 10, lasciate cuocere per 5 minuti a fuoco lento e quando saranno pronti raccoglieteli con molta delicatezza per non romperli 11 e sistemateli in un piatto 12.
									

								

															

																		
																															
											
										
																														
																		Quando i fichi saranno completamente freddati tagliate gli spicchi in 4 parti 13. Intanto lasciate continuare la cottura al composto di vino per altri 20 minuti 14, dovrete ottenere una riduzione sciropposa dalla quale andrete poi a togliere la stecca di cannella 15.
									

								

															

																		
																															
											
										
																														
																		Filtrate lo sciroppo versandolo in un recipiente dove avrete posto un colino 16. Sistemate i fichi nelle coppette dove li servirete e copriteli con la salsa di vino, coprite con pellicola e lasciate in frigorifero per un paio d’ore 17. Trascorso il tempo di raffreddamento i vostri fichi in salsa di vino rosso sono pronti, non vi resta che togliere la pellicola e servirli 18!
									

								

							
					    