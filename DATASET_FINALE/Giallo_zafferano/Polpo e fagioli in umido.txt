Difficoltà: Facile
Il polpo in umido è da sempre una delle più grandi garanzie in cucina, basta soltanto parlarne e subito mette appetito. Per la ricetta di oggi però abbiamo pensato di dare un tocco di sapore in più e consistenza. Ecco a voi la ricetta del polpo e fagioli in umido. La presenza dei cannellini arricchisce il piatto grazie al loro sapore delicato che ben bilancia quello del polpo. Ma il vero tocco di classe, direttamente dai ricettari delle nostre nonne, è la crosta di Grana Padano DOP. Questa veniva sempre utilizzata per nobilitare piatti poveri come per esempio la pasta e patate. E allora perché non aggiungerne qualche pezzo anche in questo gustoso secondo piatto di oggi? Il polpo e fagioli in umido è stata una vera scoperta per noi, siamo pronti scommettere per voi sarà altrettanto!


												
						
						

														INGREDIENTI
							
													


						
							
							

							
								

																	Polpo
								
								
								(già pulito)
																	900
									g
																

								

							
								

																	Fagioli cannellini precotti
								
								
								
																	500
									g
																

								

							
								

																	Grana Padano DOP
								
								
								(Riserva Oltre 20 mesi) la crosta
																	200
									g
																

								

							
								

																	Cipolle dorate
								
								
								
																	1
									
																

								

							
								

																	Concentrato di pomodoro
								
								
								
																	40
									g
																

								

							
								

																	Vino bianco
								
								
								secco
																	200
									g
																

								

							
								

																	Rosmarino
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il polpo e fagioli in umido cominciate proprio dal mollusco, già eviscerato e pulito. Tuffatelo in abbondante acqua salata per circa 30 minuti 1. Se preferite potete anche immegere i tentacoli 2-3 volte, prima di coprire per intero il polpo, per farli arricciare meglio. Trascorso il tempo indicato scolatelo, ma non buttate l'acqua, e tagliatelo a pezzi 2 avendo cura di ridurre quelli più grossi in pezzi più piccoli 3.
									

								

															

																		
																															
											
										
																														
																		Mondate e affettate la cipolla sottile 4 e poi tagliate prima a strisce di un paio di cm 5 e infine a cubetti la crosta del Grana Padano DOP ben pulita 6. 
									

								

															

																		
																															
											
										
																														
																		Spostatevi ai fornelli e versate la cipolla in un giro d'olio all'interno di una pentola capiente 7. Lasciatela soffriggere e profumate con i rametti di rosmarino 8. Dopodiché unite i pezzetti di crosta di Grana Padano DOP tagliati 9,
									

								

															

																		
																															
											
										
																														
																		il polpo 10 e il concentrato di pomodoro 11. Mescolate bene il tutto e bagnate con il vino bianco 12. 
									

								

															

																		
																															
											
										
																														
																		Fate evaporare la parte alcolica (pochi istanti) dopodiché potrete aggiungere i fagioli 13 e regolare a piacere di sale e di pepe 14. Bagnate con un po' d'acqua di cottura del polpo per proseguire la cottura 15. 
									

								

															

																		
																															
											
										
																														
																		Coprite con il coperchio e lasciate andare a fuoco dolce per circa 35 minuti 16. Di tanto in tanto ricordate di mescolare e di assicurarvi che il fondo non sia diventato troppo asciutto, nel caso basterà bagnare con un po' d'acqua di cottura del polpo 17. A fine cottura impiattate il vostro polpo e fagioli in umido e servite con un giro d'olio a crudo e una bella macinata di pepe 18.
									

								

							
					    