Difficoltà: Facile
Se volete preparare una cena o pranzo per stupire i vostri commensali, ecco la ricetta che fa per voi: i rigatoni con funghi e frutti di bosco. I rigatoni con funghi e frutti di bosco sono un primo piatto originale e colorato che stupirà piacevolmente anche i palati più esigenti. Il sapore agrodolce dei frutti di bosco e quello aromatico dei funghi porcini si uniscono creando un insieme unico che ha il profumo dei boschi autunnali. I colori brillanti dei frutti di bosco rendono questo piatto un piacere anche per gli occhi, e vi faranno aggiudicare i complimenti dei vostri commensali. Pur essendo un primo piatto ricercato e insolito, i rigatoni con porcini e frutti di bosco sono molto veloci da preparare e in più non richiedono molti ingredienti. 


												
						
						

														INGREDIENTI
							
							                            
                                
    								
    									
    										
    										447
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    447
    					
    					    					    					
    					    Carboidrati
    					    g
    					    71.5
    					
    					    					    					
    					      di cui zuccheri
    					    g
    					    7.3
    					
    					    					    					
    					    Proteine
    					    g
    					    14.6
    					
    					    					    					
    					    Grassi
    					    g
    					    11.5
    					
    					    					    					
    					      di cui saturi
    					    g
    					    1.71
    					
    					    					    					
    					    Fibre
    					    g
    					    9.4
    					
    					    					    					    					
    					    Sodio
    					    mg
    					    371
    					
    					    				
    			
                            
													


						
							
							

							
								

																	Rigatoni
								
								
								
																	320
									g
																

								

							
								

																	Funghi porcini
								
								
								
																	600
									g
																

								

							
								

																	Frutti di bosco
								
								
								(ribes, more, lamponi) 
																	200
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Prezzemolo
								
								
								tritato 
																	5
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i rigatoni ai porcini e frutti di bosco per prima cosa cominciate prendendo i funghi porcini e lavateli delicatamente (per un maggiore dettaglio sulla pulizia dei funghi porcini clicca qui). Disponete quindi i funghi porcini lavati in un tagliere e tagliateli a fettine 1. Prendete ora una padella antiaderente, cospargetela con un filo di olio e fate dorare uno spicchio di aglio 2. Quando l’aglio sarà rosolato toglietelo dal fuoco 3.
									

								

															

																		
																															
											
										
																														
																		Aggiungete quindi nella padella i funghi porcini, che avete precedentemente lavato e tagliato a fettine 4 e fateli cuocere a fuoco allegro per 6 minuti. Quindi prendete il prezzemolo e dopo averlo sciacquato disponetelo in un tagliere e tagliatelo finemente 5. Unite quindi il prezzemolo ai funghi che stanno cuocendo 6. Aggiustate di sale e pepe. Aiutandovi con un cucchiaio di legno mescolate gli ingredienti ed amalgamate bene. Spegnete quindi il fuoco.
									

								

															

																		
																															
											
										
																														
																		Prendete a questo punto un tegame e riempitelo d’acqua. Scaldate e quando l’acqua è a bollore aggiungete il sale. Versatevi quindi i rigatoni 7. Mentre i rigatoni cuociono prendete i vostri frutti misti di bosco e sciacquateli in abbondante acqua 8. Quando i rigatoni sono al dente, scolateli aiutandovi con una schiumarola, in modo da non buttare l’acqua di cottura della pasta 9.
									

								

															

																		
																															
											
										
																														
																		Versate i rigatoni che avete scolato al dente nella padella in cui avete fatto cuocere i funghi e mescolate gli ingredienti affinchè si amalgamino in maniera uniforme 10. Nel caso il sugo sia troppo asciutto unite un po’ di acqua di cottura. Qualche minuto prima di togliere la padella dal fuoco, unite i frutti di bosco 11 lasciandone da parte alcuni per la decorazione, e amalgamateli alla pasta molto delicatamente affinché rimangano il più possibile interi. Quindi servite i rigatoni ai funghi porcini e frutti di bosco decorandoli con una manciata di frutti di bosco freschi, e godetevi i complimenti dei vostri commensali 12!
									

								

							
					    