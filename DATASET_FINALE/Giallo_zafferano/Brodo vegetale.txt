Difficoltà: Molto facile
Il brodo vegetale, strettamente imparentato con quello di carne e di pesce, è una preparazione di base della cucina italiana, tra le più semplici e versatili che ci siano. Infatti è il compagno ideale per risotti, vellutate e, non per ultimo, la base neutra indispensabile per cuocere la pasta fresca fatta in casa, al posto della semplice acqua. Ma quello che davvero conta per ottenere un buon brodo vegetale è la scelta delle verdure: rigorosamente freschissime e di stagione e soprattutto scegliendo quelle che si preferiscono maggiormente. Sono ammesse perciò tutte le personalizzazioni che si vogliono, compresa la scelta delle spezie più svariate per profumarlo e renderlo davvero speciale. E con le verdure avanzate? Beh, provate a schiacciarle con la forchetta e rimettetele nel brodo, cuoceteci la pasta (rigorosamente spaghetti spezzati) e servite con un’abbondante spolverizzata di formaggio grattugiato al momento… ecco, alla fine ci siamo trovati a darvi addirittura un’altra ricetta. Il brodo vegetale è semplice ma fantastico, non trovate?

Scoprite anche come preparare il dado vegetale, per preparare il brodo in pochi minuti!


												
						
						

														INGREDIENTI
							
							                            
                                
    								
    									
    										
    										43
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    43
    					
    					    					    					
    					    Carboidrati
    					    g
    					    8
    					
    					    					    					
    					      di cui zuccheri
    					    g
    					    8
    					
    					    					    					
    					    Proteine
    					    g
    					    2.2
    					
    					    					    					
    					    Grassi
    					    g
    					    0.2
    					
    					    					    					
    					      di cui saturi
    					    g
    					    0.04
    					
    					    					    					
    					    Fibre
    					    g
    					    3
    					
    					    					    					    					
    					    Sodio
    					    mg
    					    392
    					
    					    				
    			
                            
													


						
							
														Ingredienti per 1,5 l di brodo vegetale
							

							
								

																	Acqua
								
								
								
																	2
									l
																

								

							
								

																	Sedano
								
								
								
																	150
									g
																

								

							
								

																	Carote
								
								
								
																	200
									g
																

								

							
								

																	Cipolle dorate
								
								
								
																	200
									g
																

								

							
								

																	Pomodori ramati
								
								
								
																	150
									g
																

								

							
								

																	Pepe nero in grani
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il brodo vegetale cominciate mondando le verdure. Quindi sbucciate la carota 1, spuntatela e tagliatela a tocchetti pittosto spessi 2; passate al sedano: eliminate la parte finale e quella delle foglie, poi dividete ogni gambo in 2 o 3 parti 3.
									

								

															

																		
																															
											
										
																														
																		Proseguite tagliando il pomodoro in due parti 4 e infine sbucciate la cipolla 5 e tagliate anche questa a metà 6.
									

								

															

																		
																															
											
										
																														
																		Adagiatela in una padella antiaderente 7 e lasciatela brasare, senza aggiungere grassi, per 4-5 minuti a fuoco vivace: rigirate le metà di tanto in tanto, così eviterete di farla bruciare 8. Versate tutti gli ingredienti in una pentola capiente 9
									

								

															

																		
																															
											
										
																														
																		aggiungete il pepe nero in grano 10 e coprite con 2 litri di acqua fredda 11. Accendete la fiamma 12 e portate a bollore,
									

								

															

																		
																															
											
										
																														
																		dopodiché abbassate leggermente lasciando sobbollire il tutto per un’oretta 13. A fine cottura aggiustate di sale e filtrate per raccogliere le verdure 14. Il vostro brodo vegetale è ormai pronto, se preferite potete allungarlo con altra acqua oppure utilizzarlo subito 15.
									

								

							
					    