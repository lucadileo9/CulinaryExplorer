Difficoltà: Facile
A chi non piace la pasta fredda? Questa pietanza si rivela una gustosa e pratica soluzione per i mesi più caldi, quando non si ha voglia di passare tanto tempo ai fornelli, ma anche in versione invernale può diventare un comodo pranzo da portare al lavoro, come l’insalata di pasta con pere pancetta e noci! Oggi vi deliziamo invece con un’irresistibile variante estiva: pasta fredda melanzane e feta! Le melanzane, ortaggio principe della dieta mediterranea, si accompagnano al sapore deciso del formaggio feta e dei capperi. La nota rustica della pasta, invece, viene esaltata dalla consistenza croccante delle briciole di pane integrale, mentre l’aroma fresco della menta rende il tutto ancora più appetitoso! Affrettatevi ad apparecchiare la tavola o a preparare la schiscetta… la pasta fredda melanzane e feta diffonderà un invitante profumo d’estate ovunque voi siate!


												
						
						

														INGREDIENTI
							
							                            
                                
    								
    									
    										
    										446
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    446
    					
    					    					    					
    					    Carboidrati
    					    g
    					    68.8
    					
    					    					    					
    					      di cui zuccheri
    					    g
    					    6.1
    					
    					    					    					
    					    Proteine
    					    g
    					    16.8
    					
    					    					    					
    					    Grassi
    					    g
    					    11.5
    					
    					    					    					
    					      di cui saturi
    					    g
    					    4.12
    					
    					    					    					
    					    Fibre
    					    g
    					    12.7
    					
    					    					    					
    					    Colesterolo
    					    mg
    					    14
    					
    					    					    					
    					    Sodio
    					    mg
    					    1309
    					
    					    				
    			
                            
													


						
							
							

							
								

																	Tortiglioni Integrali
								
								
								
																	320
									g
																

								

							
								

																	Melanzane
								
								
								
																	250
									g
																

								

							
								

																	Capperi sotto sale
								
								
								
																	20
									g
																

								

							
								

																	Pane integrale
								
								
								raffermo
																	100
									g
																

								

							
								

																	Menta
								
								
								
																	
									q.b.
																

								

							
								

																	Feta
								
								
								
																	80
									g
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								piccoli
																	2
									
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta fredda melanzane e feta, per prima cosa mettete a bollire una pentola di acqua salata che vi servirà per cuocere la pasta, poi prendete il pane integrale raffermo tagliato a fette, inseritelo in un frullatore dotato di lame d’acciaio 1 e frullate fino ad ottenere delle briciole grossolane 2. Lavate i peperoncini, privateli dei semi e tritateli finemente 3.
									

								

															

																		
																															
											
										
																														
																		Versate metà dell’olio in una padella, aggiungete il peperoncino tritato e le briciole di pane 4 e lasciatele dorare a fiamma medio-alta per pochi minuti, facendo attenzione a non bruciarle 5. Ora lavate le melanzane ed eliminate le estremità; tagliate le melanzane prima a fette 6,
									

								

															

																		
																															
											
										
																														
																		poi a strisce larghe circa 1 cm 7 e infine a cubetti 8. Mettete a cuocere la pasta in abbondante acqua salata  a piacere. A parte, scaldate l’altra metà dell’olio in una padella, aggiungete uno spicchio d’aglio e i cubetti di melanzane 9.
									

								

															

																		
																															
											
										
																														
																		Cuocete a fiamma medio-alta per 4-5 minuti, fino a che non saranno ben dorati 10, poi rimuovete l’aglio dalla padella, salate e pepate. Nel frattempo sciacquate i capperi sotto l’acqua corrente per eliminare il sale e tritateli con un coltello 11. Quando la pasta sarà al dente, scolatela, passatela rapidamente sotto un getto d'acqua 12
									

								

															

																		
																															
											
										
																														
																		e lasciatela raffreddare su una teglia larga dopo averla condita con l'olio 13. Ora prendete una ciotola capiente e unite tutti gli ingredienti: i cubetti di melanzane dorati, le foglie di menta che avrete precedentemente lavato e asciugato 14, i capperi tritati 15,
									

								

															

																		
																															
											
										
																														
																		le briciole di pane tostate 16, i tortiglioni integrali 17 e infine la feta sbriciolata 20. Mescolate bene e dividete la pasta così condita nei piatti da portata, guarnendo in ultimo ancora con qualche briciola di feta e di pane 18: la vostra pasta fredda melanzane e feta è pronta per essere gustata!
									

								

							
					    