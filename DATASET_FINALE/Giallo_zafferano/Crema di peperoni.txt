Difficoltà: Facile
Se siete amanti delle ricette con i peperoni prendete il vostro taccuino e segnate questa ricetta: solo 4 ingredienti per la crema ai peperoni! Peperoni, pomodori, olio, basilico (aglio sale e pepe a discrezione e piacere, noi li abbiamo usati!). Diventerà uno dei vostri cavalli di battaglia per la sua consistenza setosa e il sapore avvolgente. La crema di peperoni sarà un grande alleato in cucina da usare come condimento per arricchire tantissimi piatti. Potrete ad esempio utilizzarla per condire un primo piatto di pasta o arricchire i vostri panini, piadine e bruschette per un fantastico pranzetto estivo! Realizzare questa crema ai peperoni è semplicissimo, abbiamo scelto di cuocere i peperoni in padella per evitare lunghe cotture in forno e rendere questa preparazione ancora più veloce! Scoprite quanto è facile da preparare e arricchitela con le erbe aromatiche, le spezie, o i formaggi che più amate per ottenere una crema originale che soddisfi completamente il vostro gusto!

E se avete apprezzato questa ricetta provate anche:


												
						
						

														INGREDIENTI
							
													


						
							
							

							
								

																	Peperoni rossi
								
								
								
																	400
									g
																

								

							
								

																	Pomodori ramati
								
								
								
																	250
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	25
									g
																

								

							
								

																	Basilico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la crema di peperoni partite proprio da questi ultimi. Puliteli eliminando il picciolo, poi tagliateli a metà nel senso della lunghezza ed eliminate anche i semi e i filamenti interni 1. Dopodiché riduceteli a cubetti 2. Pulite anche i pomodori, tagliateli poi a metà 3 ed eliminate la parte del picciolo.
									

								

															

																		
																																											
											
										
																						
											
										
																						
											
										
																																										
																		Successivamente riducete i pomodori a cubetti 4. Versate l'olio in padella, aggiungete uno spicchio d'aglio in camicia 5 e lasciatelo soffriggere. Unite quindi i peperoni e i pomodori 6, poi regolate di sale.
									

								

															

																		
																																											
											
										
																						
											
										
																						
											
										
																																										
																		Aromatizzate con qualche foglia di basilico spezzettata grossolanamente 7 e cuocete a fuoco medio con il coperchio per 15 minuti, mescolando di tanto in tanto. Quando i peperoni saranno cotti, togliete lo spicchio d’aglio e versateli in un bicchiere alto. Frullate con un mixer ad immersione 8 fino a ottenere una crema densa e vellutata. Trasferite la crema di peperoni in un vasetto 9 e conservatela in frigorifero sino all'utilizzo.
									

								

							
					    