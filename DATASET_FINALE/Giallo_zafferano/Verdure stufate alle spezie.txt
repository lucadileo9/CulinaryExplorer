Difficoltà: Facile
Le spezie, con i loro aromi decisi e i profumi intensi, aggiungono sapore ai piatti permettendoci di limitare l’uso di condimenti grassi e poco salutari. Carne, pesce e soprattutto verdure acquistano una marcia in più in termini di sapore, ecco una ricetta che lo dimostra: le verdure stufate alle spezie. Un contorno colorato e variegato di verdure fresche saltate in padella e arricchite con un mix di spezie dalle note piccanti che renderanno più accattivanti le solite verdure in padella! Accompagnatele con un fondo veg e servitele con un petto di pollo al forno o del merluzzo in padella e otterrete un secondo piatto sano e gustoso!


												
						
						

														INGREDIENTI
							
													


						
							
							

							
								

																	Carote
								
								
								
																	300
									g
																

								

							
								

																	Patate
								
								
								
																	300
									g
																

								

							
								

																	Zucchine
								
								
								
																	300
									g
																

								

							
								

																	Zucca
								
								
								
																	300
									g
																

								

							
								

																	Porri
								
								
								
																	1
									
																

								

							
								

																	Semi di senape
								
								
								
																	½
									cucchiaino
																

								

							
								

																	Semi di cumino
								
								
								
																	1
									cucchiaino
																

								

							
								

																	Semi di sesamo
								
								
								
																	2
									cucchiai
																

								

							
								

																	Olio extravergine d'oliva
								
								
								
																	3
									cucchiai
																

								

							
								

																	Zucchero
								
								
								
																	1
									cucchiaino
																

								

							
								

																	Sale fino
								
								
								
																	2
									pizzichi
																

								

							
								

																	Aceto di vino bianco
								
								
								
																	50
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le verdure stufate speziate spuntate la zucchina lavata e tagliatela a rondelle 1, Pelate la patata, lavatela e tagliatela a dadini 2. Pelate le carote e tagliatele a bastoncini. Sfogliate e affettate il porro 3, trasferitelo in un colapasta, lavatelo e fatelo scolare bene.
									

								

															

																		
																															
											
										
																														
																		Sbucciate la zucca e tagliatela a grossi dadini 4. In una larga padella, versate l’olio, unite i peperoncini 5 e le spezie 6.
									

								

															

																		
																															
											
										
																														
																		Coprite la padella e fate rosolare qualche minuto 7. Nel frattempo portate a bollore un po’ di acqua salata. Tuffate le carote 8 e le patate 9 nell’acqua bollente e fatele cuocere per 10 minuti.
									

								

															

																		
																															
											
										
																														
																		Moderate il calore della padella con le spezie e unite il porro 10. Mescolate 11 e fatelo rosolare per qualche minuto. Ora unite le zucchine e la zucca 12, mescolate ancora e fate cuocere per qualche minuto.
									

								

															

																		
																															
											
										
																														
																		Salate le verdure 13, poi con un mestolo forato prelevate le patate e le carote e trasferitele, man mano, nella padella, assieme alle altre verdure 14 mescolando delicatamente 15.
									

								

															

																		
																															
											
										
																														
																		Salate, pepate, unite lo zucchero 16 e fate cuocere, a fiamma moderata, per altri 10 minuti. Mescolate ogni tanto. Condite infine con l'aceto di vino bianco 17. Servite le verdure stufate alle spezie ben calde.
									

								

							
					    