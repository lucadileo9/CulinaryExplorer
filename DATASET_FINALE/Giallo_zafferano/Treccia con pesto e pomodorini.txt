Difficoltà: Media
lievitatiDopo il successo della treccia al pesto vogliamo mostrarvi un modo originale per arricchire e una nuova tecnica per realizzare questo lievitato: la treccia con pesto e pomodorini è un lievitato salato davvero morbido e gustoso! Per realizzare questo pane soffice abbiamo preparato un impasto a base di farina 0 e semola, che rilascerà un gusto rustico e un tipico colore dorato. All'interno troverete pesto, pomodorini e scamorza... un ripieno davvero ricco e saporito che conquisterà il palato di tutti! Una merenda salata, perfetta per tutte le occasioni e per ogni momento della giornata! Scopriamo insieme tutti i passaggi per realizzarla e come ottenere questa bellissima forma in una maniera davvero facile!

E se avete apprezzato questa ricetta, provate anche:


						
						

														INGREDIENTI
							
													


						
														
							
														per l'impasto
							

							
								

																	Farina 0
								
								
								
																	400
									g
																

								

							
								

																	Semola di grano duro rimacinata
								
								
								
																	100
									g
																

								

							
								

																	Lievito di birra fresco
								
								
								
																	7
									g
																

								

							
								

																	Acqua
								
								
								
																	300
									g
																

								

							
								

																	Sale fino
								
								
								
																	10
									g
																

								

							
														
							
						
														
							
														per la farcitura
							

							
								

																	Scamorza (provola)
								
								
								
																	100
									g
																

								

							
								

																	Pesto alla Genovese
								
								
								
																	150
									g
																

								

							
								

																	Pomodori secchi sott'olio
								
								
								
																	120
									g
																

								

							
														
							
						
														
							
														per la superficie
							

							
								

																	Fiocchi di sale
								
								
								
																	
									q.b.
																

								

							
								

																	Origano
								
								
								fresco
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la treccia con pesto e pomodorini partite dall'impasto. In una ciotola versate la farina 1, la semola 2 e il lievito di birra sbriciolato 3.
									

								

															

																		
																																											
											
										
																						
											
										
																						
											
										
																																										
																		Aggiungete una parte dell'acqua 4 e iniziate a mescolare con un mestolo 5. Aggiungete poi ancora dell'acqua 6 e mescolate.
									

								

															

																		
																																											
											
										
																						
											
										
																						
											
										
																																										
																		Aggiungete in ultimo il sale 7 e l'acqua rimasta 8. Impastate con le mani in ciotola 9.
									

								

															

																		
																																											
											
										
																						
											
										
																						
											
										
																																										
																		Trasferite poi su un piano da lavoro 10 e continuate ad imapastare sino a che non avrete ottenuto un composto liscio ed omogeneo 11. Coprite con pellicola e lasciate lievitare per circa 2 ore e mezza, sino a che l'impasto non sarà raddoppiato di volume. Pochi minuti prima occupatevi di tagliare la scamorza a cubetti 12.
									

								

															

																		
																																											
											
										
																						
											
										
																						
											
										
																																										
																		Tagliate anche i pomodorini ben scocciolati a pezzetti 13. Non appena l'impasto sarà ben lievitato 14 trasferitelo su una spianatoia leggermente infarinata 15.
									

								

															

																		
																																											
											
										
																						
											
										
																						
											
										
																																										
																		Infarinate un po' anche l'impasto 16 e stendetelo sino ad ottenere un rettangolo spesso 1 cm 17. Versate il pesto sulla pasta 18 e stendetelo in modo da ricoprire quasi l'intera superficie 18.
									

								

															

																		
																																											
											
										
																						
											
										
																						
											
										
																																										
																		Sistemate sul pesto anche i pomodori secchi 19 e la scamorza 20. Arrotolate dal lato lungo 21.
									

								

															

																		
																																											
											
										
																						
											
										
																						
											
										
																																										
																		Poi sigillate bene le estremità 22, in modo da ottenere un salsicciotto 23. Tagliatelo a metà, incidendolo lungo tutta la lunghezza 14.
									

								

															

																		
																																											
											
										
																						
											
										
																						
											
										
																																										
																		Sovrapponete le due parti 25 e arrotolatele sino ad ottenere una treccia 26. Trasferitela all'interno di uno stampo da plumcake grande 25x12 cm, rivestito con carta forno 27.
									

								

															

																		
																																											
											
										
																						
											
										
																						
											
										
																																										
																		Lasciate lievitare ancora un'ora, poi spargete sopra i fiocchi di sale e le foglioline d'origano 28. Cuocete in forno statico preriscaldato a 180° fino a che non sarà ben dorata. Quindi sfornate la treccia 29, aspettate qualche minuto e trasferitela su una gratella 30. Lasciate raffreddare e servite 30.
									

								

							
					    