Difficoltà: Facile
La zucca in padella con cipolle e olive è un contorno saporito e gustoso, una versione più ricca della zucca in padella casalinga! Si può fare in tanti modi e oggi vi invitiamo a provare la zucca in padella con cipolle e olive. Potrete accompagnare con questo contorno sfizioso tantissimi secondi piatti a base di carne. Regina di questa stagione, la zucca è caratterizzata dalla sua inconfondibile dolcezza e dal suo colore arancione vivace. Per un gusto equilibrato e per aumentare la sapidità di questo piatto abbiamo aggiunto abbondanti olive taggiasche, che si sposano benissimo con il gusto della zucca. Gli anelli di cipolla, l'aglio e le foglioline di menta doneranno un aroma ricco e intenso. Se cercate altri contorni a base di zucca, provate anche la nostra versione al forno! 


												
						
						

														INGREDIENTI
							
													


						
							
							

							
								

																	Zucca butternut
								
								
								rugosa
																	1400
									g
																

								

							
								

																	Cipolle rosse di Tropea
								
								
								
																	400
									g
																

								

							
								

																	Olive taggiasche
								
								
								(già sgocciolate)
																	70
									g
																

								

							
								

																	Menta
								
								
								
																	
									q.b.
																

								

							
								

																	Acqua
								
								
								calda
																	110
									g
																

								

							
								

																	Sale fino
								
								
								
																	
									q.b.
																

								

							
								

																	Pepe misto in grani
								
								
								
																	
									q.b.
																

								

							
								

																	Aglio
								
								
								
																	2
									spicchi
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la zucca in padella con cipolle e olive, iniziate tagliando la zucca prima a metà 1 e poi ancora a metà 2. Sbucciatela 3 ed eliminate i semi e filamenti al suo interno. 
									

								

															

																		
																															
											
										
																														
																		A questo punto tagliatela a fette e poi a cubetti non troppo piccoli 4. E' preferibile realizzare cubetti della stessa dimensione per non variare troppo la consistenza in cottura. In tutto ne otterrete 700 g. Mondate la cipolla 5 e tagliatela a fette 6. 
									

								

															

																		
																															
											
										
																														
																		In un tegame versate un filo d'olio e due spicchi d'aglio 7. Unite poi la cipolla 8 e mescolate delicatamente, cercando di separare gli anelli 9. Lasciate cuocere circa 5 minuti, fino a che la cipolla non sarà appassita.
									

								

															

																		
																															
											
										
																														
																		Unite i cubetti di zucca e lasciate cuocere a fiamma vivace per qualche minuto 10, poi eliminate lo spicchio d'aglio. Salate 12, 
									

								

															

																		
																															
											
										
																														
																		pepate 13 e mescolate con delicatezza. Cuocete per 6-7 minuti. Versate l'acqua calda 14, coprite con un coperchio 15 e continuate la cottura per altri 15 minuti circa.
									

								

															

																		
																															
											
										
																														
																		Unite poi le olive, ben sgocciolate 16. Mescolate ancora 17, poi spegnete il fuoco 18, aggiungete le foglioline di menta 18 e servite. 
									

								

							
					    