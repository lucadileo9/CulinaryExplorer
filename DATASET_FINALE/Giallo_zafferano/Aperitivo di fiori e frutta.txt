Difficoltà: Facile
L’aperitivo di fiori e frutta è l’idea perfetta per un happy hour davvero speciale: una croccante frittura di fiori eduli in pastella, da sgranocchiare sorseggiando un freschissimo cocktail a base di frutta con tutto il twist dello zenzero! I fiori eduli spesso costituiscono un elemento decorativo in piatti raffinati, ma stavolta abbiamo optato per una versione street food e molto pop dei fiorellini, che siamo certi vi stupirà. Una raccomandazione: i fiori eduli non sono quelli che si comprano dal fioraio! Si trovano già puliti e selezionati in comode vaschette, nei mercati e supermercati più riforniti, ma con qualche accortezza sono semplicissimi da coltivare anche sul balcone. Basta scegliere tra le molte varietà commestibili (rose, gardenie, garofani, glicine, acacia, lavanda...) e coltivarli al naturale, senza trattarli con pesticidi o fertilizzanti chimici; si colgono al mattino, appena evapora la rugiada e maggiore è il loro contenuto d’acqua. Invece del solito Spritz abbiamo abbinato ai fiori fritti un cocktail dolce e fresco, con un tocco speziato conferito dalla ginger beer. La nostra versione è analcolica, ma se preferite potete aggiungere a vostro gusto una spruzzata di vodka. Qualsiasi sia la vostra versione, siamo certi che i vostri ospiti resteranno incantati!


						
						

														INGREDIENTI
							
							                            
                                
    								
    									
    										
    										346
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    346
    					
    					    					    					
    					    Carboidrati
    					    g
    					    25.2
    					
    					    					    					
    					      di cui zuccheri
    					    g
    					    2.1
    					
    					    					    					
    					    Proteine
    					    g
    					    3.7
    					
    					    					    					
    					    Grassi
    					    g
    					    24.9
    					
    					    					    					
    					      di cui saturi
    					    g
    					    3.32
    					
    					    					    					
    					    Fibre
    					    g
    					    2.5
    					
    					    					    					    					
    					    Sodio
    					    mg
    					    310
    					
    					    				
    			
                            
													


						
														
							
														Ingredienti per i fiori in pastella
							

							
								

																	Fiori eduli
								
								
								
																	60
									g
																

								

							
								

																	Farina di riso
								
								
								
																	100
									g
																

								

							
								

																	Acqua
								
								
								(fredda)
																	110
									g
																

								

							
								

																	Vino bianco secco
								
								
								(freddo)
																	40
									g
																

								

							
								

																	Albumi
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
								

																	Olio di semi
								
								
								(per friggere)
																	500
									g
																

								

							
														
							
						
														
							
														Per il cocktail analcolico
							

							
								

																	Lamponi
								
								
								
																	250
									g
																

								

							
								

																	Succo di ananas
								
								
								
																	450
									g
																

								

							
								

																	Ginger beer
								
								
								
																	660
									g
																

								

							
														
							
						
														
							
														Per decorare
							

							
								

																	Lamponi
								
								
								
																	12
									
																

								

							
								

																	Menta
								
								
								
																	4
									rametti
																

								

							
								

																	Zenzero fresco
								
								
								
																	4
									fette
																

								

							
								

																	Fiori eduli
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’aperitivo di fiori e frutta, per prima cosa lavate delicatamente i fiori e lasciateli in ammollo in acqua fredda 1. Nel frattempo occupatevi della pastella: separate il tuorlo dall’albume, e raccogliete quest'ultimo in una ciotola. Aggiungete il sale 2 e montate a neve con le fruste elettriche 3.
									

								

															

																		
																															
											
										
																														
																		Unite all’albume anche il vino, l’acqua ghiacciata 4, la farina setacciata 5 e amalgamate bene, con movimenti delicati dal basso verso l’alto per non smontare l’albume 6.
									

								

															

																		
																															
											
										
																														
																		Scolate quindi delicatamente i fiori 7,  con l’aiuto di una pinza prendetene uno per volta 8 e immergeteli nella pastella 9 velandoli appena, in maniera disomogenea.
									

								

															

																		
																															
											
										
																														
																		Ponete l’olio in un tegame capiente, e portatelo alla temperatura di 190° (per questa operazione potete aiutarvi con un termometro da cucina) , quindi tuffate nell’olio pochi fiori per volta, per non abbassare la temperatura dell’olio 10 e friggeteli fino a renderli croccanti: basterà meno di un minuto. Scolate i fiori 11, poneteli ad asciugare su carta assorbente e salateli in superficie 12. Procedete fino ad esaurire tutti i fiori.
									

								

															

																		
																															
											
										
																														
																		Passate adesso al cocktail: mettete i lamponi, ben lavati, nel bicchiere del mixer assieme al succo d’ananas 13 e frullate fino ad ottenere una purea molto liscia 14. Unite anche la ginger beer 15 e mescolate con un apposito cucchiaio.
									

								

															

																		
																															
											
										
																														
																		Tagliate 4 fettine sottili di zenzero 16. Distribuite il cocktail nei bicchieri  17 e ponete una fettina di zenzero in ciascun bicchiere 18.
									

								

															

																		
																															
											
										
																														
																		Decorate infine ogni bicchiere con un ciuffetto di menta, uno spiedino composto da 3 lamponi 19 e un fiore edule 20. Il vostro aperitivo di fiori e frutta è pronto per essere gustato 21!
									

								

							
					    