Difficoltà: Molto facile
Il porridge overnight (o porridge freddo) è una variante senza cottura del classico porridge di avena. A differenza della ricetta tradizionale bisogna prepararlo in anticipo perché richiede di essere lasciato in ammollo tutta la notte, ma in compenso la mattina sarà già pronto per essere gustato a colazione! La versione che vi presentiamo qui è arricchita con mirtilli, yogurt greco e mandorle, ma voi potete variare gli ingredienti utilizzando altri tipi di frutta fresca e frutta secca oppure aggiungendo per esempio semi, cannella, cioccolato, scaglie di cocco o granola, solo per citarne qualcuno. Oltre ad essere fresco e nutriente, il porridge overnight è anche molto facile da realizzare ed è quindi perfetto per iniziare la giornata nel migliore dei modi!


						
						

														INGREDIENTI
							
													


						
														
							
							

							
								

																	Crusca di avena
								
								
								
																	40
									g
																

								

							
								

																	Latte di riso
								
								
								
																	150
									g
																

								

							
								

																	Mirtilli
								
								
								
																	10
									g
																

								

							
														
							
						
														
							
														Per guarnire
							

							
								

																	Yogurt greco
								
								
								
																	75
									g
																

								

							
								

																	Mirtilli
								
								
								
																	20
									g
																

								

							
								

																	Mandorle in scaglie
								
								
								
																	
									q.b.
																

								

							
								

																	Menta
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il porridge overnight versate la crusca di avena in un barattolo di vetro 1, poi aggiungete il latte di riso 2. Lavate e tagliate i mirtilli a metà 3.
									

								

															

																		
																																											
											
										
																						
											
										
																						
											
										
																																										
																		Unite anche i mirtilli 4, mescolate 5 e coprite con il coperchio 6. Lasciate riposare in frigorifero per tutta la notte.
									

								

															

																		
																																											
											
										
																						
											
										
																						
											
										
																																										
																		La mattina dopo togliete il coperchio 7, poi guarnite con lo yogurt greco 8 e i mirtilli interi 9.
									

								

															

																		
																																											
											
										
																						
											
										
																						
											
										
																																										
																		Completate con delle scagliette di mandorle 10 e qualche fogliolina di menta 11: il vostro porridge overnight è pronto per essere gustato 12!
									

								

							
					    