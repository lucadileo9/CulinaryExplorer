Difficoltà: Facile
Un primo piatto di pesce veloce, gustoso e colorato. Eccolo qui: pasta con tonno fresco e pomodorini e l’estate è servita. Già la pasta con il tonno è il non plus ultra per una cenetta veloce, il perfetto salvacena come spaghetti o mezzemaniche, con questo primo piatto invece alziamo un po’ l’asticella: tonno fresco leggermente scottato per trattenere tutti i succhi con un risultato dalla tenerezza e succulenza spaziali. Poi dolci pomodorini colorati, quelli usati anche per la buonissima crostata di pomodori! A completare il tutto i paccheri, pasta perfetta per il condimento a base di pesce e tutto ingentilito da una grattugiata di scorza di limone, che rinfresca e accentua ancora di più il gusto del pesce. Un piatto semplice ma prelibato e fresco che renderà la vostra cena tra amici ancora più speciale!

Se avete amato questa ricetta scoprite anche la nostra amatriciana di tonno, le busiate al ragù di tonno oppure le Linguine tonno e pomodorini!


												
						
						

														INGREDIENTI
							
							                            
                                
    								
    									
    										
    										401
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    401
    					
    					    					    					
    					    Carboidrati
    					    g
    					    67.1
    					
    					    					    					
    					      di cui zuccheri
    					    g
    					    3.2
    					
    					    					    					
    					    Proteine
    					    g
    					    15.2
    					
    					    					    					
    					    Grassi
    					    g
    					    7.9
    					
    					    					    					
    					      di cui saturi
    					    g
    					    2.21
    					
    					    					    					
    					    Fibre
    					    g
    					    2.5
    					
    					    					    					
    					    Colesterolo
    					    mg
    					    21
    					
    					    					    					
    					    Sodio
    					    mg
    					    510
    					
    					    				
    			
                            
													


						
							
							

							
								

																	Paccheri
								
								
								
																	320
									g
																

								

							
								

																	Tonno
								
								
								fresco
																	120
									g
																

								

							
								

																	Pomodorini ciliegino
								
								
								rossi e gialli
																	200
									g
																

								

							
								

																	Olive taggiasche
								
								
								snocciolate
																	20
									g
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									
																

								

							
								

																	Scorza di limone
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con tonno fresco e pomodorini iniziate da questi ultimi, dopo averli puliti divideteli a metà 1. Proseguite tagliando il tonno a striscioline 2 e poi a cubetti di circa 8 mm 3.
									

								

															

																		
																															
											
										
																														
																		In padella scaldate un filo d’olio e lasciate rosolare per qualche minuto il peperoncino e l’aglio. A questo punto versate il tonno 4 e rosolate per almeno 5 minuti a fiamma viva mescolando spesso 5 dopodiché aggiungete i pomodorini 6.
									

								

															

																		
																															
											
										
																														
																		Togliete aglio e peperoncino 7 e lasciate cuocere a fiamma media per 15 minuti circa. Nel frattempo fate bollire i paccheri in acqua salata per il tempo indicato dalla confezione 8, avendo cura però di lasciarli indietro di 2 minuti in modo da terminare la cottura in padella. Bagnate i pomodori e il tonno con un po' d'acqua presa dalla pasta 9.
									

								

															

																		
																															
											
										
																														
																		Quindi aggiungete le olive al sugo 10 e scolate la pasta direttamente nella padella 11, aggiungendo un goccio di acqua di cottura e un filo d’olio 12.
									

								

															

																		
																															
											
										
																														
																		Lasciatela cuocere qualche minuto, poi aggiungete il pepe, il prezzemolo tritato e il basilico che avrete precedentemente tritato 13. Mantecate bene, impiattate e aggiungete la scorza del limone 14. La vostra pasta con tonno fresco e pomodorini è pronta per essere servita 15.
									

								

							
					    