Difficoltà: Facile
"Questa torta è un paradiso!" Ecco l'espressione famosa di una nobildonna che diede il nome all'omonima torta paradiso realizzata da Enrico Vigoni, pasticcere pavese dell'800. Questo dolce divenne il simbolo della città di Pavia ed è un classico della pasticceria italiana. Così abbiamo chiesto ad uno dei più importanti Maestri Pasticceri italiani, Sal de Riso, di prepararlo per noi, anzi... per voi! Un mix di ingredienti genuini e di qualità come uova fresche, limoni e arance non trattati assieme alla bacca di vaniglia Bourbon, danno vita ad una base morbida e fragrante, dal gusto e dolcezza inconfondibili. Le regole d'oro per una favolosa torta paradiso? Lavorare tutti gli ingredienti alla stessa temperatura e alternare le versate tra composti secchi e liquidi da miscelare, per un impasto perfetto dopo la cottura, nè troppo soffice nè troppo compatto. Ideale da gustatare in purezza per una colazione "celestiale" con una generosa spolverizzata di zucchero a velo, diventa un dessert "divino" con uno strato di crema e la copertura di panna montata, come la nostra versione della torta paradiso al limone. Allacciate i grembiuli e preparatevi ad assaporare questa ricetta “paradisiaca”!


						
						

														INGREDIENTI
							
							                            
                                
    								
    									
    										
    										541
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    541
    					
    					    					    					
    					    Carboidrati
    					    g
    					    63.6
    					
    					    					    					
    					      di cui zuccheri
    					    g
    					    40.5
    					
    					    					    					
    					    Proteine
    					    g
    					    6.9
    					
    					    					    					
    					    Grassi
    					    g
    					    28.8
    					
    					    					    					
    					      di cui saturi
    					    g
    					    15.54
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    308
    					
    					    					    					
    					    Sodio
    					    mg
    					    269
    					
    					    				
    			
                            
													


						
														
							
														Ingredienti per uno stampo da 24 cm
							

							
								

																	Burro
								
								
								morbido
																	170
									g
																

								

							
								

																	Zucchero a velo
								
								
								
																	170
									g
																

								

							
								

																	Zucchero
								
								
								
																	40
									g
																

								

							
								

																	Sale fino
								
								
								
																	2,5
									g
																

								

							
								

																	Fecola di patate
								
								
								
																	70
									g
																

								

							
								

																	Lievito in polvere per dolci
								
								
								
																	3
									g
																

								

							
								

																	Farina 00
								
								
								
																	100
									g
																

								

							
								

																	Baccello di vaniglia
								
								
								Bourbon
																	½
									
																

								

							
								

																	Tuorli
								
								
								
																	80
									g
																

								

							
								

																	Uova
								
								
								intere
																	100
									g
																

								

							
								

																	Scorza di limone
								
								
								
																	½
									
																

								

							
								

																	Scorza d'arancia
								
								
								
																	½
									
																

								

							
														
							
						
														
							
														per cospargere la torta
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta paradiso iniziate setacciando in una ciotola farina, fecola e lievito 1; poi mescolate con un cucchiaio per miscelarle al meglio. In un'altra ciotola ponete il burro morbido a tocchetti, versate la polpa di mezza bacca di vaniglia 2 e grattugiate mezza scorza di limone non trattato 3;
									

								

															

																		
																															
											
										
																														
																		grattugiate anche mezza scorza di arancia, sempre non trattata 4. Iniziate a lavorare con le fruste elettriche il burro aromatizzato alla vaniglia, aggiungendo lo zucchero a velo 5. Quando il composto avrà assunto una consistenza soffice e ariosa, unite anche gli 80 g di tuorli (circa 4 tuorli di uova medie) 6
									

								

															

																		
																															
											
										
																														
																		poi versate anche il sale 7 e continuate a lavorare il composto con le fruste elettriche fino ad ottenere una consistenza morbida e cremosa. Tenete da parte e in un'altra ciotola a parte versate le due uova intere e aggiungete lo zucchero semolato 8; lavorate il tutto con le fruste elettriche e non appena questo composto di uova e zucchero sarà chiaro liscio e spumoso 9
									

								

															

																		
																															
											
										
																														
																		potete unirlo a quello con burro, zucchero e tuorli, alternando con la versata delle polveri. Quindi versate poco composto di uova e zucchero 10, mescolate bene con una marisa. Poi unite una parte delle polveri 11 e continuate  a mescolare. Proseguite ancora una volta con la parte liquida e terminate con le polveri fino a terminarli 12. Questa alternanza di versate e lavorazione servirà a rendere l'impasto della tipica consistenza friabile della torta paradiso.
									

								

															

																		
																															
											
										
																														
																		Prendete uno stampo di 24 cm di diametro e imburratelo con l'aiuto di un pennellino 13, infarinatelo e versate l'impasto della torta paradiso. Livellatelo con una spatola 15
									

								

															

																		
																															
											
										
																														
																		fino a rendere la superficie omogenea 16. Cuocete la torta paradiso in forno statico preriscaldato a 170° per circa 45-50 minuti (regolatevi in base alla potenza del vostro forno, coprite la torta con carta alluminio dopo 30 minuti di cottura se vedete che si scurisce eccessivamente e proseguite la cottura). Una volta pronta (fate sempre la prova dello stecchino), sfornatela 17 e attendete circa 20 minuti prima di capovolgerla su un piatto da portata 18.
									

								

															

																		
																															
											
										
																														
																		Sfilate lo stampo molto delicatamente 19 e lasciate raffreddare completamente per circa 1 ora. Solo una volta fredda spolverizzate con zucchero a velo 20 fino a creare uno strato omogeneo in superficie. La vostra torta paradiso è pronta per essere gustata 21.
									

								

							
					    