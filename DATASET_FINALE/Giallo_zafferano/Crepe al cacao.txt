Difficoltà: Facile
Le crepe sono delle frittelle morbide e sottili, tipiche della cucina francese, ma conosciute ormai in tutto il mondo. Chi di voi non ne ha mai assaggiato una? Oggi vi presentiamo una variante, della ricetta più classica, ancora più golosa: le crepe al cacao! I modi per farcirle sono davvero tanti: Nutella, crema pasticcera, panna montata, ricotta... insomma non vi resta che scegliere il vostro gusto preferito e preparare queste crepe al cacao per una merenda o per un brunch in compagnia dei vostri amici. Qualcuno riuscirà a resistere? Noi pensiamo proprio di no! 


												
						
						

														INGREDIENTI
							
													


						
							
														Ingredienti per 6 crepe
							

							
								

																	Uova
								
								
								
																	2
									
																

								

							
								

																	Farina 00
								
								
								
																	130
									g
																

								

							
								

																	Cacao amaro in polvere
								
								
								
																	20
									g
																

								

							
								

																	Latte intero
								
								
								
																	220
									ml
																

								

							
								

																	Burro
								
								
								fuso tiepido
																	30
									g
																

								

							
								

																	Burro
								
								
								per ungere la padella
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le crepe al cacao rompete le uova e versatele in una ciotola, mescolate velocemente con una forchetta 1 e aggiungete il latte 2, continuando a mescolare. Dopo aver sciolto il burro, lasciatelo intiepidire e versatelo nel composto di uova e latte 3, poi mescolate ancora. 
									

								

															

																		
																															
											
										
																														
																		In una ciotola mescolate la farina con il cacao amaro 4, poi setacciandolo trasferitelo all'interno del composto di uova e latte 5. Mescolate con una frusta fino ad ottenere un composto liscio e privo di grumi 6.
									

								

															

																		
																															
											
										
																														
																		Coprite con della pellicola trasparente 7 e mettete in frigo almeno mezz’ora per far rassodare l’impasto. Trascorso il tempo di riposo, fate scaldare una padella per le crepes da 22 cm e passateci sopra un pezzetto di burro, rimuovete l’eccesso con della carta da cucina 8 e versate un mestolino d'impasto 9.
									

								

															

																		
																															
											
										
																														
																		Aiutandovi con il dorso del mestolo spandete il composto su tutta la superficie della padella 10. Fate cuocere la crepe per un paio di minuti, poi giratela 11 e proseguite la cottura per altri due minuti. Trasferite la crepe in un piatto e proseguite con la cottura delle altre fino a terminare l'impasto 12. 
									

								

							
					    