Difficoltà: Facile
I passatelli solitamente vengono serviti in brodo o asciutti, come questa variante che vi proponiamo. I passatelli con funghi, salsiccia e Grana Padano sono un primo piatto perfetto per l'autunno. Un formato di pasta fresca davvero particolare, realizzato senza farina ma con pangrattato, uova e Grana Padano DOP. Utilizzando l'apposito ferro, o un semplice schiacciapatate a fori larghi, otterrete la tipica forma: dei cilindretti lunghi circa 5 cm. Tuffandoli direttamente in acqua bollente la cottura sarà veloce e realizzarli sarà un gioco da ragazzi! Come condimento abbiamo scelto un grande classico: porcini e salsiccia, perfetto per ogni occasione conviviale. Scoprite come preparare i passatelli con funghi, salsiccia e Grana Padano seguendo i nostri passaggi e gusterete la vera autenticità di questa pasta, profumata al limone e alla noce moscata, come da tradizione!


						
						

														INGREDIENTI
							
													


						
														
							
														per i passatelli
							

							
								

																	Pangrattato
								
								
								
																	130
									g
																

								

							
								

																	Grana Padano DOP
								
								
								da grattugiare
																	120
									g
																

								

							
								

																	Uova
								
								
								(circa 3)
																	170
									g
																

								

							
								

																	Scorza di limone
								
								
								da grattugiare
																	½
									
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per il condimento
							

							
								

																	Salsiccia
								
								
								
																	200
									g
																

								

							
								

																	Funghi porcini
								
								
								
																	450
									g
																

								

							
								

																	Scalogno
								
								
								
																	1
									
																

								

							
								

																	Vino bianco
								
								
								
																	40
									g
																

								

							
								

																	Grana Padano DOP
								
								
								da grattugiare
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i passatelli con funghi, salsiccia e Grana Padano iniziate dall'impasto dei passatelli. Versate in una ciotola il pangrattato, il Grana Padano DOP grattugiato 1, la scorza di limone 2 e una grattata abbondante di noce moscata 3.
									

								

															

																		
																																											
											
										
																						
											
										
																						
											
										
																																										
																		Mescolate con una forchetta, aggiungete le uova precedentemente sbattute 4 e mescolate prima con la forchetta 5 e poi, quando avrete ottenuto un composto omogeneo, con le mani 6. 
									

								

															

																		
																																											
											
										
																						
											
										
																						
											
										
																																										
																		Ricavate un panetto liscio 7, avvolgetelo nella pellicola 8 e lasciate riposare 10-15 minuti a temperatura ambiente. Nel frattempo occupatevi della pulizia dei funghi. Eliminate con un coltellino le parti più terrose 9.
									

								

															

																		
																																											
											
										
																						
											
										
																						
											
										
																																										
																		Utilizzate prima una spazzolina 10 e poi un panno umido per eliminare altri residui di terra 11. Staccate la cappella dal gambo e tagliate entrambi a fettine 12.
									

								

															

																		
																																											
											
										
																						
											
										
																						
											
										
																																										
																		Mettete sul fuoco una pentola colma d'acqua salata che servirà per la cottura dei passatelli. Tritate finemente lo scalogno 13 e trasferitelo in padella con un filo d'olio 14. Lasciatelo appassire e nel frattempo incidete la salsiccia per eliminarne il budello 14. 
									

								

															

																		
																																											
											
										
																						
											
										
																						
											
										
																																										
																		Non appena lo scalogno sarà ben appassito, ci vorranno circa 3 minuti, sbriciolate la salsiccia all'interno 16 e rosolatela per circa 5 minuti. Sfumate con il vino bianco 17 e lasciate evaporare completamente la parte alcolica. Aggiungete i funghi porcini 18 e mescolate.
									

								

															

																		
																																											
											
										
																						
											
										
																						
											
										
																																										
																		Cuocete per altri 10 minuti aggiungendo un mestolino di acqua calda al bisogno 19; in ultimo condite con sale 20 e pepe. Non appena l'acqua avrà raggiunto il bollore (non dovrà bollire con veemenza) prelevate metà dell'impasto e inseritelo in uno schiacciapatate a fori larghi. Premete delicatamente 21 sino ad ottenere dei passatelli lunghi 5-6 cm, quindi utilizzando un coltellino tagliateli in modo da farli cadere direttamente nell'acqua.
									

								

															

																		
																																											
											
										
																						
											
										
																						
											
										
																																										
																		Cuocete i passatelli per circa 5 minuti, o finché non verranno a galla 22. Scolateli utilizzando una schiumarola e trasferiteli direttamente nella padella con il condimento 23. Aggiungete abbondante Grana Padano DOP grattugiato 24 e saltate il tutto. Se necessario potete aggiungere ancora poca acqua di cottura.
									

								

															

																		
																																											
											
										
																						
											
										
																						
											
										
																																										
																		Trasferite i passatelli nei piatti, poi guarnite con scaglie di Grana Padano DOP grattugiato 25 e foglioline di timo 26. Servite subito i passatelli con funghi, salsiccia e Grana Padano 27!
									

								

							
					    