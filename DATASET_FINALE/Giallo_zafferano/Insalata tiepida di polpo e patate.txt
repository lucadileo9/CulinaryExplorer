Difficoltà: Facile
Se diciamo polpo qual è il primo ingrediente che vi viene in mente di accostare? Senza dubbio le patate! L’insalata tiepida di polpo e patate è infatti un piatto estivo della nostra tradizione che non passa mai di moda, una pietanza che esalta con semplicità i sapori mediterranei. Teneri cubetti di polpo e di patate, una cascata di profumatissimo e fresco prezzemolo e per finire il tocco aromatico di una citronette che insaporisce questa corposa insalata di mare, così ricca e nutriente. Ottima da gustare in tutte le stagioni quando avete voglia di un semplice e gustoso piatto di pesce. Una volta scoperto come pulire e quanto cuocere il polpo non ne farete più a meno nei vostri menu e potrete anche sperimentare altre varianti come polpo patate e cipolle!


						
						

														INGREDIENTI
							
							                            
                                
    								
    									
    										
    										456
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    456
    					
    					    					    					
    					    Carboidrati
    					    g
    					    41.7
    					
    					    					    					
    					      di cui zuccheri
    					    g
    					    5.1
    					
    					    					    					
    					    Proteine
    					    g
    					    28.5
    					
    					    					    					
    					    Grassi
    					    g
    					    19.5
    					
    					    					    					
    					      di cui saturi
    					    g
    					    3.54
    					
    					    					    					
    					    Fibre
    					    g
    					    4.1
    					
    					    					    					
    					    Colesterolo
    					    mg
    					    162
    					
    					    					    					
    					    Sodio
    					    mg
    					    836
    					
    					    				
    			
                            
													


						
														
							
														Ingredienti per la cottura
							

							
								

																	Polpo
								
								
								
																	1
									kg
																

								

							
								

																	Patate
								
								
								
																	1
									kg
																

								

							
								

																	Alloro
								
								
								
																	2
									foglie
																

								

							
														
							
						
														
							
														per la citronette
							

							
								

																	Prezzemolo
								
								
								
																	1
									ciuffo
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								 
																	60
									g
																

								

							
								

																	Sale fino
								
								
								
																	
									q.b.
																

								

							
								

																	Succo di limone
								
								
								
																	60
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’insalata tiepida di polpo e patate, potete iniziare dalle patate: ponete sul fuoco un tegame ampio colmo di acqua fredda e immergete all'interno le patate, ben lavate in precedenza, con la buccia 1: dovranno cuocere circa 30-40 minuti dal momento del bollore (farà fede la prova della forchetta per verificare la cottura: se si infilzano senza resistenza sono pronte). Potete dimezzare i tempi di cottura cuocendo le patate in pentola a pressione. Nel frattempo occupatevi della pulizia del polpo: rivoltate e svuotate la testa, togliete il dente che si trova al centro dei tentacoli con un coltellino 2 ed eliminate poi gli occhi 3;
									

								

															

																		
																															
											
										
																														
																		sciacquatelo quindi molto bene sotto l’acqua corrente 4. (Se usate un polpo fresco consigliamo di batterlo con un martelletto per frollare le carni, quindi renderle più tenere; in alternativa o successivamente alla battitura potete decidere di congelarlo per un paio di giorni).  In un altro tegame, versate abbondante acqua, aggiungete le foglie di alloro 5 e portate a bollore. Una volta raggiunto il bollore, immergete all'interno del tegame solo i tentacoli del polpo nell’acqua bollente, per qualche istante e risollevate il polpo 6.
									

								

															

																		
																															
											
										
																														
																		Ripetete questa operazione 2-3 volte o fino a quando i tentacoli non risulteranno ben arricciati 7. Dopodiché immergete nell’acqua l’intero polpo, coprite con il coperchio 8 e fate cuocere per 50 minuti a fuoco moderato. Per la cottura ottimale ricordate che per ogni 500 grammi di polpo occorrono circa 20-25 minuti. Intanto, quando saranno cotte le patate, scolatele, pelatele facendo attenzione a non scottarvi 9
									

								

															

																		
																															
											
										
																														
																		e riducetele a dadini di 2-3 cm 10. Tenetele da parte in caldo. Preparate la citronette: in un biberon da cucina versate il succo di limone spremuto 11, aggiungete l'olio d'oliva 12
									

								

															

																		
																															
											
										
																														
																		salate, pepate 13 e chiudete con l'apposito dosatore 14, quindi agitate la bottiglietta per miscelare 15. 
									

								

															

																		
																															
											
										
																														
																		Lavate e tritate finemente il prezzemolo 16. Non appena sarà pronto anche il polpo, scolatelo 17 lasciatelo intiepidire per 10 minuti e poi ponetelo su un tagliere per ridurlo a pezzettini, dividetelo a metè, tagliate la testa 18
									

								

															

																		
																															
											
										
																														
																		e staccate i tentacoli dal corpo centrale poi tagliate tutto a pezzetti di circa 2-3 cm 19. Versate il polpo in una ciotola capiente, unite anche i cubetti di patate intiepiditi 20, condite l'insalata con la citronette 21
									

								

															

																		
																															
											
										
																														
																		aromatizzate con il prezzemolo tritato 22 e mescolate delicatamente per insaporire 23. L'insalata tiepida di polpo è pronta per essere portata in tavola 24!
 
 
									

								

							
					    