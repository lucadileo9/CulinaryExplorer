Difficoltà: Molto facile
Se avete del pane raffermo non buttatelo! Si può usare per tante ricette antispreco, tra cui questa torta di pane e verdure. Il pane che da 2-3 giorni è rimasto in dispensa è perfetto per preparare canederli, polpette di pane, gnocchi di pane raffermo o la tradizionale torta di pane. Oggi scopriamo una ricetta antispreco vegana: solo pane e verdure avanzate nel frigo, sfiziosa e da personalizzare con gli ingredienti che avete a disposizione. Noi abbiamo arricchito il composto di pane raffermo con zucca, patate e legumi, così da creare una gustosa base da cuocere come una frittata... una frittata senza uova, naturalmente! La torta di pane e verdure, inoltre, è un ottimo modo per camuffare gli ortaggi e convincere i bambini più reticenti! State già correndo a prepararla?


												
						
						

														INGREDIENTI
							
													


						
							
							

							
								

																	Pane raffermo
								
								
								
																	250
									g
																

								

							
								

																	Patate
								
								
								
																	350
									g
																

								

							
								

																	Zucca
								
								
								(da pulire)
																	300
									g
																

								

							
								

																	Fagioli borlotti
								
								
								freschi (da sgranare)
																	300
									g
																

								

							
								

																	Cipolle rosse
								
								
								
																	120
									g
																

								

							
								

																	Salvia
								
								
								
																	5
									foglie
																

								

							
								

																	Acqua
								
								
								calda
																	250
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la torta di pane e verdure per prima cosa preparate gli ingredienti: sgranate i fagioli freschi 1, poi pelate le patate e tagliatele a cubetti 2. Pulite la zucca e riducete anch’essa a cubetti 3. Vi serviranno circa 150 g di fagioli sgranati e 160 g di polpa di zucca.
									

								

															

																		
																																											
											
										
																						
											
										
																						
											
										
																																										
																		Infine mondate la cipolla e affettatela sottilmente 4. Versate la cipolla in una padella con un filo di olio caldo 5, poi aggiungete le patate 6.
									

								

															

																		
																																											
											
										
																						
											
										
																						
											
										
																																										
																		Unite anche la zucca 7 e i fagioli 8 e mescolate per 3-4 minuti a fuoco medio 9.
									

								

															

																		
																																											
											
										
																						
											
										
																						
											
										
																																										
																		Profumate con le foglie di salvia 10, salate, pepate e versate l’acqua calda 11. Cuocete con il coperchio per circa 20 minuti a fuoco medio-basso, mescolando ogni tanto 12.
									

								

															

																		
																																											
											
										
																						
											
										
																						
											
										
																																										
																		Nel frattempo tagliate il pane raffermo a cubetti 13, trasferitelo in un mixer 14 e frullate per ridurlo in briciole 15.
									

								

															

																		
																																											
											
										
																						
											
										
																						
											
										
																																										
																		Quando le verdure saranno cotte, spegnete il fuoco e frullate con un mixer a immersione 16. Aggiungete il pane frullato al composto caldo di verdure 17 e amalgamate il tutto 18.
									

								

															

																		
																																											
											
										
																						
											
										
																						
											
										
																																										
																		A questo punto scaldate bene una padella con un filo d’olio, poi versate il composto all’interno e schiacciatelo per livellare la superficie 19. Cuocete per qualche minuto a fuoco dolce, giusto il tempo di formare una crosticina, poi girate delicatamente la “frittata” con l’aiuto di un piatto e fatela scivolare nuovamente in padella 20; fate attenzione perché la consistenza è piuttosto morbida. Cuocete per qualche minuto anche dall’altro lato, dopodiché la vostra torta di pane e verdure è pronta per essere servita ancora calda 21!
									

								

							
					    