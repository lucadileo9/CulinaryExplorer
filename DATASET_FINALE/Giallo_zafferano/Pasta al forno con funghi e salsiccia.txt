Difficoltà: Facile
All'arrivo delle piogge autunnali iniziano a spuntare i primi funghi e noi siamo subito pronti a sfornare tante deliziose ricette, come questa che vi proponiamo oggi: pasta al forno con funghi e salsiccia. Un primo piatto davvero gustoso da preparare in tutte le occasioni. Funghi prataioli e funghi portobello si abbinano benissimo con il gusto deciso della salsiccia e nella nostra pasta al forno la besciamella non poteva sicuramente mancare. Ma abbiamo scelto di renderla ancora più ricca e profumata, aggiungendo del formaggio Casera e tante foglioline di timo. E se state già pensando alla crosticina della vostra pasta non temete, abbiamo pensato anche a quella, aggiungendo del pangrattato in superficie e azionando il grill negli ultimi minuti di cottura. Insomma questa pasta ha tutto quello che desiderate, non vi resta che provarla!




						
						

														INGREDIENTI
							
													


						
														
							
							

							
								

																	Fusilloni
								
								
								
																	400
									g
																

								

							
								

																	Funghi portobello
								
								
								
																	200
									g
																

								

							
								

																	Funghi prataioli
								
								
								
																	200
									g
																

								

							
								

																	Salsiccia
								
								
								
																	600
									g
																

								

							
								

																	Timo
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									
																

								

							
								

																	Basilico
								
								
								
																	2
									rametti
																

								

							
								

																	Scalogno
								
								
								
																	1
									
																

								

							
								

																	Pangrattato
								
								
								
																	10
									g
																

								

							
								

																	Burro
								
								
								
																	10
									g
																

								

							
								

																	Valtellina Casera
								
								
								
																	200
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														per la besciamella
							

							
								

																	Latte intero
								
								
								
																	400
									g
																

								

							
								

																	Burro
								
								
								
																	45
									g
																

								

							
								

																	Farina 00
								
								
								
																	45
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta al forno con funghi e salsiccia come prima cosa pulite i funghi prataioli: tagliate la base del gambo 1 e spellate la parte superiore del fungo 2. Per i portobello invece basterà ripulire il fungo con della carta umida per togliere la terra 3. 
									

								

															

																		
																																											
											
										
																						
											
										
																						
											
										
																																										
																		Tagliate i portobello in lamelle 4 e i prataioli in quarti 5. Passate allo scalogno, mondatelo e tagliatelo a fettine sottili 6.
									

								

															

																		
																																											
											
										
																						
											
										
																						
											
										
																																										
																		Occupatevi della salsiccia: eliminate il budello 7 e tagliatela a pezzi piccoli 8. A questo punto in una padella versate un filo d’olio, aggiungete uno spicchio d’aglio in camicia e i rametti di basilico 9.
									

								

															

																		
																																											
											
										
																						
											
										
																						
											
										
																																										
																		Fate scaldare molto bene la padella e versate i prataioli 10, fateli rosolare a fiamma molto alta per pochi minuti, togliete il basilico 11 e aggiungete il resto dei funghi 12.
									

								

															

																		
																																											
											
										
																						
											
										
																						
											
										
																																										
																		Fate rosolare circa 5 minuti sempre a fiamma alta, condite con sale e pepe 13. Quando i funghi saranno cotti eliminate l'aglio 14 e teneteli da parte 15. 
									

								

															

																		
																																											
											
										
																						
											
										
																						
											
										
																																										
																		In un'altra padella capiente, versate un filo d’olio, aggiungete lo scalogno e il peperoncino. Lasciate rosolare pochi minuti, poi alzate la fiamma e versate la salsiccia 17. Lasciate rosolare a fiamma viva per circa 6-7 minuti, poi togliete il pepeperoncino 18.
									

								

															

																		
																																											
											
										
																						
											
										
																						
											
										
																																										
																		Aggiustate di sale e pepe 19 e tenete da parte. Ponete sul fuoco una pentola colma d'acqua, salata a piacere, che servirà per la cottura della pasta. Occupatevi ora della besciamella, fate scaldare il latte in un pentolino aggiungendo un pizzico di sale e di pepe 20. In un altro pentolino fate scaldare il burro e appena soffrigge aggiungete la farina in una volta 21. 
									

								

															

																		
																																											
											
										
																						
											
										
																						
											
										
																																										
																		Mescolate rapidamente con una frusta per non formare grumi 22. Aggiungete il latte caldo poco per volta 23 e mescolate sino a che non si sarà addensata 24.
									

								

															

																		
																																											
											
										
																						
											
										
																						
											
										
																																										
																		Spegnete il fuoco, aggiungete 150 g di formaggio Casera grattuggiato 25 e mescolate con una marisa 26. Trasferite la besciamella in una ciotola 27. 
									

								

															

																		
																																											
											
										
																						
											
										
																						
											
										
																																										
																		Aggiungerete alla besciamella i funghi saltati 28 e il timo sfogliato 29. Nel frattempo mettete a cuocere la pasta 30. 
									

								

															

																		
																																											
											
										
																						
											
										
																						
											
										
																																										
																		Scolatela molto al dente e trasferitela direttamente nel tegame con la salsiccia 31. Aggiungete un paio di mestoli d’acqua di cottura e mantecate bene la pasta aggiungendo alla fine la nocetta di burro 33. 
									

								

															

																		
																																											
											
										
																						
											
										
																						
											
										
																																										
																		Versate la besciamella direttamente nel tegame 34, mischiate bene 35 e versate il tutto in una teglia da forno 36. 
									

								

															

																		
																																											
											
										
																						
											
										
																						
											
										
																																										
																		Terminate versando in superficie il restante Casera 37 e il pan grattato 38. Cuocete in forno preriscaldato a 220° per 15 minuti, poi azionate il grill per 5 minuti. Sfornate 39 e servite la vostra pasta al forno con funghi e salsiccia!
									

								

							
					    