Difficoltà: Media
Una base soffice e profumata, il tutto sormontato da spumeggiante panna montata, fresca e aromatica: sono queste le caratteristiche che contraddistinguono la poke cake, una torta che fa gola solo a guardarla! All'apparenza sembrerebbe un dolce classico: una base morbida e una decorazione. Ciò che lo rende veramente speciale è l’astuta tecnica realizzata per farcirlo: basterà bucare con il manico di un mestolo di legno la base cotta per ricavare dei piccoli fori da riempire con golose creme. Il nome poke cake deriva proprio da questo particolare procedimento; in inglese il termine poke si riferisce all'atto di forare. Realizzatela come noi in un stampo quadrato, così da ricavare tanti deliziosi bocconcini in stile brownies, farciti però con una deliziosa ganache al cioccolato al latte, da servire in occasione di un buffet ma anche come dolcissimo fine pasto!

E se cercate altri modi per realizzare la poke cake provate anche la nostra versione con Nutella o al cioccolato! 


						
						

														INGREDIENTI
							
							                            
                                
    								
    									
    										
    										282
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    282
    					
    					    					    					
    					    Carboidrati
    					    g
    					    34
    					
    					    					    					
    					      di cui zuccheri
    					    g
    					    19.7
    					
    					    					    					
    					    Proteine
    					    g
    					    5.2
    					
    					    					    					
    					    Grassi
    					    g
    					    14
    					
    					    					    					
    					      di cui saturi
    					    g
    					    7.95
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    58
    					
    					    					    					
    					    Sodio
    					    mg
    					    94
    					
    					    				
    			
                            
													


						
														
							
														Per uno stampo da 20x20 cm
							

							
								

																	Zucchero di canna
								
								
								
																	180
									g
																

								

							
								

																	Uova
								
								
								a temperatura ambiente (circa 2 medie)
																	110
									g
																

								

							
								

																	Farina 00
								
								
								
																	280
									g
																

								

							
								

																	Latte intero
								
								
								a temperatura ambiente
																	150
									g
																

								

							
								

																	Yogurt bianco naturale
								
								
								(non zuccherato) a temperatura ambiente
																	125
									g
																

								

							
								

																	Burro
								
								
								
																	100
									g
																

								

							
								

																	Baccello di vaniglia
								
								
								(i semi)
																	½
									
																

								

							
								

																	Sale fino
								
								
								
																	1
									pizzico
																

								

							
								

																	Lievito in polvere per dolci
								
								
								
																	16
									g
																

								

							
														
							
						
														
							
														per la ganache
							

							
								

																	Cioccolato al latte
								
								
								
																	150
									g
																

								

							
								

																	Panna fresca liquida
								
								
								
																	100
									g
																

								

							
								

																	Baccello di vaniglia
								
								
								(senza i semi)
																	1
									
																

								

							
														
							
						
														
							
														per guarnire
							

							
								

																	Panna fresca liquida
								
								
								
																	100
									g
																

								

							
								

																	Baccello di vaniglia
								
								
								(i semi)
																	½
									
																

								

							
								

																	Cioccolato al latte
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la poke cake come prima cosa sciogliete il burro e lasciatelo raffreddare. Ora versate in una ciotola capiente lo zucchero e le uova intere 1; iniziate a montare il composto con le fruste elettriche e poi, quando sarà omogeneo, aggiungete il sale 3.
									

								

															

																		
																																											
											
										
																						
											
										
																						
											
										
																																										
																		Unite il burro fuso raffreddato 4 e continuate a montare fino a ottenere una massa gonfia e chiara, a questo punto incorporate lo yogurt 5 e il latte 6.
									

								

															

																		
																																											
											
										
																						
											
										
																						
											
										
																																										
																		Mantenente azionate le fruste fino ad inglobare tutti gli ingredienti, poi aggiungete il lievito e la farina setacciati attraverso un colino 7 8. Mescolate con le fruste per un paio di minuti, finché l’impasto non sarà ben amalgamato. Terminate aromatizzando con i semi del baccello di vaniglia 9.
									

								

															

																		
																																											
											
										
																						
											
										
																						
											
										
																																										
																		Prendete una teglia e rivestitela con carta forno, adagiate sopra uno stampo senza fondo quadrato da 20x20 cm, avendo cura di imburrare il bordo interno. Versate qui l’impasto 10, livellate la superficie con una spatola 11 e cuocete in forno statico preriscaldato a 180° per 30 minuti sul ripiano medio. Nel frattempo tritate il cioccolato per la farcitura 12.
									

								

															

																		
																																											
											
										
																						
											
										
																						
											
										
																																										
																		Versate in un pentolino la panna fresca liquida 13 e il baccello di vaniglia svuotato dei semi 14, portate a bollore e poi eliminate il baccello 15.
									

								

															

																		
																																											
											
										
																						
											
										
																						
											
										
																																										
																		Versate il composto caldo nella ciotola con il cioccolato tritato 16 e mescolate fino a ottenere una salsa omogenea 17 che terrete da parte. Intanto la base avrà terminato la cottura, sfornatela 18. Se durante la cottura il centro della torta si è gonfiato un po' non preoccupatevi, capovolgete il dolce e lasciatelo raffreddare.
									

								

															

																		
																																											
											
										
																						
											
										
																						
											
										
																																										
																		Estraete lo stampo 19, poi con il manico di un mestolo infilzate il dolce 20 in modo da creare 20 fori ben distanziati tra loro. Farcite i fori con la ganache di cioccolato aiutandovi con un sac-à-poche 21.
									

								

															

																		
																																											
											
										
																						
											
										
																						
											
										
																																										
																		Con una spatola livellate la superficie così da eliminare l’eccesso di ganache 22. Ora occupatevi della decorazione, versate la panna fresca liquida in una ciotola, insaporite con i restanti semi del baccello di vaniglia 23 e montate la panna con le fruste elettriche (assicuratevi che le fruste siano ben pulite) 24 fino a quando non sarà ben spumosa.
									

								

															

																		
																																											
											
										
																						
											
										
																						
											
										
																																										
																		Ricoprite il dolce con la panna montata 25, creando un effetto ondulato con delle spatolate morbide 26. Spolverizzate la superficie con del cioccolato tritato finemente 27.
									

								

															

																		
																																											
											
										
																						
											
										
																						
											
										
																																										
																		A questo punto ritagliate il dolce prima in 5 strisce verticali 28 e poi in 3 orizzontali 29, così da ricavare 15 pezzi. Se preferite potete realizzare anche dei cubotti più piccoli. Servite la vostra poke cake 30!
									

								

							
					    