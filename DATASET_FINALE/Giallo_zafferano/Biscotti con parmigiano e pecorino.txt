Difficoltà: Molto facile
Stanchi delle solite tartine? Questa volta, per l’aperitivo tra amici o l’antipasto dei giorni di festa, abbiamo pensato a qualcosa di altrnativo, altrettanto semplice ma assai più originale e irresistibile: fragranti e saporiti biscotti con Parmigiano e Pecorino! Dorati frollini salati resi ancora più stuzzicanti dal pepe nero e da una invitante gratinatura… come si fa a resistere? Per accompagnare un calice di bollicine o un bicchiere di buon rosso... questi fantastici finger food sono deliziosi anche da sgranocchiare da soli, come spezzafame a scuola o in ufficio! Allora, siete pronti per lo snack? Biscotti con parmigiano e pecorino in arrivo!


						
						

														INGREDIENTI
							
													


						
														
							
														Ingredienti per l'impasto (per circa 14 biscotti)
							

							
								

																	Parmigiano Reggiano DOP
								
								
								
																	50
									g
																

								

							
								

																	Pecorino
								
								
								
																	50
									g
																

								

							
								

																	Farina 00
								
								
								
																	130
									g
																

								

							
								

																	Burro
								
								
								freddo 
																	100
									g
																

								

							
								

																	Latte intero
								
								
								freddo
																	30
									g
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la copertura
							

							
								

																	Parmigiano Reggiano DOP
								
								
								
																	40
									g
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i biscotti con parmigiano e pecorino, cominciate versando la farina nella brocca di una planetaria munita di gancio a foglia 1. Unite anche i due tipi di formaggio 2, il burro freddo a cubetti, il pepe e il sale 3.
									

								

															

																		
																															
											
										
																														
																		Azionate la planetaria a velocità media, aggiungete il latte freddo a filo 4, e fate lavorare fino a quando non si forma una massa piuttosto compatta 5 (se non avete una planetaria, potete tranquillamente preparare questo impasto a mano). Trasferite l’impasto sul piano da lavoro (possibilmente freddo) e lavoratelo quanto basta per dargli la forma di un panetto appiattito 6.
									

								

															

																		
																															
											
										
																														
																		Foderatelo con pellicola trasparente, e lasciatelo riposare in frigo per 30 minuti 7. Trascorso questo tempo, recuperate il panetto e stendetelo con il mattarello 8 su di una spianatoia leggermente infarinata, fino allo spessore di 3 mm. Utilizzando un coppapasta della forma desiderata, formate adesso i vostri biscotti 9; con queste dosi e con stampi di 6 cm di diametro ne sono venuti circa 14!
									

								

															

																		
																															
											
										
																														
																		Disponeteli su di una leccarda foderata di carta da forno e cospargete un po’ di Parmigiano al centro di ciascuno biscotto 10. Completate con una macinata di pepe nero 11, e infornate in forno statico preriscaldato a 200° per 15 minuti (se volete cuocere in forno ventilato, potete provare ad infornare uno ìo due biscotti per testare tempi e temperatura per i successivi). Sfornate i vostri biscotti con parmigiano e pecorino, lasciateli raffreddare e…gustateli 12!
									

								

							
					    