Difficoltà: Facile
Pane e marmellata: una merenda semplice che rievoca l’infanzia. Oggi vi consigliamo di spalmare sulla vostra fetta di pane casareccio una delicata confettura di susine gialle! Catturate nei barattoli tutto il sapore dell’estate da gustare in ogni stagione: questa confettura di susine gialle, dal retrogusto leggermente amarognolo, sarà perfetta sia per le vostre colazioni che per farcire una base di pasta frolla e realizzare una deliziosa crostata! Preparata in modo semplice e senza l'aggiunta di altri conservanti, questa confettura contiene tre soli ingredienti: zucchero, succo di limone e le nostre amatissime susine. A voi non resterà che scegliere le susine più succose, lasciar macerare e attendere che la confettura di susine gialle arrivi a temperatura… E, se preferite, potrete renderla ancora più profumata aggiungendo anche un po' di cannella! Sempre su queste note aromatiche e particolari, vi consigliamo la confettura di pesche e lavanda!


												
						
						

														INGREDIENTI
							
							                            
                                
    								
    									
    										
    										34
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    34
    					
    					    					    					
    					    Carboidrati
    					    g
    					    8.3
    					
    					    					    					
    					      di cui zuccheri
    					    g
    					    8.3
    					
    					    					    					
    					    Proteine
    					    g
    					    0.1
    					
    					    					    					    					    					
    					    Fibre
    					    g
    					    0.3
    					
    					    					    					    					
    					    Sodio
    					    mg
    					    2
    					
    					    				
    			
                            
													


						
							
														Ingredienti per 3 vasetti di confettura da 250 g
							

							
								

																	Susine
								
								
								
																	1050
									g
																

								

							
								

																	Zucchero
								
								
								
																	300
									g
																

								

							
								

																	Succo di limone
								
								
								
																	40
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la confettura di susine gialle, iniziate dalla preparazione della frutta: lavate le susine, tagliatele a metà con un coltello 1, rimuovete il nocciolo 2 e tagliatele in quarti 3. Una volta denocciolate, il peso complessivo delle susine sarà di circa 1kg.
									

								

															

																		
																															
											
										
																														
																		Aggiungete lo zucchero 4 e mescolate bene 5. Coprite la ciotola con la pellicola trasparente o con un piatto 6 e lasciate macerare a temperatura ambiente per circa un'ora. Mentre aspettate che la frutta si maceri, potete procedere con la sanificazione dei barattoli e dei tappi, come riportato nelle linee guida del Ministero della Salute indicate in fondo alla ricetta.
									

								

															

																		
																															
											
										
																														
																		Trascorso il tempo di macerazione, versate le susine con tutto il loro liquido in una pentola in alluminio con il doppio fondo e i bordi alti e accendete la fiamma al massimo 7. Una volta raggiunto il bollore abbassate la fiamma, in modo da tenere un bollore sostenuto, ma non troppo forte 8. Lasciate cuocere per circa 45 minuti, mescolando il meno possibile fino al raggiungimento di 108 gradi. Aiutatevi con un termometro da cucina per misurare la temperatura esatta 9.
									

								

															

																		
																															
											
										
																														
																		Trascorsi 45 minuti togliete dal fuoco e aggiungete il succo di mezzo limone 10 e mescolate 11. La confettura deve presentarsi densa e con alcuni pezzi di frutta ancora visibili. A questo punto potete cominciare a invasare nei vasetti che avete sanificato, versando la confettura ancora calda con un mestolo 12.
									

								

															

																		
																															
											
										
																														
																		Riempite i vasetti lasciando almeno 1 cm di spazio dal tappo 13;  avvitate bene i tappi sanificati ma senza stringere eccessivamente 14 e lasciate raffreddare 15. Con il calore della confettura si creerà il sottovuoto, che permetterà di conservare il prodotto a lungo. Una volta che i barattoli si saranno raffreddati verificate se il sottovuoto è avvenuto correttamente: potete premere al centro del tappo e, se non sentirete il classico "click-clack", il sottovuoto sarà avvenuto.  La vostra confettura di susine gialle è pronta per essere gustata!
									

								

							
					    