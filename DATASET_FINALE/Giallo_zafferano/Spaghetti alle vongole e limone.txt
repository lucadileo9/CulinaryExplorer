Difficoltà: Facile
Classici e intramontabili gli spaghetti alle vongole sono un must della cucina italiana! Uno dei primi piatti più amati in assoluto tra le ricette di pesce! In questa versione abbiamo cercato di impreziosirli preparando degli ottimi spaghetti alle vongole e limone, utilizzando solo la scorza per un tocco agrumato e delicato ricco delle essenze di questo agrume, che non copra il gusto di questo incredibile mollusco. Se preferite donare al piatto una nota maggiormente asprigna, provate ad aggiungere il succo di limone all'interno del liquido di cottura utilizzato per risottare la pasta! Le vongole rilasceranno tutto il profumo del mare e anche la sua sapidità, quindi attenzione a dosare bene il sale in questa ricetta!

Scoprite altri primi piatti con le vongole buoni come questo:


												
						
						

														INGREDIENTI
							
													


						
							
							

							
								

																	Spaghetti
								
								
								
																	320
									g
																

								

							
								

																	Vongole
								
								
								(ben spurgate)
																	1
									kg
																

								

							
								

																	Scorza di limone
								
								
								
																	1
									
																

								

							
								

																	Vino bianco
								
								
								
																	70
									g
																

								

							
								

																	Prezzemolo
								
								
								
																	1
									mazzetto
																

								

							
								

																	Aglio
								
								
								
																	2
									spicchi
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare gli spaghetti vongole e limone come prima cosa assicuratevi che le vongole siano ben spurgate. Per farlo tenetele in ammollo 2 ore in acqua salata, poi sbattetele per verificare che non ci sia sabbia. Qui trovate tutti i dettagli su come pulire le vongole. Prendete un mazzetto di prezzemolo e separate i gambi dalle foglie. Tritatele finemente 1 e tenetele da parte. Senza sbucciare l'aglio, schiacciatelo con la lama di un coltello. Trasferitelo in una padella capiente insieme ai gambi del prezzemolo e un filo d'olio 3. Scaldate a fiamma dolce per far insaporire.
									

								

															

																		
																																											
											
										
																						
											
										
																						
											
										
																																										
																		Aggiungete quindi le vongole spurgate 4, sfumate con il vino bianco 5 e coprite con un coperchio 6. Cuocete sino a che non saranno completamente aperte.
									

								

															

																		
																																											
											
										
																						
											
										
																						
											
										
																																										
																		Filtrate il liquido ottenuto 7, poi sgusciate una buona parte delle vongole 8. A questo punto cuocete gli spaghetti in acqua bollente non salata 9 per circa 3 minuti. 
									

								

															

																		
																																											
											
										
																						
											
										
																						
											
										
																																										
																		Versate una parte del liquido filtrato all'interno della stessa padella usata prima 10. Trasferite all'interno gli spaghetti e terminate la cottura risottando la pasta. Al bisogno aggiungete acqua calda 12.
									

								

															

																		
																																											
											
										
																						
											
										
																						
											
										
																																										
																		In alternativa se non dovesse risultare abbastanza saporita potete utilizzare il liquido delle vongole rimasto 13. Aggiungete le vongole 14 e il prezzemolo tritato 15.
									

								

															

																		
																																											
											
										
																						
											
										
																						
											
										
																																										
																		Grattate la scorza di un limone 16 e saltate bene la pasta. Aiutatevi con delle pinze e un mestolo per formare il nido di spaghetti 17 e sistematelo nel piatto. Aggiungete alcune vongole e servite 18.
									

								

							
					    