Difficoltà: Media
La confettura di lamponi è una conserva estiva che esalta il naturale gusto dolce-acidulo che caratterizza questi bei frutti dal color amaranto. Seguendo la nostra ricetta scoprirete come fare una confettura golosa e senza semi, perfetta per farcire croissant, torte e crostate, come la sbriciolata alla marmellata. Come tutte le marmellate e confetture fatte in casa, il segreto del successo sta nella qualità degli ingredienti e nella cottura perfetta, per la quale vi sveleremo tutti i nostri trucchi così da garantirvi una resa ottimale. Approfittate dei frutti della stagione più calda per realizzare tante altre ghiotte confetture come quella alla fragola o alle ciliegie. Con l’arrivo dell’inverno, invece, potrete cimentarvi nella preparazione di una marmellata di arance, di melagrana o di una composta di mele, così da avere scorte in dispensa per tutto l’anno!


												
						
						

														INGREDIENTI
							
							                            
                                
    								
    									
    										
    										42
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    42
    					
    					    					    					
    					    Carboidrati
    					    g
    					    10.1
    					
    					    					    					
    					      di cui zuccheri
    					    g
    					    10.1
    					
    					    					    					
    					    Proteine
    					    g
    					    0.2
    					
    					    					    					
    					    Grassi
    					    g
    					    0.1
    					
    					    					    					    					
    					    Fibre
    					    g
    					    1.5
    					
    					    					    					    					
    					    Sodio
    					    mg
    					    1
    					
    					    				
    			
                            
													


						
							
														Ingredienti per 400 g di confettura
							

							
								

																	Lamponi
								
								
								
																	500
									g
																

								

							
								

																	Zucchero
								
								
								
																	200
									g
																

								

							
								

																	Succo di limone
								
								
								
																	20
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la confettura di lamponi assicuratevi di aver sanificato i barattoli che utilizzerete, seguendo le indicazioni riportate in fondo alla ricetta. Lavate bene i lamponi sotto l'acqua corrente. Lasciateli poi scolare su un colino  eponeteli in una pirofila. Spremete il succo del limone, setacciatelo e irrorate i lamponi 2, aggiungete lo zucchero 3 e mescolate bene. 
									

								

															

																		
																															
											
										
																														
																		Coprite con la pellicola 4 e lasciate macerare i lamponi per almeno 4 ore in frigorifero (meglio ancora se tutta la notte). Trascorso questo tempo recuperate il composto 5 e trasferitelo in una pentola 6. 
									

								

															

																		
																															
											
										
																														
																		Avviate la cottura della marmellata 7 e schiumatela non appena sarà necessario con l'aiuto di una schiumarola 8. La confettura in genere deve cuocere per circa 50-60 minuti, a fuoco medio, mescolando di tanto in tanto. La confettura è pronta se, facendo cadere una goccia su un piattino e inclinandolo, questa rimane stabile e non cola. Se preferite togliere i semini dei lamponi passate la confettura attraverso un setaccio o un passaverdure. Quindi procedete a versare la confettura di lamponi ancora calda nei vasetti sanificati 9 avendo cura di lasciare 1 cm dal bordo del barattolo. Battete leggermente i contenitori su un piano per far assestare la confettura di prugne e zenzero. Chiudete i barattoli e lasciateli raffreddare. Se utilizzate i barattoli con chiusure a guarnizione in gomma, al momento di consumare la confettura potete fare la prova del sottovuoto tirando l'apposita linguetta: se tirandola produce un rumore secco vuol dire che il contenuto si è conservato con il sottovuoto corretto. Al contrario, se tirando la linguetta la guarnizione risulta "molle", significa che non si è creato il sottovuoto correttamente ed è meglio non mangiarne il contenuto. Se invece utilizzate barattoli con tappi a vite, dopo aver invasato la confettura ancora calda avvitate bene i tappi, ma senza stringere troppo, e lasciate raffreddare i vasi. Potete capovolgerli oppure evitare questo passaggio: grazie al calore si formerà comunque il sottovuoto, che permetterà al prodotto di conservarsi a lungo. Una volta che i barattoli si saranno raffreddati verificate se il sottovuoto è avvenuto correttamente: potete premere al centro del tappo e, se non sentirete il classico "click-clack", il sottovuoto sarà avvenuto.Una volta che avete verificato che la conservazione è andata a buon fine, la vostra confettura di lamponi è pronta per essere messa in dispensa! 
									

								

							
					    