Difficoltà: Facile
Le frittatine di lampascioni sono sfiziose frittelline a base di lampascioni, cipolline selvatiche dal retrogusto amarognolo, tipiche del Mediterraneo.
I lampascioni sono consumati soprattutto in Puglia e Basilicata e oggi vi proponiamo un modo semplice ma saporito per prepararli.
I lampascioni richiedono un'accurata pulizia, tutto il terriccio deve essere eliminato bene, e poi diversi bagni in acqua fredda, durante i quali i lampascioni rilasceranno l'amaro in eccesso.
Le frittatine di lampascioni avranno giusto un leggero retrogusto amaro, che si avvertirà solo alla fine, e che non disturba affatto.
I lampascioni cotti e ridotti in una purea grossolana vengono conditi con grana, prezzemolo e uova e poi fritti in olio caldo.
Le frittatine di lampascioni sono da servire come antipasto rustico e originale!


												
						
						

														INGREDIENTI
							
													


						
							
														Ingredienti per circa 20 frittatine
							

							
								

																	Lampascioni
								
								
								
																	400
									g
																

								

							
								

																	Grana Padano DOP
								
								
								da grattugiare
																	50
									g
																

								

							
								

																	Pangrattato
								
								
								
																	40
									g
																

								

							
								

																	Aglio
								
								
								
																	½
									spicchio
																

								

							
								

																	Uova
								
								
								
																	2
									
																

								

							
								

																	Olio extravergine d'oliva
								
								
								
																	150
									ml
																

								

							
								

																	Prezzemolo
								
								
								da tritare
																	1
									cucchiaino
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le frittatine di lampascioni, per prima cosa pulite i lampascioni eliminando tutto il terriccio in eccesso; poi asportate la punta 1 ed eliminate la menbrana esterna che li ricopre 2; infine tagliate via anche la radice 3.
									

								

															

																		
																															
											
										
																														
																		Praticate alla base di ogni lampascione un taglio a croce 4, per evitare che i lampascioni si sfoglino troppo durante la cottura. Mano a mano che pulite i lampascioni, metteteli in una bacinella con dell'acqua fredda 5, in modo che non diventino neri. I lampascioni dovranno essere tenuti in ammollo in acqua fredda per almeno 3-4 ore, cambiando l’acqua più volte durante questo tempo. I lampascioni rilasceranno nell’acqua un colore rosato e grazie ai diversi bagni, perderanno l'amorognolo in eccesso. Scolate i lampascioni 6 e
									

								

															

																		
																															
											
										
																														
																		fateli bollire in abbondante acqua salata per 40-45 minuti (7-8). Trascorso questo tempo, fate una prova per vedere se i lampascioni sono pronti: dovranno essere così teneri da essere schiacciati con una forchetta 9.
									

								

															

																		
																															
											
										
																														
																		Scolate i lampascioni 10 e tuffateli subito in acqua fredda 11. Lasciateli raffreddare quindi scolateli 12.
									

								

															

																		
																															
											
										
																														
																		Asciugate i lampascioni con un canovaccio pulito 13 e schiacciateli con l’aiuto di una forchetta 14. Trasferitel in una ciotola e sminuzzateli ulteriormente con la forchetta 15 per ottenere un a purea grossolana.
									

								

															

																		
																															
											
										
																														
																		Condite la purea di lampascioni con mezzo spicchio d'aglio schiacciato (o intero, secondo i vostri gusti) 16, il grana grattugiato 17, un cucchiaino di  prezzemolo tritato 18 e date una mescolata al composto.
									

								

															

																		
																															
											
										
																														
																		Unite poi il pangrattato 19 e infine le uova, una alla volta, precedentemente sbattute 20. Salate e pepate quindi mescolate sempre con la forchetta per ottenere un composto omogeneo e morbido 21.
									

								

															

																		
																															
											
										
																														
																		Nel frattempo, mettette in una larga padella antiaderente l’olio d'oliva e fatelo scaldare; appena sarà ben caldo, prendete un cucchiaio di impasto alla volta e friggete le vostre frittatine, facendo scivolare il composto direttamente nell'olio 22. Date una forma più regolare possibile alle frittatine con l’aiuto di 2 cucchiai. Friggetele per 2 minuti per lato, rigirandole con cura 23 e una volta ben dorate, scolate le vostre frittatine di lampascioni su carta assorbente 24. Se volete delle frittatine più leggere, potete cuocerle in forno preriscaldato a 200° sia statico che ventilato per circa 10-15 minuti, rigirandole a metà cottura. Servite le vostre frittatine di lampascioni ancora calde!
									

								

							
					    