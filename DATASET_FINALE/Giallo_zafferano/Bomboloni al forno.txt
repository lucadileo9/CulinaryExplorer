Difficoltà: Difficile
Solo a nominarli viene l’acquolina in bocca, sono tondi e soffici: stiamo parlando dei bomboloni! Queste delizie morbide rappresentano una delle colazioni più golose e appetitose. Ma a frenare la scelta di questi dolcetti è spesso la frittura, per questo motivo qui vi proponiamo una versione più leggera ma altrettanto stuzzicante: i bomboloni al forno. Un dolce compromesso per concedersi un peccato di gola ogni tanto senza troppi sensi di colpa. Perfetti per una colazione sostanziosa ma anche per una merenda o un goloso break, i bomboloni al forno nascondono un cuore cremoso a base di confetture di frutta o creme, una farcitura generosa e invitante da assaporare già al primo morso! Preparateli anche a Carnevale in alternativa ai classici fritti come le frittelle realizzate al forno!


						
						

														INGREDIENTI
							
							                            
                                
    								
    									
    										
    										263
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    263
    					
    					    					    					
    					    Carboidrati
    					    g
    					    43.6
    					
    					    					    					
    					      di cui zuccheri
    					    g
    					    5.5
    					
    					    					    					
    					    Proteine
    					    g
    					    8
    					
    					    					    					
    					    Grassi
    					    g
    					    6.2
    					
    					    					    					
    					      di cui saturi
    					    g
    					    3.01
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    109
    					
    					    					    					
    					    Sodio
    					    mg
    					    260
    					
    					    				
    			
                            
													


						
														
							
														Ingredienti per 5 bomboloni
							

							
								

																	Farina 00
								
								
								
																	250
									g
																

								

							
								

																	Zucchero
								
								
								
																	20
									g
																

								

							
								

																	Sale fino
								
								
								
																	3
									g
																

								

							
								

																	Lievito di birra fresco
								
								
								
																	8
									g
																

								

							
								

																	Acqua
								
								
								
																	50
									g
																

								

							
								

																	Uova
								
								
								( 1 uovo)
																	60
									g
																

								

							
								

																	Burro
								
								
								morbido
																	20
									g
																

								

							
														
							
						
														
							
														per spennellare
							

							
								

																	Tuorli
								
								
								
																	1
									
																

								

							
								

																	Latte intero
								
								
								
																	50
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’impasto dei bomboloni al forno versate in una planetaria munita di gancio la farina 1, lo zucchero 2, il sale 3,
									

								

															

																		
																															
											
										
																														
																		e il lievito di birra fresco sbriciolato 4. Azionate la macchina a velocità media, per amalgamare gli ingredienti. Dopo un paio di minuti, mantenendo sempre la planetaria accesa, versate metà della dose di acqua complessiva 5 e continuate a lavorare l’impasto fino a completo assorbimento dell’acqua 6.
									

								

															

																		
																															
											
										
																														
																		Trascorsi 3 minuti circa, aggiungete la seconda metà della dose di acqua rimasta 7 e proseguite ad amalgamare per bene agli ingredienti anche questa. Trascorsi più o meno 5 minuti dall’ultima aggiunta d’acqua, l’impasto risulterà sbriciolato, a questo punto incorporate l’uovo all’impasto 8 e continuate a lavorare gli ingredienti per almeno 10 minuti, finché non saranno ben amalgamati l’uno all’altro fino a formare una pallina compatta 9.
									

								

															

																		
																															
											
										
																														
																		A questo punto aggiungete il burro ammorbidito un pezzetto alla volta 10 e lavorate l’impasto per almeno 15 minuti, fino a ottenere una pallina d’impasto liscia e compatta 11. Formate una palla, adagiatela all’interno di una ciotola, coprite con la pellicola trasparente 12 e lasciate lievitare l’impasto in un luogo asciutto per 3 ore e poi trasferitelo in frigo, nel quale continuerà a maturare per tutta la notte (circa 10 ore).
									

								

															

																		
																															
											
										
																														
																		Trascorso il tempo di lievitazione, riprendete l'impasto 13, adagiatelo su una spianatoia leggermente infarinata 14 e prima di stenderlo assicuratevi che non sia troppo freddo. Stendetelo leggermente con un mattarello fino a formare un rettangolo 15;
									

								

															

																		
																															
											
										
																														
																		Ripiegate verso l'interno uno dei lati più corti 16, quello sinistro, portandolo verso il centro in modo tale che ripiegando anche l'altro lato 17 questo risulti a filo con la prima piegatura 18. Lasciate riposare per 5 minuti coprendo con un canovaccio per non far seccare l’impasto
									

								

															

																		
																															
											
										
																														
																		Trascorsi i 5 minuti, ruotate e stendete nuovamente l’impasto con il mattarello dandogli sempre una forma rettangolare 19. Applicate altre due pieghe iniziando dal lembo destro questa volta (20-21).
									

								

															

																		
																															
											
										
																														
																		Fate riposare il panetto ottenuto 22 per altri 5 minuti avendo cura di coprirlo con un canovaccio. Trascorso il tempo del secondo riposo, stendete sulla spianatoia il panetto con il mattarello fino ad uno spessore di circa 1 cm 23. Utilizzando un coppapasta del diametro di 10 cm ritagliate dei dischi di pasta 24 (in alternativa potete usare il bordo di un bicchiere per il ritaglio),
									

								

															

																		
																															
											
										
																														
																		e man mano trasferiteli su di un vassoio, dove avrete posizionato un canovaccio leggermente infarinato 25. Potete impastare nuovamente gli scarti e attendere circa 10 minuti prima di senderli e copparli. Una volta pronti coprite con della pellicola trasparente. Fate lievitare i bomboloni fuori dal frigo e in un luogo asciutto per un’ora e mezza. Trascorso il tempo necessario, noterete che lo spessore dei bomboloni sarà aumentato (26-27).
									

								

															

																		
																															
											
										
																														
																		In una ciotola mescolate il tuorlo con il latte (28-29), con un pennello da cucina. Adagiate i bomboloni su una leccarda rivestita con carta da forno e spennellate la superficie con la miscela di latte e tuorlo 30.
									

								

															

																		
																															
											
										
																														
																		Cuocete i bomboloni in forno statico preriscaldato a 175° per 20/25 minuti. Una volta cotti la loro superficie risulterà ben dorata 31. Lasciate intiepidire i bomboloni e poi farciteli a piacere con della confettura o crema utilizzando un sac-à-poche con bocchetta liscia 32. Una volta farciti gustate subito i vostri deliziosi bomboloni al forno 33!
									

								

							
					    