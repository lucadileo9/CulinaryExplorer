Difficoltà: Media
Siete alla ricerca di un primo piatto di pesce dal gusto aromatico? Vi proponiamo una versione delle classiche linguine agli scampi insaporite con il cognac. Il gusto delicato dei crostacei, protagonisti di tanti primi piatti come gli spaghetti allo scoglio o la pasta con gamberoni, incontra gli aromi e i profumi racchiusi nella famosa acquavite per dare vita ad un tripudio di sapori unico ed elegante, che rende le linguine scampi e cognac la pietanza ideale per i vostri menu delle feste. Qualche piccolo trucco per rendere irresistibile questo piatto? Terminate la cottura della pasta nel sugo di pomodoro e nel fumetto, assorbirà tutto il condimento e risulterà ancora più saporita!


						
						

														INGREDIENTI
							
							                            
                                
    								
    									
    										
    										537
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    537
    					
    					    					    					
    					    Carboidrati
    					    g
    					    76
    					
    					    					    					
    					      di cui zuccheri
    					    g
    					    11.9
    					
    					    					    					
    					    Proteine
    					    g
    					    27.8
    					
    					    					    					
    					    Grassi
    					    g
    					    10.3
    					
    					    					    					
    					      di cui saturi
    					    g
    					    1.54
    					
    					    					    					
    					    Fibre
    					    g
    					    4.7
    					
    					    					    					
    					    Colesterolo
    					    mg
    					    188
    					
    					    					    					
    					    Sodio
    					    mg
    					    724
    					
    					    				
    			
                            
													


						
														
							
														Ingredienti per la pasta
							

							
								

																	Linguine
								
								
								
																	320
									g
																

								

							
								

																	Scampi
								
								
								(circa 1,4 kg da pulire)
																	16
									
																

								

							
								

																	Aglio
								
								
								
																	2
									spicchi
																

								

							
								

																	Cognac
								
								
								
																	40
									g
																

								

							
								

																	Passata di pomodoro
								
								
								
																	400
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Prezzemolo
								
								
								
																	1
									ciuffo
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il fumetto
							

							
								

																	Vino bianco
								
								
								
																	50
									g
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Scampi
								
								
								gli scarti
																	
									
																

								

							
								

																	Carote
								
								
								
																	1
									
																

								

							
								

																	Sedano
								
								
								
																	1
									costa
																

								

							
								

																	Cipolle
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Acqua
								
								
								
																	1
									l
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le linguine scampi e cognac pulite 12 scampi: staccate la testa degli scampi 1 ed eliminate il filo nero dell'intestino 2. Praticate due tagli laterali nella corazza posta sul ventre dei crostacei ed estraetene la polpa 3.
									

								

															

																		
																															
											
										
																														
																		Pulite anche i restanti 4 scampi ma senza togliere la testa. Con gli scarti degli scampi realizzate un fumetto saporito: in una pentola versate l’olio di oliva, gli scarti degli scampi 4 e le verdure pelate e tagliate grossolanamente 5. Fate insaporire per qualche istante a fuoco medio poi sfumate con il vino bianco 6,
									

								

															

																		
																															
											
										
																														
																		quando il vino sarà evaporato, aggiungete l’acqua 7, coprite con il coperchio 8 e cuocete a fuoco basso per 10 minuti. A cottura ultimata filtrate il fumetto attraverso un colino e tenetelo da parte 9.
									

								

															

																		
																															
											
										
																														
																		In una padella scaldate l’olio e fatelo insaporire con uno spicchio di aglio per qualche minuto 10 poi versate la passata di pomodoro 11 e fate restringere il sugo per circa 20 minuti 12.
									

								

															

																		
																															
											
										
																														
																		In un’altra padella scaldate l’olio con uno spicchio di aglio aggiungete gli scampi 13, fate insaporire qualche istante poi sfumate con il cognac 14 e cuocete per un paio di minuti a fuoco vivace 15.
									

								

															

																		
																															
											
										
																														
																		Ponete sul fuoco una pentola con abbondante acqua salata e portatela al bollore, versate la pasta 16 e cuocete per 5 minuti, proseguiranno la cottura in padella, scolatele direttamente nella padella con il sugo 17, unite un paio di mestoli di fumetto 18 e proseguite la cottura della pasta, in questo modo assorbirà gli aromi del condimento.
									

								

															

																		
																															
											
										
																														
																		Quando le linguine saranno cotte, incorporate gli scampi saltati in padella 19, aromatizzate con il prezzemolo tritato 20 e mescolate delicatamente. Servite le linguine con scampi e cognac ben calde 21
									

								

							
					    