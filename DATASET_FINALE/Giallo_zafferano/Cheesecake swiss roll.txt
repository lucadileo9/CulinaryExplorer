Difficoltà: Media
Per un’occasione speciale o per stupire i vostri amici più golosi, provate ad unire due ricette dolci per creare un dessert cremoso e raffinato: la cheesecake swiss roll. Il cuore della torta è una cheesecake leggera, con una base friabile di deliziosi biscotti secchi al cioccolato e una crema di formaggio e ricotta aromatizzata alla vaniglia. Tutto intorno, tante irresistibili fette di roll: un goloso rotolo di pasta biscotto al cacao ripieno di crema al cioccolato bianco che crea un grazioso motivo decorativo. Non poteva mancare una decorazione a tema: tante gocce di cioccolato distribuite a mo' di spirale sulla cheesecake: un vero vortice di gusto! La cheesecake swiss roll è il dolce ideale per un fine pasto o per una merenda sfiziosa, vi sorprenderà per la sua freschezza e piacevole cremosità.


						
						

														INGREDIENTI
							
							                            
                                
    								
    									
    										
    										684
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    684
    					
    					    					    					
    					    Carboidrati
    					    g
    					    54.6
    					
    					    					    					
    					      di cui zuccheri
    					    g
    					    40.5
    					
    					    					    					
    					    Proteine
    					    g
    					    15.2
    					
    					    					    					
    					    Grassi
    					    g
    					    44.9
    					
    					    					    					
    					      di cui saturi
    					    g
    					    26.15
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    210
    					
    					    					    					
    					    Sodio
    					    mg
    					    296
    					
    					    				
    			
                            
													


						
														
							
														Ingredienti per la cheesecake (per uno stampo da 22 cm)
							

							
								

																	Biscotti secchi al cioccolato
								
								
								
																	200
									g
																

								

							
								

																	Burro
								
								
								
																	80
									g
																

								

							
														
							
						
														
							
														Per la crema della cheesecake
							

							
								

																	Formaggio fresco spalmabile
								
								
								
																	400
									g
																

								

							
								

																	Ricotta vaccina
								
								
								
																	400
									g
																

								

							
								

																	Panna fresca liquida
								
								
								
																	300
									ml
																

								

							
								

																	Zucchero a velo
								
								
								
																	4
									cucchiai
																

								

							
								

																	Gelatina in fogli
								
								
								
																	6
									g
																

								

							
								

																	Baccello di vaniglia
								
								
								
																	1
									
																

								

							
														
							
						
														
							
														Per la pasta biscotto al cacao
							

							
								

																	Zucchero
								
								
								
																	80
									g
																

								

							
								

																	Farina 00
								
								
								
																	20
									g
																

								

							
								

																	Frumina
								
								
								
																	20
									g
																

								

							
								

																	Uova
								
								
								medie
																	4
									
																

								

							
								

																	Cacao amaro in polvere
								
								
								
																	15
									g
																

								

							
								

																	Miele
								
								
								
																	1
									cucchiaino
																

								

							
								

																	Lievito in polvere per dolci
								
								
								
																	2
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per la crema al cioccolato bianco
							

							
								

																	Cioccolato bianco
								
								
								
																	150
									g
																

								

							
								

																	Latte intero
								
								
								
																	150
									ml
																

								

							
								

																	Panna fresca liquida
								
								
								
																	150
									ml
																

								

							
								

																	Zucchero
								
								
								
																	30
									g
																

								

							
								

																	Gelatina in fogli
								
								
								
																	6
									g
																

								

							
														
							
						
														
							
														Per decorare
							

							
								

																	Gocce di cioccolato fondente
								
								
								
																	100
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare lo swiss roll iniziate dalla farcitura di crema al cioccolato bianco: mettete in ammollo i fogli di gelatina in una ciotola con acqua fredda per almeno 10 minuti. Intanto in un pentolino versate la panna e il latte per farli scaldare 2. Tagliate grossolanamente il cioccolato bianco 3
									

								

															

																		
																															
											
										
																														
																		e fatelo sciogliere a bagnomaria 4. Quando la panna e il latte saranno caldi, scolate e strizzate accuratamente i fogli di gelatina e scioglieteli all'interno 5, mescolando con una frusta perchè non si creino grumi. Spegnete il fuoco e lasciate intiepidire; solo a questo punto potete versare questo liquido in cui avete disciolto la gelatina sul cioccolato bianco oramai fuso 6;
									

								

															

																		
																															
											
										
																														
																		mescolate con un cucchiaio di legno per amalgamare i due composti 7. Versate la crema in una ciotola larga e bassa e copritela con pellicola trasparente a contatto 8; riponetela in frigorifero a far rassodare per almeno 2 ore. Intanto dedicatevi alla pasta biscotto: dividete i tuorli dagli albumi 9
									

								

															

																		
																															
											
										
																														
																		e versate i tuorli in una ciotola capiente: sbatteteli con il miele, dopodiché unite metà dose di zucchero 10. Lavorate i tuorli e lo zucchero con le fruste elettriche 11 fino a quando non risulteranno chiari e spumosi. Poi procedete allo stesso modo anche per gli albumi: versateli in una ciotola capiente, aggiungete un pizzico di sale e l'altra metà dose di zucchero 12
									

								

															

																		
																															
											
										
																														
																		e montateli 13 fino a quando non saranno cremosi (assicuratevi di aver pulito le fruste da ogni traccia di tuorli e zucchero prima di lavorare gli albumi). Versate delicatamente i tuorli sugli albumi montati 14 e amalgamate i due composti con una spatola con dei movimenti dall'alto verso il basso per non smontarli 15.
									

								

															

																		
																															
											
										
																														
																		Setacciate nella ciotola la frumina 16, la farina e il lievito e il cacao amaro 17 Quindi mescolate 18 per rendere la crema omogenea.
									

								

															

																		
																															
											
										
																														
																		Foderate una leccarda con carta da forno (potete imburrare leggermente la leccarda in modo che la carta da forno aderisca meglio), stendete il composto in maniera uniforme sulla leccarda 19 e cuocetelo in forno statico preriscaldato a 200° per 6-7 minuti (se forno ventilato a 180° per 4-5 minuti). Una volta cotto, sfornatelo e copritelo subito con pelllicola trasparente 20, per evitare che la pasta biscotto si secchi in superficie freddandosi. Mentre la pasta biscotto si raffredda, riprendete la crema al cioccolato bianco e lavoratela con le fruste qualche istante per ammorbidirla. Quindi togliete la pellicola dalla pasta biscotto oramai fredda, tagliatela in due rettangoli 21
									

								

															

																		
																															
											
										
																														
																		e farcite entrambi con la crema, aiutandovi con una spatola 22 o il dorso di un cucchiaio. Arrotolate entrambi i rettangoli da uno dei lati più lunghi 23 e compattateli bene con le mani. Arrotolate ciascun rotolo con della pellicola trasparente 24
									

								

															

																		
																															
											
										
																														
																		e chiudetelo a caramella 25. Ponete i due rotoli a rassodare in frigorifero per almeno 1 ora. Una volta che i roll saranno ben sodi, tagliateli a fette spesse circa mezzo centimetro 26. Riprendete la cheesecake dal frigorifero, sformatela e guarnite tutto il perimetro con le fettine di roll 27.
									

								

															

																		
																															
											
										
																														
																		Quando avrete terminato 28, per decorare prendete le gocce di cioccolato e versatele in una sac-à-poche usa e getta; quindi tagliate la punta piuttosto piccola e fate cadere poche gocce alla volta creando un motivo a spirale sulla torta (29-30): la vostra cheesecake swiss roll è pronta per essere gustata!
									

								

							
					    