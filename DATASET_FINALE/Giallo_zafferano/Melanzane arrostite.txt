Difficoltà: Facile
Per i pittori è la tela bianca, per i graffitari un muro scalcinato di periferia, per i compositori il pentagramma vuoto, per gli architetti un pezzo di terra nuda. Ma avresti mai pensato che il foglio bianco su cui dare sfogo alla tua creatività potesse essere una melanzana? Eccole qui, le nostre melanzane arrostite al forno! Dalla polpa cremosa, filanti di formaggio e variopinte di germogli, pomodorini e erbe aromatiche. I germogli di barbabietola e gli alfa alfa, conosciuti anche come germogli di erba medica, doneranno colore a questa ricetta mediterranea che non vedrete l'ora di portare in tavola, soprattutto nella stagione estiva in cui le melanzane sono note per la loro dolcezza! E voi cosa aspettate? Liberate la vostra fantasia e utilizzate gli ingredienti che più amate per arricchire queste sfiziose melanzane arrostite!


												
						
						

														INGREDIENTI
							
							                            
                                
    								
    									
    										
    										240
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    240
    					
    					    					    					
    					    Carboidrati
    					    g
    					    5.5
    					
    					    					    					
    					      di cui zuccheri
    					    g
    					    5.5
    					
    					    					    					
    					    Proteine
    					    g
    					    16.4
    					
    					    					    					
    					    Grassi
    					    g
    					    16.9
    					
    					    					    					
    					      di cui saturi
    					    g
    					    7.62
    					
    					    					    					
    					    Fibre
    					    g
    					    4.1
    					
    					    					    					
    					    Colesterolo
    					    mg
    					    33
    					
    					    					    					
    					    Sodio
    					    mg
    					    787
    					
    					    				
    			
                            
													


						
							
							

							
								

																	Melanzane
								
								
								
																	2
									
																

								

							
								

																	Caciocavallo
								
								
								
																	150
									g
																

								

							
								

																	Germogli di barbabietola
								
								
								
																	30
									g
																

								

							
								

																	Germogli alfa alfa
								
								
								
																	30
									g
																

								

							
								

																	Pomodorini ciliegino
								
								
								
																	150
									g
																

								

							
								

																	Origano
								
								
								 
																	
									q.b.
																

								

							
								

																	Basilico
								
								
								 
																	
									q.b.
																

								

							
								

																	Olio extravergine d'oliva
								
								
								 
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le melanzane arrostite come prima cosa lavate le melanzane e dividetele a metà nel senso della lunghezza 1. Con un coltellino incidete poi la polpa, senza arrivare alla buccia, in modo da formare una griglia 2. Cospargete con abbondante sale fino 3
									

								

															

																		
																															
											
										
																														
																		e massaggiate la melanzana con le mani in modo da far penetrare il sale all'interno 4. Adagiate le melanzane capovolte su una griglia e lasciatele spurgare per almeno un'ora 5. A questo punto sciacquatele sotto l'acqua corrente 6
									

								

															

																		
																															
											
										
																														
																		e tamponatele con un foglio di carta da cucina 7. Posizionate le melanzane su una teglia 8 e infornate in forno statito preriscaldato a 190° per 20 minuti. Nel frattempo grattugiate il caciocavallo con una grattugia dai fori larghi 9.
									

								

															

																		
																															
											
										
																														
																		Trascorsi i primi 20 minuti di cottura estraete le melanzane dal forno, cospargete con il caciocavallo 10 e infornate nuovamente per altri 20 minuti alla stessa temperatura. Nel frattempo occupatevi di tagliare i pomodorini in 8 parti 11 e teneteli da parte. Unite i due tipi di germogli in una ciotola, aggiungete le foglioline di basilico spezzettandole con le mani 12,
									

								

															

																		
																															
											
										
																														
																		salate e mescolate il tutto 13. In questa fase è consigliabile non aggiungere olio perchè i germogli potrebbero appassire. Trascorsi gli altri 20 minuti di cottura estraete definitivamente le melanzane del forno 14, il formaggio sarà completamente fuso. Ricoprite le melanzane con i germogli 15 
									

								

															

																		
																															
											
										
																														
																		e disponete sopra anche i pomodorini. Condite con un filo d'olio e qualche fogliolina d'origano fresco 17 e servite le vostre melanzane arrostite 18.
									

								

							
					    