Difficoltà: Facile
I cestini con crema al caffè sono dolci monoporzione freschi e delicati: un guscio croccante di soia soffiata raccoglie una crema morbida al caffè, molto facile da preparare. Cottura velocissima della base, crema fresca e avvolgente a base di panna e caffè della moka per una merenda veloce, golosa, rigenerante! Perfetti da gustare anche come fresco fine pasto, questi deliziosi cestini sono un dessert accattivante e semplice da realizzare. Prendere per la gola i vostri ospiti non sarà mai stato così facile!


						
						

														INGREDIENTI
							
													


						
														
							
														Ingredienti per 10 cestini
							

							
								

																	Soia soffiata
								
								
								
																	120
									g
																

								

							
								

																	Cioccolato fondente
								
								
								
																	150
									g
																

								

							
														
							
						
														
							
														per la farcitura
							

							
								

																	Caffè
								
								
								(della moka, non zuccherato)
																	20
									ml
																

								

							
								

																	Panna fresca liquida
								
								
								
																	300
									ml
																

								

							
								

																	Zucchero a velo
								
								
								
																	30
									g
																

								

							
								

																	Cioccolato fondente
								
								
								in scaglie
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i cestini con crema al caffè per prima cosa spezzettate il cioccolato con un coltello 1. Sciogliete il cioccolato al microonde, a 300 W per 30 secondi, ad intermittenza. Si può sciogliere anche a bagnomaria sul piano cottura. In una ciotola versate i soia crispies e aggiungete il cioccolato fondente fuso 2. Mescolate con una spatola per amalgamare i due ingredienti 3. 
									

								

															

																		
																																											
											
										
																						
											
										
																						
											
										
																																										
																		Versate il composto in uno stampo da muffin di 6 cm di diametro e 4 cm di altezza.  Con il dorso di un cucchiaino date la forma a cestino facendo un foro al centro e stendendolo sui bordi del pirottino l'impasto 4. Avrete così creato i cestini 5.  Riponete in frigorifero per 30 minuti o fino a rassodamento del cioccolato. Preparate la crema al caffè: montate la panna con le fruste elettriche 6. 
									

								

															

																		
																																											
											
										
																						
											
										
																						
											
										
																																										
																		Aggiungete lo zucchero a velo 7 e continuate a montare. Unite il caffè freddo non zuccherato 8 e mescolate delicatamente per non smontare il composto 9. 
									

								

															

																		
																																											
											
										
																						
											
										
																						
											
										
																																										
																		Versate la crema in una sacca da pasticcere con beccuccio liscio di 1,5 cm di diametro 10. Prelevate i cestini dai pirottini e adagiateli sul vassoio di portata. Riempite i cestini con la crema al caffè 11 e decorate con scaglie di cioccolato fondente 12. I cestini con crema al caffè si possono gustare subito o riporre in frigorifero fino al momento di servirli.
									

								

							
					    