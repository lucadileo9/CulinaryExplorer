Difficoltà: Facile
La notte delle streghe sta arrivando e se anche voi siete alla ricerca di idee per creare il menù perfetto per la vostra cena di Halloween siete nel posto giusto… oggi vogliamo proporvi un primo piatto da paura! Dopo i tagliolini stregati nel peperone vi presentiamo gli strozzapreti infernali, spaventosi non nell’estetica ma nel gusto. Il loro aspetto colorato e allegro ingannerà i vostri ospiti alla perfezione, ma al primo assaggio resteranno impressionati dalla loro estrema piccantezza! Una ricetta che si realizza in poche semplici mosse: acciughe, capperi, peperoncino e pomodoro si trasformano in un sugo molto saporito! Realizzate anche voi gli strozzapreti infernali per la notte più paurosa dell’anno, vi conquisteranno a tal punto da riproporli anche in altri momenti!


												
						
						

														INGREDIENTI
							
							                            
                                
    								
    									
    										
    										406
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    406
    					
    					    					    					
    					    Carboidrati
    					    g
    					    63.3
    					
    					    					    					
    					      di cui zuccheri
    					    g
    					    13.4
    					
    					    					    					
    					    Proteine
    					    g
    					    11.2
    					
    					    					    					
    					    Grassi
    					    g
    					    12
    					
    					    					    					
    					      di cui saturi
    					    g
    					    1.82
    					
    					    					    					
    					    Fibre
    					    g
    					    4.1
    					
    					    					    					
    					    Colesterolo
    					    mg
    					    14
    					
    					    					    					
    					    Sodio
    					    mg
    					    707
    					
    					    				
    			
                            
													


						
							
							

							
								

																	Strozzapreti
								
								
								
																	250
									g
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								molto piccanti
																	2
									
																

								

							
								

																	Passata di pomodoro
								
								
								
																	400
									g
																

								

							
								

																	Acciughe sott'olio
								
								
								
																	50
									g
																

								

							
								

																	Frutti di cappero 
								
								
								(cucunci)
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	40
									g
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli strozzapreti infernali, iniziate sciaquando i frutti di cappero sotto acqua corrente quindi eliminate il peduncolo dai frutti 1, tagliate a fette quelli più grossi 2 e lasciate interi quelli più piccoli. Sciacquate i peperoncini piccanti, togliete il picciolo e tagliateli a listarelle 3.
									

								

															

																		
																															
											
										
																														
																		A questo punto ponete sul fuoco una pentola colma di acqua leggermente salata che servirà per la cottura della pasta e preparate il soffritto: versate l’olio in una padella ampia, unite l’aglio e lasciatelo imbiondire. Quindi eliminatelo 4 e aggiungete i filetti di alici scolati dall'olio di conservazione 5. Lasciateli soffriggere per un paio di minuti e unite un mestolo di acqua 6.
									

								

															

																		
																															
											
										
																														
																		Continuate a cuocere fino a che le alici non si saranno sciolte quasi completamente e unite il peperoncino 7. Aggiungete anche la passata di pomodoro 8, quindi aggiustate di sale 9 e di pepe.
									

								

															

																		
																															
											
										
																														
																		Mescolate il tutto 10 e lasciate cuocere per una decina di minuti, quindi unite anche i frutti del cappero 11. Intanto cuocete gli strozzapreti 12.
									

								

															

																		
																															
											
										
																														
																		Scolateli ben al dente e versateli direttamente in padella 13 dove terminerete la cottura insieme al sugo 14. Impiattate i vostri strozzapreti infernali 15 e serviteli ben caldi!
									

								

							
					    