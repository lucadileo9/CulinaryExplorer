Difficoltà: Facile
Chi ha voglia di provare un piatto sfizioso in grado di unire la bontà della carne e la freschezza delle verdure? In questa ricetta vi presentiamo gli straccetti di pollo al radicchio, un secondo a base di carne bianca preparato con piccole striscioline di pollo insaporite da una profumata marinatura realizzata con olio, scorza di limone e spezie saporite. Il radicchio tagliato a listarelle e passato in padella completa questa pietanza invitante, perfetta da proporre ai vostri bambini: sarà un modo originale e divertente per servire loro un piatto di carne sfizioso e nutriente! Il tocco finale? Gustate gli straccetti con dell’ottimo riso pilaf e aggiungete la scorza grattugiata di limone come decorazione per dare ancora più colore!


						
						

														INGREDIENTI
							
							                            
                                
    								
    									
    										
    										361
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    361
    					
    					    					    					
    					    Carboidrati
    					    g
    					    13.1
    					
    					    					    					
    					      di cui zuccheri
    					    g
    					    13.1
    					
    					    					    					
    					    Proteine
    					    g
    					    39.8
    					
    					    					    					
    					    Grassi
    					    g
    					    16.6
    					
    					    					    					
    					      di cui saturi
    					    g
    					    2.64
    					
    					    					    					
    					    Fibre
    					    g
    					    3.8
    					
    					    					    					
    					    Colesterolo
    					    mg
    					    97
    					
    					    					    					
    					    Sodio
    					    mg
    					    363
    					
    					    				
    			
                            
													


						
														
							
														Ingredienti per il pollo
							

							
								

																	Petto di pollo
								
								
								
																	650
									g
																

								

							
								

																	Radicchio
								
								
								lungo
																	400
									g
																

								

							
								

																	Cipolle bianche
								
								
								
																	150
									g
																

								

							
								

																	Zucchero di canna
								
								
								
																	30
									g
																

								

							
								

																	Acqua
								
								
								
																	100
									g
																

								

							
								

																	Olio extravergine d'oliva
								
								
								
																	10
									g
																

								

							
														
							
						
														
							
														per la marinatura
							

							
								

																	Olio extravergine d'oliva
								
								
								
																	50
									g
																

								

							
								

																	Timo
								
								
								
																	2
									rametti
																

								

							
								

																	Maggiorana
								
								
								
																	2
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Scorza di limone
								
								
								(non trattata)
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli straccetti di pollo al radicchio prendete il petto di pollo, tagliatelo a metà 1 eliminando eventuali parti grasse e l'ossicino centrale; con un coltello ricavate delle striscioline piuttosto sottili 2. In una teglia versate l’olio 3,
									

								

															

																		
																															
											
										
																														
																		unite le foglioline di timo e maggiorana 4 e regolate di sale 5 e pepe 6.
									

								

															

																		
																															
											
										
																														
																		Grattugiate la scorza di un limone non trattato 7 e poi distribuite gli straccetti di pollo uno accanto all’altro nella teglia in modo che la marinatura si distribuisca in maniera uniforme 8; coprite con la pellicola trasparente e mettete in frigorifero per almeno 2 ore 9.
									

								

															

																		
																															
											
										
																														
																		Lavate il radicchio con abbondante acqua fresca corrente; eliminate la base 10, tagliatelo a metà 11, togliete la costa dura 12 e
									

								

															

																		
																															
											
										
																														
																		poi tagliatelo a listarelle per il senso della lunghezza 13. Mondate e tagliate finemente la cipolla 14, fatela appassire a fuoco basso in una padella ampia antiaderente con l’olio per 5 minuti 15.
									

								

															

																		
																															
											
										
																														
																		Aggiungete l'acqua 16, lo zucchero di canna 17, facendo cuocere per altri 5 minuti. Unite anche il radicchio tagliato a listarelle e fate cuocere per 2 minuti, alzando la fiamma 18.
									

								

															

																		
																															
											
										
																														
																		Togliete il pollo dal frigorifero e aggiungetelo alle verdure 19. Fate cuocere per 2-3 minuti e, quando il pollo prenderà colore, spegnete 20. Infine potete servire e gustare i vostri straccetti di pollo al radicchio 21.
									

								

							
					    