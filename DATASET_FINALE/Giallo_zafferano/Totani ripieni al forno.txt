Difficoltà: Facile
I totani, cugini meno pregiati dei calamari. Spesso le due specie vengono confuse, ma noi conosciamo bene la differenza: la forma, il colore... per l'utilizzo invece possono essere interscambiabili. Così come vi abbiamo deliziato con i calamari ripieni abbiamo voluto farcire anche i loro cugini di mare: totani ripieni al forno, la ricetta di oggi. Un ripieno corposo e morbido di patate, pane ammollato e curcuma fresca renderà i totani molto appetitosi. Una nuvola di freschezza con cui accompagnarli: una crema allo yogurt che donerà a questo secondo piatto di pesce una marcia in più.


						
						

														INGREDIENTI
							
							                            
                                
    								
    									
    										
    										319
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    319
    					
    					    					    					
    					    Carboidrati
    					    g
    					    25.8
    					
    					    					    					
    					      di cui zuccheri
    					    g
    					    4.4
    					
    					    					    					
    					    Proteine
    					    g
    					    19.9
    					
    					    					    					
    					    Grassi
    					    g
    					    15.1
    					
    					    					    					
    					      di cui saturi
    					    g
    					    4.48
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    124
    					
    					    					    					
    					    Sodio
    					    mg
    					    592
    					
    					    				
    			
                            
													


						
														
							
														Ingredienti per 4 totani
							

							
								

																	Totani
								
								
								(4 totani)
																	600
									g
																

								

							
								

																	Patate
								
								
								
																	200
									g
																

								

							
								

																	Pane
								
								
								
																	90
									g
																

								

							
								

																	Latte intero
								
								
								
																	90
									g
																

								

							
								

																	Cipollotto fresco
								
								
								
																	1
									
																

								

							
								

																	Parmigiano Reggiano DOP
								
								
								da grattugiare
																	10
									g
																

								

							
								

																	Maggiorana
								
								
								
																	
									q.b.
																

								

							
								

																	Curcuma fresca
								
								
								
																	9
									g
																

								

							
								

																	Uova
								
								
								
																	1
									
																

								

							
								

																	Olio extravergine d'oliva
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la salsa di accompagnamento
							

							
								

																	Yogurt bianco naturale
								
								
								
																	130
									g
																

								

							
								

																	Panna fresca liquida
								
								
								
																	10
									g
																

								

							
								

																	Aneto
								
								
								fresco
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i totani ripieni iniziate dalle patate: ponetele in un tegame con acqua fredda e contate circa 20-30 minuti dal bollore (potete velocizzare la cottura con la pentola a pressione) 1. Una volta pronte (verificate che si possano infilzare facilmente con una forchetta), fatele intiepidire, poi pelatele e tenetele da parte. Procedete togliendo la crosta dal pane; fate a pezzi la mollica 2 e ammollatela con il latte 3.
									

								

															

																		
																															
											
										
																														
																		Passate alla pulizia dei totani: eliminate la testa (4-5) e le “alette” laterali tagliandole via con un coltello. Sciacquate per bene i totani, sia all'esterno 6 che all'interno, per eliminare le impurità.
									

								

															

																		
																															
											
										
																														
																		Tritate le alette 7 e i tentacoli dei totani; quindi tritate finemente anche il cipollotto, privato precedentemente della parte verde e della barbetta, insieme alle foglioline di maggiorana 8. In una padella scaldate l'olio extravergine d’oliva, aggiungete il trito di cipollotto e maggiorana 9 e fate rosolare a fuoco dolce mescolando di tanto in tanto per qualche minuto.
									

								

															

																		
																															
											
										
																														
																		Unite poi il trito di alette e tentacoli 10 e fate cuocere a fiamma vivace per pochi istanti 11, avendo cura che l’acqua rilasciata dai totani si asciughi del tutto 12.
									

								

															

																		
																															
											
										
																														
																		A questo punto procedete con la preparazione del ripieno: schiacciate le patate ormai fredde in una ciotola capiente 13, aggiungete il pane ammollato 14, il trito cotto di totani e cipollotto 15,
									

								

															

																		
																															
											
										
																														
																		il Parmigiano grattugiato 16, la curcuma fresca pelata grattugiandola direttamente in ciotola 17, il sale, il pepe e l’uovo intero 18. 
									

								

															

																		
																															
											
										
																														
																		Mescolate per bene il tutto 19 e, una volta amalgamati tutti gli ingredienti, trasferite il composto ottenuto in una sac-à-poche usa e getta 20. Preriscaldate il forno a 180° in modalità statica, poi ungete il fondo di una piccola teglia da forno (dovrà contenere 4 totani ripieni), farcite i totani con il ripieno fino al bordo 21
									

								

															

																		
																															
											
										
																														
																		e adagiateli uno accanto all'altro nella teglia 22. Salate e pepate a piacere 23 e terminate con un filo d’olio. Infornate in forno preriscaldato a 180° per circa 30 minuti. Mentre i totani cuociono in forno, occupatevi della salsa di accompagnamento: in una ciotolina versate lo yogurt e la panna, unite un filo d'olio 24
									

								

															

																		
																															
											
										
																														
																		e l'aneto 25, poi mescolate bene. Una volta cotti i totani, sfornateli 26 e impiattate servendo ciascun totano ripieno al forno con la salsa di accompagnamento 27.
									

								

							
					    