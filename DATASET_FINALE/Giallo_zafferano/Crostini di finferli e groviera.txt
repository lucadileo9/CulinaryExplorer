Difficoltà: Facile
I crostini di finferli e groviera sono un antipasto veloce e semplice da realizzare.
Per preparare i crostini di finferli e groviera occorrono pochi minuti e qualche semplice mossa in cucina: trifolare i funghi, preparare i crostini e far gratinare il groviera per qualche minuto sotto il grill del forno.
Ottimi serviti caldi, i crostini di finferli e groviera sono ideali per essere serviti come finger food, durante un aperitivo o un buffet.


												
						
						

														INGREDIENTI
							
							                            
                                
    								
    									
    										
    										471
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    471
    					
    					    					    					
    					    Carboidrati
    					    g
    					    65.5
    					
    					    					    					
    					      di cui zuccheri
    					    g
    					    1.5
    					
    					    					    					
    					    Proteine
    					    g
    					    18.2
    					
    					    					    					
    					    Grassi
    					    g
    					    15.1
    					
    					    					    					
    					      di cui saturi
    					    g
    					    6.26
    					
    					    					    					
    					    Fibre
    					    g
    					    5.1
    					
    					    					    					
    					    Colesterolo
    					    mg
    					    26
    					
    					    					    					
    					    Sodio
    					    mg
    					    1061
    					
    					    				
    			
                            
													


						
							
														Ingredienti per 8 crostini
							

							
								

																	Pane
								
								
								
																	8
									fette
																

								

							
								

																	Prezzemolo
								
								
								
																	1
									ciuffo
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	3
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Funghi finferli (gallinacci)
								
								
								
																	150
									g
																

								

							
								

																	Groviera
								
								
								da grattugiare
																	8
									cucchiai
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i crostini di finferli e groviera, lavate i funghi finferli molto velocemente sotto l’acqua corrente fredda ed asciugateli con un panno pulito (1-2). Oppure, se non sono molto sporchi asciugateli con un panno umido e morbido. Tagliate i finferli più grandi a pezzi più piccoli 3.
									

								

															

																		
																															
											
										
																														
																		In una padella ponete l'olio di oliva extravergine e l'aglio ben schiacciato 4, fate soffriggere per un minuto e aggiungete i finferli 5, che farete cuocere a fuoco dolce per 5 minuti. Aggiungete il prezzemolo tritato finemente 6,
									

								

															

																		
																															
											
										
																														
																		cuocete per un altro minuto, terminate la cottura e aggiustate di sale e pepe 7. Intanto grattugiate il groviera 8 e ricavate da uno sfilatino di pane 8 fette spesse circa 2-3 cm 9.
									

								

															

																		
																															
											
										
																														
																		Disponete le fette di pane su una placca da forno 10, accendete il grill e infornatele per un minuto, fino a che non si saranno tostate. A questo punto ponete su ogni crostino del formaggio groviera 11 e fate gratinare per un altro minuto, quindi disponete un cucchiaio di finferli su ogni fetta di pane e sarete pronti per servire in tavola i vostri crostini di finferli e groviera. 
									

								

							
					    