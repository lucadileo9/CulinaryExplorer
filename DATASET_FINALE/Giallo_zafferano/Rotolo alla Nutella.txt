Difficoltà: Media
Il rotolo alla Nutella è uno dei dolci più classici: un golosissimo vortice di pasta biscotto avvolge una delle creme spalmabili più amate a base di nocciole! Questo soffice impasto ricorda la consistenza e il gusto del pan di Spagna ma in questo formato diventerà un invitante rotolo di travolgente golosità, che conquisterà grandi e piccini! Servitelo a fette per una merenda sfiziosa per festeggiare il compleanno dei vostri bambini, magari in abbinamento a simpatici cubetti di torta Mars, oppure in occasione di feste in casa, come durante il periodo di Halloween. Sbizzarritevi nella decorazione utilizzando stencil diversi per le varie occasioni... diventerà una vera e propria tela su cui sfogare la vostra creatività! Ma non sperate di poterla ammirare a lungo, il rotolo alla Nutella sparirà in un lampo!


						
						

														INGREDIENTI
							
							                            
                                
    								
    									
    										
    										409
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    409
    					
    					    					    					
    					    Carboidrati
    					    g
    					    53.6
    					
    					    					    					
    					      di cui zuccheri
    					    g
    					    45.3
    					
    					    					    					
    					    Proteine
    					    g
    					    8.4
    					
    					    					    					
    					    Grassi
    					    g
    					    17.9
    					
    					    					    					
    					      di cui saturi
    					    g
    					    5.87
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    105
    					
    					    					    					
    					    Sodio
    					    mg
    					    97
    					
    					    				
    			
                            
													


						
														
							
														Ingredienti per la base
							

							
								

																	Uova
								
								
								medie
																	4
									
																

								

							
								

																	Zucchero
								
								
								
																	115
									g
																

								

							
								

																	Farina 00
								
								
								
																	80
									g
																

								

							
								

																	Estratto di vaniglia
								
								
								
																	1
									cucchiaino
																

								

							
														
							
						
														
							
														per farcire
							

							
								

																	Nutella
								
								
								
																	350
									g
																

								

							
														
							
						
														
							
														per ricoprire
							

							
								

																	Zucchero a velo
								
								
								
																	
									q.b.
																

								

							
								

																	Cacao amaro in polvere
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il rotolo alla Nutella rompete le uova in una ciotola. Aggiungete l'estratto di vaniglia 1 e iniziate a montarle con le fruste elettriche 2. Quando risulteranno spumose aggiungete lo zucchero semolato a più riprese 3, è importante per farle risultare spumose.
									

								

															

																		
																															
											
										
																														
																		Continuate a sbattere fino a che le uova non risulteranno chiare e ben montate 4. Spegnete le fruste e setacciate la farina direttamente all'interno delle uova 5. A questo punto mescolate molto delicatamente con una spatola, facendo dei movimenti rotatori dal basso verso l'alto 6,
									

								

															

																		
																															
											
										
																														
																		fino a che la farina non sarà completamente assorbita e avrete ottenuto un composto gonfio e spumoso, privo di grumi 7. Imburrate e foderate con la carta forno una leccarda 30x40 cm, facendo in modo che la carta fuoriesca dai bordi, in questo modo sarà più facile sollevare il rotolo una volta cotto. Versate il composto nella leccarda 8 e con una spatola livellatelo delicatamente in modo che ricopra l'intera superficie 9.
									

								

															

																		
																															
											
										
																														
																		Cuocete in forno statico preriscaldato a 220° per circa 8-9 minuti. Prima di estrarre la teglia dal forno assicuratevi che sia effettivamente cotta la pasta biscotto. Una volta cotta 10 togliete subito la pasta biscotto dalla leccarda e capovolgetela su un altro foglio di carta forno 11. Lasciatela intiepidire prima di eliminare, molto delicatamente, il foglio di carta forno 12. Poi coprite nuovamente con il foglio di carta forno e lasciate raffreddare completamente.
									

								

															

																		
																															
											
										
																														
																		A questo punto versate la Nutella sulla pasta biscotto e con una spatola spargetela su tutta la superficie, lasciando un bordo libero su tutti i lati di 2 cm 13. Arrotolate il rotolo dal lato più corto 14. Avvolgetelo nuovamente con la carta forno facendo in modo che la chiusura del rotolo risulti verso il basso 15, sigillate bene i lati e lasciate riposare in frigorifero per circa 30 minuti.
									

								

															

																		
																															
											
										
																														
																		A questo punto scartatelo e spoverizzatelo prima con il cacao 16 e poi con lo zucchero a velo 17. Il rotolo alla Nutella è pronto non vi resta che servirlo 18!
									

								

							
					    