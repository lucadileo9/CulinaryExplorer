Difficoltà: Media
I calamari ripieni all’Andalusa sono un piatto tipico della località di Guadix, in Granada.
Sono una semplice ricetta molto popolare nel sud della Spagna e, più in generale, in tutti i Paesi mediterranei.
I calamari ripieni all'andalusa vengono preparati con un ripieno di calamaro cotto in un soffritto di cipolla e carota, e tenuto assieme da uovo e pangrattato.
Di ricette dei calamari ripieni all'andalusa ne esistono molte, ad esempio un’altra versione molto diffusa è quella che prevede un ripieno di carne.


												
						
						

														INGREDIENTI
							
							                            
                                
    								
    									
    										
    										298
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    298
    					
    					    					    					
    					    Carboidrati
    					    g
    					    21.5
    					
    					    					    					
    					      di cui zuccheri
    					    g
    					    4.5
    					
    					    					    					
    					    Proteine
    					    g
    					    16.9
    					
    					    					    					
    					    Grassi
    					    g
    					    16.1
    					
    					    					    					
    					      di cui saturi
    					    g
    					    3.33
    					
    					    					    					
    					    Fibre
    					    g
    					    2.3
    					
    					    					    					
    					    Colesterolo
    					    mg
    					    144
    					
    					    					    					
    					    Sodio
    					    mg
    					    672
    					
    					    				
    			
                            
													


						
							
							

							
								

																	Calamari
								
								
								4 grossi (da circa 80 gr l'uno)
																	
									
																

								

							
								

																	Cipolle
								
								
								
																	1
									
																

								

							
								

																	Carote
								
								
								
																	1
									
																

								

							
								

																	Pomodori ramati
								
								
								
																	3
									
																

								

							
								

																	Uova
								
								
								
																	2
									
																

								

							
								

																	Zafferano
								
								
								
																	1
									bustina
																

								

							
								

																	Prezzemolo
								
								
								
																	1
									ciuffo
																

								

							
								

																	Pangrattato
								
								
								
																	5
									cucchiai
																

								

							
								

																	Olio extravergine d'oliva
								
								
								
																	6
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i calamari ripieni all’andalusa iniziate dalla pulizia dei calamari: prendete i calamari, svuotate la sacca, eliminate l’osso e la membrana che riveste la sacca, staccate i tentacoli ed eliminate il becco 1. Dividete le alette laterali dal corpo 2 e tritatele finemente insieme ai tentacoli 3, tenete da parte le sacche pulite dei calamari. Per vedere la scheda della scuola di cucina sulla pulizia dei calamari nel dettaglio clicca qui.
									

								

															

																		
																															
											
										
																														
																		Poi dedicatevi alla preparazione di un uovo sodo, una volta pronto sbucciatelo e lasciatelo raffreddare. Ora preparate il ripieno: sbucciate e tritate finemente una cipolla e una carota, quindi mettete a soffriggere metà cipolla con 3 cucchiai di olio extravergine di oliva e, quando sarà appassita, unite anche metà carota 4. Lasciate cuocere per 5 minuti a fuoco moderato, poi aggiungete il trito di calamari 5. Fate cuocere per altri 5 minuti, poi togliete dal fuoco e mettete il ripieno in una ciotola capiente con il pangrattato 6.
									

								

															

																		
																															
											
										
																														
																		A questo punto riprendete l'uovo sodo e dividete il tuorlo dall’albume. Sbriciolate il tuorlo e sminuzzate l'albume, poi sbattete in una ciotolina il secondo uovo, aiutandovi con una forchetta, e per finire tritate finemente un ciuffo di prezzemolo. Unite al composto di calamari il pangrattato, l’uovo sodo 7, l’uovo sbattuto 8, il prezzemolo e aggiustate di sale e pepe 9.
									

								

															

																		
																															
											
										
																														
																		Amalgamate per bene tutti gli ingredienti poi iniziate a comporre i calamari: riempite la sacca con un paio di cucchiai di ripieno 10 e chiudete i calamari con uno stuzzicadenti come mostra la foto 11. A questo punto preparate il sugo: mettete a soffriggere la carota e la cipolla restanti con 3 cucchiai di olio extravergine di oliva 12.
									

								

															

																		
																															
											
										
																														
																		Lavate, mondate e tagliate a dadini i pomodori poi uniteli al soffritto 13. Aggiungete a questo punto lo zafferano sciolto in un cucchiaio di acqua 14, quindi i calamari ripieni 15. Coprite con un coperchio e continuate la cottura a fiamma dolce per 30 minuti, scuotendo la padella ogni tanto per evitare che si attacchino al fondo. Quando i calamari all’andalusa saranno cotti disponeteli su un piatto da portata, tagliateli a fette e cospargeteli con il sugo di pomodoro.
									

								

							
					    