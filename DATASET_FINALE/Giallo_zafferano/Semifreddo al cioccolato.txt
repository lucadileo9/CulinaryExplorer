Difficoltà: Difficile
Quanto è facile per voi sottrarvi al richiamo del cioccolato? Per noi della redazione è una missione quasi impossibile! Nel primo pomeriggio quando l'attenzione cala e abbiamo bisogno di rifocillarci con un pò di zuccheri fortunatamente dalla cucina arrivano aiuti decisamente deliziosi, come quello che il nostro chef ha preparato oggi: semifreddo al cioccolato... per veri golosi! Con l'arrivo delle belle giornate ci sembra già estate e qualcosa di fresco soddisfa la nostra voglia di una dolce merenda, ma il semifreddo al cioccolato è perfetto anche per terminare in bellezza una cena in compagnia dei vostri amici. Affondando il cucchiaio incontrerete una consistenza cremosa e lo strato di cioccolato finale donerà una nota croccante veramente piacevole! A noi l'acquolina in bocca viene solo a sentir parlare di cioccolato, immaginate nel vedere e assaggiare questo semifreddo!


						
						

														INGREDIENTI
							
							                            
                                
    								
    									
    										
    										590
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    590
    					
    					    					    					
    					    Carboidrati
    					    g
    					    57.1
    					
    					    					    					
    					      di cui zuccheri
    					    g
    					    57.1
    					
    					    					    					
    					    Proteine
    					    g
    					    7.9
    					
    					    					    					
    					    Grassi
    					    g
    					    36.7
    					
    					    					    					
    					      di cui saturi
    					    g
    					    20.26
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    292
    					
    					    					    					
    					    Sodio
    					    mg
    					    36
    					
    					    				
    			
                            
													


						
														
							
														Ingredienti per 4 semifreddi
							

							
								

																	Cioccolato fondente
								
								
								
																	100
									g
																

								

							
								

																	Tuorli
								
								
								(circa 4)
																	75
									g
																

								

							
								

																	Zucchero
								
								
								 
																	90
									g
																

								

							
								

																	Acqua
								
								
								
																	25
									g
																

								

							
								

																	Panna fresca liquida
								
								
								
																	250
									g
																

								

							
														
							
						
														
							
														per decorare
							

							
								

																	Cioccolato fondente
								
								
								
																	100
									g
																

								

							
								

																	Cioccolato fondente
								
								
								in riccioli
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il semifreddo al cioccolato iniziate a tritare 100 g di cioccolato fondente che servono per i semifreddi 1, poi versatelo all'interno di una bastardella 2 e scioglietelo dolcemente a bagnomaria, mescolando fino a che non sarà completamente fuso 3. Lasciate raffreddare il cioccolato, mescolandolo di tanto in tanto, e nel frattempo occupatevi di preparare lo sciroppo che servirà per realizzare la pate a bombe, con cui pastorizzerete i tuorli.
									

								

															

																		
																															
											
										
																														
																		Versate lo zucchero in un pentolino, aggiungete l'acqua 4 e lasciatelo sobollire fino a raggiungere la temperatura di 121° (per misurare la giusta temperatura utilizzate un termometro da cucina). Non appena la temperatura avrà raggiunto i 115° iniziate a montare i tuorli con uno sbattitore elettrico 6. 
									

								

															

																		
																															
											
										
																														
																		e solo quando lo sciroppo avrà raggiunto i 121° versatelo lentamente all'interno dei tuorli 7 e continuate a montarli fino a completo raffreddamento 8. A questo punto, sempre con le fruste in azione, versate a filo anche il cioccolato ormai tiepido 9. Una volta che sarà ben incorporato al resto del composto spegnete la macchina.
									

								

															

																		
																															
											
										
																														
																		A questo punto occupatevi di montare la panna 10, che dovrà essere ben fredda. Incorporate la panna al composto a base di cioccolato un cucchiaio per volta 11 facendo dei movimenti rotatori dal basso verso l'alto 12.
									

								

															

																		
																															
											
										
																														
																		Una volta che avrete incorporato tutta la panna e avrete ottenuto un composto uniforme 13 trasferitelo all'interno di un sac a poche 14. A questo punto sistemate 4 coppapasta dal diametro di 7,5 cm e alti 4,5 cm su un vassoio foderato con della carta forno e rivestite gli stampini con delle strisce di acetato di circa 6 cm, in alternativa potete utilizzare la carta forno. Utilizzando la sac-à-poche riempite gli stampi con la vostra crema al cioccolato 15
									

								

															

																		
																															
											
										
																														
																		e smuoveteli delicatamente per pareggiarne la superficie 16. A questo punto trasferite i vostri semifreddi al cioccolato in freezer per 12 ore; solo quando saranno ben rassodati tritate gli altri 100 gr di cioccolato che servono per la copertura e scioglieteli a bagnomaria come fatto in precedenza 17. Una volta che il cioccolato sarà completamente fuso mescolatelo un po' per intiepidirlo e versatene circa 25 gr in ciascuno stampo 18.
									

								

															

																		
																															
											
										
																														
																		Inclinando lo stampino fate in modo che il cioccolato si disponga sull'intera superficie del semifreddo 19 e riponete in freezer a solidificare per altre due ore. Trascorso questo tempo riprendeteli dal freezer e pizzicando la parte di acetato che fuoriesce estraeteli dallo stampo 21. 
									

								

															

																		
																															
											
										
																														
																		Eliminate l'acetato 22 e sistemate il vostro semifreddo su un piatto da portata posizionandolo con lo strato di cioccolato fondente rivolto verso il basso. Decorate la superficie con dei riccioli di cioccolato 23, per realizzarli sarà sufficiente utilizzare un pela patate; attendete qualche minuto e servite il vostro semifreddo al cioccolato 24.
									

								

							
					    