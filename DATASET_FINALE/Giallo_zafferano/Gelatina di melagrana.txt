Difficoltà: Molto facile
La gelatina di melagrana è una conserva dal colore rosso rubino e dal sapore dolce, intenso e leggermente acidulo.
La gelatina di melagrana si prepara utilizzando solo il succo di questo frutto, che matura durante la stagione autunnale.
La gelatina di melagrana è una ricetta insolita e molto semplice da preparare; è ottima spalmata sul pane o sulle fette biscottate e renderà la vostra colazione un momento assai piacevole.


												
						
						

														INGREDIENTI
							
							                            
                                
    								
    									
    										
    										189
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    189
    					
    					    					    					
    					    Carboidrati
    					    g
    					    46.6
    					
    					    					    					
    					      di cui zuccheri
    					    g
    					    46.6
    					
    					    					    					
    					    Proteine
    					    g
    					    0.3
    					
    					    					    					
    					    Grassi
    					    g
    					    0.1
    					
    					    					    					
    					      di cui saturi
    					    g
    					    0.02
    					
    					    					    					
    					    Fibre
    					    g
    					    1.6
    					
    					    					    					    					
    					    Sodio
    					    mg
    					    5
    					
    					    				
    			
                            
													


						
							
							

							
								

																	Melagrana
								
								
								(da 200-250 g l'una)
																	5
									
																

								

							
								

																	Zucchero
								
								
								
																	500
									g
																

								

							
								

																	Fruttapec 1:1
								
								
								
																	1
									bustina
																

								

							
								

																	Limoni
								
								
								succo e scorza
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la gelatina di melagrana iniziate dalla sanificazione dei barattoli e dei tappi, come indicato nelle linee guida del Ministero della Salute riportate in fondo alla ricetta. Poi prendete un recipiente capiente e sbucciatele le cinque melagrane, sgranatele avendo cura di eliminare completamente le parti gialle e le bucce in quanto amare 1. Passate i chicchi con un passaverdure 2. Dalle cinque melagrane dovreste ottenere un succo del peso di 850 g circa 3.
									

								

															

																		
																															
											
										
																														
																		Filtrate il succo e mettetelo in una casseruola 4. Al succo di melagrana aggiungete quello di mezzo limone, lo zucchero, la bustina di Fruttapec e la buccia di limone intera, aiutatevi con un pelapatate per ottenere solo la parte gialla 5. Lasciate bollire per 30 minuti. Eliminate la scorza di limone, Poi versate il succo ottenuto nei vasetti che avete precedentemente sanificato, tappateli e disponeteli capovolti su un piano 6. Con il calore della confettura si creerà il sottovuoto, che permetterà di conservare il prodotto a lungo. Una volta che i barattoli si saranno raffreddati verificate se il sottovuoto è avvenuto correttamente: potete premere al centro del tappo e, se non sentirete il classico "click-clack", il sottovuoto sarà avvenuto. La vostra gelatina di melagrana è pronta per essere gustata!
									

								

							
					    