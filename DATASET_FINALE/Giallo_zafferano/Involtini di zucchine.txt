Difficoltà: Facile
L'estate a tavola è un trionfo di verdure: melanzane, pomodori e zucchine sono protagonisti indiscussi dei nostri menu dedicati alla bella stagione! Per gli amanti in particolare delle zucchine, accanto alle intramontabili ricette casalinghe, come le ricche zucchine ripiene, le leggere zucchine al forno e le stuzzicanti frittelle, proponiamo qui un antipasto fresco, facile e veloce da preparare: gli involtini di zucchine. Appetitosi rotolini di zucchine grigliate farciti con una crema di formaggio e salmone da servire freddi, per arricchire di gusto la vostra tavola estiva! Potete abbinarli agli involtini di zucchine e gamberi, per uno sfizioso buffet al sapore di mare.


												
						
						

														INGREDIENTI
							
							                            
                                
    								
    									
    										
    										140
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    140
    					
    					    					    					
    					    Carboidrati
    					    g
    					    1.1
    					
    					    					    					
    					      di cui zuccheri
    					    g
    					    1
    					
    					    					    					
    					    Proteine
    					    g
    					    7.1
    					
    					    					    					
    					    Grassi
    					    g
    					    11.9
    					
    					    					    					
    					      di cui saturi
    					    g
    					    5.11
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    25
    					
    					    					    					
    					    Sodio
    					    mg
    					    606
    					
    					    				
    			
                            
													


						
							
														Ingredienti per 24 involtini
							

							
								

																	Zucchine
								
								
								
																	2
									
																

								

							
								

																	Formaggio fresco spalmabile
								
								
								
																	120
									g
																

								

							
								

																	Salmone affumicato
								
								
								
																	100
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Menta
								
								
								
																	
									q.b.
																

								

							
								

																	Pepe rosa in grani
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli involtini di zucchine lavate e asciugate le zucchine 1, quindi spuntatele da ambo i lati e, aiutandovi con una mandolina, affettatele finemente 2. Al posto della mandolina potete usare un coltello a lama liscia, tagliando le fette dal lato lungo. Mettete a scaldare una piastra e quando sarà rovente, adagiate sopra le fette di zucchine, per grigliarle 3.
									

								

															

																		
																															
											
										
																														
																		Saranno sufficienti pochi secondi, quindi giratele e piastratele anche dal lato opposto 4. Man mano che le grigliate, adagiatele su un piatto, dopodiché lasciatele freddare. In una scodella versate il formaggio cremoso, lavoratelo leggermente con la forchetta. Condite con un pizzico di sale 5, una spolverata di pepe, un filo di olio extra vergine 6 e mescolate tutto per amalgamare.
									

								

															

																		
																															
											
										
																														
																		Sminuzzate finemente il salmone sopra un tagliere con un coltello 7, incorporatelo alla crema di formaggio 8 e mescolate. In ultimo spezzate a mano alcune foglie di menta 9.
									

								

															

																		
																															
											
										
																														
																		Profumate la crema con le foglioline di menta 10 e mescolate per ottenere una composto omogeneo 11. Stendete una fetta di zucchina grigliata sopra un tagliere e spalmate sopra crema, in modo da ricoprire metà della lunghezza 12.
									

								

															

																		
																															
											
										
																														
																		Arrotolate la zucchina avvolgendo il lato farcito 13, così da formare l’involtino 14. Proseguite con le restanti zucchine fino a esaurimento degli ingredienti. Servite gli involtini di zucchine con qualche granello di pepe rosa e foglioline di menta 15.
									

								

							
					    