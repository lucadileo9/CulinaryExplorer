Difficoltà: Facile
Un uovo in camicia dal cuore fondente, un pane fragrante e una vellutata salsa olandese: è così che nasce il nostro crostino con uova alla benedict e pancetta, arricchito con una nota stuzzicante e croccante conferita da irresistibili dadini di pancetta affumicata. Il segreto per realizzare un perfetto uovo alla benedict è naturalmente la cottura impeccabile dell'uovo: un morbido e candido guscio di albume che racchiude un tuorlo fondente e saporito vi garantirà un'esplosione di gusto al primo taglio. Gustate questo delizioso crostino in occasione di un brunch, come vuole la tradizione statunitense, oppure servitelo come sfizioso e ricco antipasto. 


						
						

														INGREDIENTI
							
							                            
                                
    								
    									
    										
    										554
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    554
    					
    					    					    					
    					    Carboidrati
    					    g
    					    6.8
    					
    					    					    					
    					      di cui zuccheri
    					    g
    					    1.8
    					
    					    					    					
    					    Proteine
    					    g
    					    16.2
    					
    					    					    					
    					    Grassi
    					    g
    					    51.3
    					
    					    					    					
    					      di cui saturi
    					    g
    					    23.8
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    466
    					
    					    					    					
    					    Sodio
    					    mg
    					    1398
    					
    					    				
    			
                            
													


						
														
							
														Ingredienti per 4 crostini
							

							
								

																	Pan brioche
								
								
								
																	4
									fette
																

								

							
								

																	Rucola
								
								
								
																	40
									g
																

								

							
								

																	Pancetta affumicata
								
								
								
																	150
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per le uova in camicia
							

							
								

																	Uova
								
								
								(medie, freschissime)
																	4
									
																

								

							
								

																	Aceto di vino bianco
								
								
								
																	10
									g
																

								

							
								

																	Sale grosso
								
								
								
																	
									q.b.
																

								

							
														
							
						
														
							
														per la salsa olandese
							

							
								

																	Burro chiarificato
								
								
								
																	125
									g
																

								

							
								

																	Tuorli
								
								
								(medi, freschissimi)
																	2
									
																

								

							
								

																	Scalogno
								
								
								
																	10
									g
																

								

							
								

																	Succo di limone
								
								
								
																	½
									
																

								

							
								

																	Acqua
								
								
								
																	20
									g
																

								

							
								

																	Aceto di vino bianco
								
								
								
																	10
									g
																

								

							
								

																	Pepe nero in grani
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il crostino con uova alla benedict e pancetta, iniziate dalla salsa olandese: prendete il burro chiarificato, scioglietelo in un pentolino o nel microonde e tenetelo da parte. Con uno coltellino a lama liscia tritate finemente lo scalogno 1. In un pentolino versate l’aceto 2, l’acqua, il pepe in grani e lo scalogno 3
									

								

															

																		
																																											
											
										
																						
											
										
																						
											
										
																																										
																		e fate bollire il composto 4. Filtrate il liquido fatto bollire, trasferendolo in una casseruola a bagnomaria (oppure predisponete un bagnomaria classico, se non si possiede una casseruola con il bagnomaria incorporato) 5. Aggiungete anche i tuorli 6 nella stessa casseruola.  
									

								

															

																		
																																											
											
										
																						
											
										
																						
											
										
																																										
																		e muniti di frusta sbattete il composto 7 costantemente a fuoco moderato.Salate e continuate a sbattere le uova 8 finché non si saranno addensate. A questo punto versate il burro chiarificato a filo 9, avendo cura di continuare a sbattere costantemente, finché tutto il burro non sarà incorporato e la salsa risulterà “montata” (questa operazione richiederà più o meno 6 minuti).
									

								

															

																		
																																											
											
										
																						
											
										
																						
											
										
																																										
																		A questo punto togliete la casseruola dal fuoco e aggiungete il succo di limone 10. Mettete da parte la salsa 11, mantenendola in caldo, o trasferendola in una ciotola (a temperatura ambiente, non in frigorifero). Tostate il pan brioche in forno in padella con un filo d’olio 12 
									

								

															

																		
																																											
											
										
																						
											
										
																						
											
										
																																										
																		da entrambi i lati 13, sino a renderlo dorato e croccante 14. Saltate in padella la pancetta a dadini 15 
									

								

															

																		
																																											
											
										
																						
											
										
																						
											
										
																																										
																		finchè non saranno croccanti. Scolateli su un vassoio rivestito con carta assorbente 16. Per ultimo dedicatevi alla cottura delle uova, così da servirle calde. In una pentola versate l’acqua e l’aceto 17, ponetela a scaldare e, nel frattempo, rompete l'uovo in una ciotolina a parte, facendo attenzione a non danneggiare il tuorlo. Una volta che l'acqua avrà raggiunto il bollore, mescolate con una frusta per creare un vortice 18, 
									

								

															

																		
																																											
											
										
																						
											
										
																						
											
										
																																										
																		al centro del quale verserete l'uovo intero 19. Attendete che l’uovo emerga leggermente. Prima di poter togliere l’uovo dall’acqua attendete un paio di minuti. Tiratelo su con la schiumarola 20, poggiatelo su un piatto e ripetete la stessa operazione per le uova restanti. Ora componete le vostre uova alla benedettina: adagiate la rucola sul pan brioche tostato 21, 
									

								

															

																		
																																											
											
										
																						
											
										
																						
											
										
																																										
																		adagiate sopra l’uovo ancora tiepido 22 e aggiungete un cucchiaio abbondante di salsa olandese 23. Pepate a piacere e decorate il crostino con la pancetta a cubetti 24.
									

								

							
					    