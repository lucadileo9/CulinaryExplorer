Difficoltà: Media
I fiori di zucca sono tra gli ingredienti estivi più amati: fiori di zucca cotti al forno, in frittelle di sciurilli oppure con vari ripieni. Oggi vi proponiamo i fiori di zucca ripieni di carne! Questa ricetta combina la croccantezza della frittura perfetta con un goloso ripieno di carne di manzo e besciamella ricca, con aggiunta di Grana Padano DOP. Un upgrade più goloso, perché al posto di realizzare dei semplici fiori di zucca fritti, li abbiamo farciti, chiusi bene e tuffati in una pastella morbida che li avvolgerà pienamente per regalarvi un antipasto fritto da leccarsi le dita!


						
						

														INGREDIENTI
							
													


						
														
							
														Per 20 fiori ripieni
							

							
								

																	Fiori di zucca
								
								
								(circa 18-20 pezzi)
																	180
									g
																

								

							
								

																	Macinato di manzo
								
								
								
																	300
									g
																

								

							
								

																	Vino bianco
								
								
								
																	40
									g
																

								

							
								

																	Maggiorana
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la besciamella ricca
							

							
								

																	Latte intero
								
								
								
																	500
									g
																

								

							
								

																	Burro
								
								
								
																	50
									g
																

								

							
								

																	Farina 00
								
								
								
																	50
									g
																

								

							
								

																	Grana Padano DOP
								
								
								(da grattugiare)
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la pastella
							

							
								

																	Acqua
								
								
								(tiepida)
																	220
									g
																

								

							
								

																	Farina 00
								
								
								
																	150
									g
																

								

							
								

																	Lievito di birra fresco
								
								
								
																	15
									g
																

								

							
								

																	Zucchero
								
								
								
																	6
									g
																

								

							
								

																	Sale fino
								
								
								
																	5
									g
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per friggere
							

							
								

																	Olio di semi di girasole
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i fiori di zucca ripieni di carne, iniziate proprio dal ripieno. In una padella versate un filo d'olio e rosolate la carne di manzo 1: mescolate spesso e cuocete circa 10 minuti a fuoco vivace. Quando sarà ben sigillata, potete sfumare con vino bianco 2, poi salate e pepate a piacere 3. Tenete da parte a intiepidire.
									

								

															

																		
																																											
											
										
																						
											
										
																						
											
										
																																										
																		Passate alla besciamella: scaldate il latte in un pentolino, mentre in un tegame capiente versate il burro e fatelo sciogliere. Una volta fuso, potete versare la farina in un colpo solo 4, mescolate con la frusta in modo che si formi il roux. A quel punto si può versare il latte caldo 5 e continuare a mescolare con la frusta 6. Salate e pepate.
									

								

															

																		
																																											
											
										
																						
											
										
																						
											
										
																																										
																		Una volta addensata 7, spegnete il fuoco e unite il Grana Padano DOP grattugiato 8. Mescolate 9, coprite con pellicola e tenete da parte a intiepidire.
									

								

															

																		
																															
											
										
																														
																		Preparate ora la pastella: sciogliete il lievito di birra fresco in acqua tiepida 10, mescolate e versate il tutto in una ciotola in cui avrete messo la farina 11. Mescolate e poi unite zucchero e sale 12.
									

								

															

																		
																															
											
										
																														
																		Una volta pronta 13, coprite con pellicola e lasciate riposare a temperatura ambiente per 30 minuti. A questo punto la besciamella si sarà intiepidita, quindi potete unire la carne 14. Mescolate e profumate con la maggiorana tritata 15. 
									

								

															

																		
																															
											
										
																														
																		Versate il ripieno in una ciotola bassa e ampia, coprite con pellicola a contatto e lasciate il ripieno da parte a raffreddare completamente 16. Pulite i fiori di zucca con un pennellino o un panno asciutto con delicatezza, poi estraete, sempre delicatamente e senza rompere il fiore, il pistillo 17. Farcite i fiori di zucca, a metà, con il ripieno ormai freddo che avrete inserito in sac-à-poche senza bocchetta 18.
									

								

															

																		
																															
											
										
																														
																		Sigillate il fiore attorcigliando delicatamente la parte finale dei petali 19. Adagiateli man mano su un vassoio, nel frattempo scaldate l'olio di semi per arrivare a 160°-165° (da misurare con un termometro da cucina). Tuffate i fiori di zucca nella pastella lievitata 20, avendo cura di ricoprirli interamente 21.
									

								

															

																		
																																											
											
										
																						
											
										
																						
											
										
																																										
																		Per questa fase di cottura, raccomandiamo massima attenzione per evitare scottature o schizzi di olio bollente: friggete 2-3 fiori di zucca alla volta per evitare che si abbassi eccessivamente la temperatura dell'olio 22, girandoli durante la cottura. Una volta dorati uniformemente 23, scolateli su carta per fritti, quindi serviteli ancora caldi 24!
									

								

							
					    