Difficoltà: Media
Una friabile base di biscotto, uno strato di ricca e fresca crema yogurt, una copertura irresistibile di gelatina di fragole e frutti di bosco e una sontuosa corona di piccoli frutti e foglioline di menta…un dolce così sembra arrivare direttamente dalla vetrina di una pasticceria del centro. E invece, con la nostra ricetta, la tirerete fuori proprio dal frigo della vostra cucina, lasciando di stucco tutta la famiglia! Preparare la torta di yogurt con gelatina di fragole e frutti di bosco non sarà solo facile, ma anche comodo: senza cottura, questo dolce si può preparare in largo anticipo, e la preparazione si può “sospendere” tra uno strato e l’altro. L’ideale per chi, tra lavoro e mille impegni, vuole preparare un dolce approfittando dei ritagli di tempo a casa. La sua consistenza golosa e il suo sapore dolce e asprigno rendono questo dolce il dessert perfetto per l’estate, ma se volete sorprendere i vostri bambini, offritela loro come merenda speciale… preparata per magia, con l’aiuto dei folletti del bosco!


						
						

														INGREDIENTI
							
							                            
                                
    								
    									
    										
    										621
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    621
    					
    					    					    					
    					    Carboidrati
    					    g
    					    68.8
    					
    					    					    					
    					      di cui zuccheri
    					    g
    					    56.5
    					
    					    					    					
    					    Proteine
    					    g
    					    15.5
    					
    					    					    					
    					    Grassi
    					    g
    					    31.6
    					
    					    					    					
    					      di cui saturi
    					    g
    					    18.1
    					
    					    					    					
    					    Fibre
    					    g
    					    4.3
    					
    					    					    					
    					    Colesterolo
    					    mg
    					    112
    					
    					    					    					
    					    Sodio
    					    mg
    					    184
    					
    					    				
    			
                            
													


						
														
							
														Ingredienti per la base da 22 cm
							

							
								

																	Biscotti Digestive
								
								
								
																	180
									g
																

								

							
								

																	Burro
								
								
								
																	100
									g
																

								

							
														
							
						
														
							
														Per la crema di yogurt
							

							
								

																	Yogurt greco
								
								
								
																	650
									g
																

								

							
								

																	Ricotta vaccina
								
								
								
																	650
									g
																

								

							
								

																	Zucchero a velo
								
								
								
																	130
									g
																

								

							
								

																	Panna fresca liquida
								
								
								
																	100
									g
																

								

							
								

																	Gelatina
								
								
								
																	15
									g
																

								

							
								

																	Baccello di vaniglia
								
								
								
																	1
									
																

								

							
														
							
						
														
							
														Per la gelatina di fragole e frutti di bosco
							

							
								

																	Fragole
								
								
								
																	800
									g
																

								

							
								

																	Lamponi
								
								
								
																	100
									g
																

								

							
								

																	Mirtilli
								
								
								
																	100
									g
																

								

							
								

																	Zucchero a velo
								
								
								
																	150
									g
																

								

							
								

																	Gelatina in fogli
								
								
								
																	15
									g
																

								

							
														
							
						
														
							
														Per la guarnizione
							

							
								

																	Fragole
								
								
								
																	1
									
																

								

							
								

																	Lamponi
								
								
								
																	25
									g
																

								

							
								

																	Mirtilli
								
								
								
																	25
									g
																

								

							
								

																	Ribes
								
								
								
																	100
									g
																

								

							
								

																	Menta
								
								
								
																	1
									rametto
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta di yogurt con gelatina di fragole e frutti di bosco, cominciate inserendo i biscotti nel mixer 1 e azionando le lame per ridurli in polvere. Trasferite la polvere di biscotto in una ciotola e unite il burro, che avrete fatto sciogliere in un pentolino 2. Amalgamate bene 3 per ottenere un composto omogeneo.
									

								

															

																		
																															
											
										
																														
																		Foderate con carta da forno uno stampo a cerniera del diametro di 22 cm e distribuite il composto sul fondo 4, premendo con il dorso di un cucchiaio per ottenere una base compatta e liscia 5. Trasferite in freezer a rassodare per almeno mezzora, in modo che il composto si solidifichi. Nel frattempo dedicatevi alla crema: setacciate la ricotta in una ciotola 6, in modo da eliminare il siero.
									

								

															

																		
																															
											
										
																														
																		Aggiungete lo yogurt greco 7 e, con una spatola o una frusta, cominciate ad amalgamare. Unite lo zucchero a velo 8, prendete quindi la bacca di vaniglia, incidetela nel senso della lunghezza e raschiate i semini con la punta di un coltellino 9.
									

								

															

																		
																															
											
										
																														
																		Aggiungete i semi di vaniglia al composto cremoso 10 e amalgamate ancora, fino a renderlo omogeneo 11. A questo punto mettete in ammollo la gelatina per circa 10 minuti in acqua fredda 12.
									

								

															

																		
																															
											
										
																														
																		Scaldate la panna in un pentolino, e trascorso il tempo di ammollo strizzate la gelatina ormai morbida e unitela alla panna calda 13, mescolando fino a farla sciogliere completamente. Unite il liquido al composto cremoso allo yogurt 14, mescolate accuratamente per incorporarlo in maniera uniforme quindi estraete lo stampo a cerniera dal freezer e versate il composto sulla base di biscotto 15, livellandolo delicatamente.
									

								

															

																		
																															
											
										
																														
																		Mettete in frigo a rassodare per bene per almeno 2 ore 16. Nel frattempo occupatevi della gelatina per la copertura. Pulite e lavate le fragole e tagliatele a metà 17. Ponetele in una capiente padella insieme ai lamponi 18
									

								

															

																		
																															
											
										
																														
																		E ai mirtilli 19, e aggiungete anche lo zucchero a velo 20. Mescolate e fate cuocere a fuoco dolce per almeno 10 minuti, quindi filtrate attraverso un setaccio la purea ottenuta 21.
									

								

															

																		
																															
											
										
																														
																		Trasferite la purea in un pentolino 22, mettete in ammollo la gelatina in acqua fredda per 10 minuti 23, strizzatela e unitela alla purea calda nel pentolino 24, mescolando bene per farla sciogliere completamente.
									

								

															

																		
																															
											
										
																														
																		Filtrate il composto 25 e lasciatelo intiepidire, poi versatelo nella tortiera sopra lo strato di crema di yogurt che nel frattempo si sarà rassodato 26. Livellate bene e trasferite in frigo, dove la torta dovrà rassodare per ancora 2 ore 27.
									

								

															

																		
																															
											
										
																														
																		Trascorso il tempo, aprite lo stampo e rimuovete delicatamente la carta da forno 28. Poggiate la torta di yogurt su un’alzata o un vassoio da portata 29, ed infine, prima di servirla, decoratela con i frutti di bosco, la fragola intera e le foglioline di menta 30.
									

								

							
					    