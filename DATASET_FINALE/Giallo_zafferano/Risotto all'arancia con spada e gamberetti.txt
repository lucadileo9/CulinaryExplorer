Difficoltà: Facile
Gli agrumi arricchiscono di colore i banchi della frutta in inverno e donano un profumo unico alle nostre ricette, come al risotto all'arancia con spada e gamberetti. Deliziati dalla semplice bontà del risotto all’arancia e al limone, vi proponiamo una raffinata variante di mare. Per calarci completamente nell’atmosfera natalizia abbiamo sfumato il riso con lo spumante ma, a differenza della ricetta con le capesante, abbiamo utilizzato anche il succo di arancia per portarlo a cottura. Ad aggiungere quel tocco di eleganza in più ci penserà la tartare di gamberetti con cui il piatto viene completato, che si cuocerà leggermente a contatto con il risotto ancora caldo. Preparate i bicchieri per il brindisi e stupite i vostri ospiti portando in tavola un primo piatto prelibato come il risotto all’arancia con spada e gamberetti!


												
						
						

														INGREDIENTI
							
							                            
                                
    								
    									
    										
    										529
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    529
    					
    					    					    					
    					    Carboidrati
    					    g
    					    83
    					
    					    					    					
    					      di cui zuccheri
    					    g
    					    19.6
    					
    					    					    					
    					    Proteine
    					    g
    					    24.2
    					
    					    					    					
    					    Grassi
    					    g
    					    9.2
    					
    					    					    					
    					      di cui saturi
    					    g
    					    1.82
    					
    					    					    					
    					    Fibre
    					    g
    					    5
    					
    					    					    					
    					    Colesterolo
    					    mg
    					    94
    					
    					    					    					
    					    Sodio
    					    mg
    					    428
    					
    					    				
    			
                            
													


						
							
							

							
								

																	Riso Carnaroli
								
								
								
																	320
									g
																

								

							
								

																	Pesce spada
								
								
								
																	300
									g
																

								

							
								

																	Gamberetti
								
								
								
																	200
									g
																

								

							
								

																	Porri
								
								
								
																	400
									g
																

								

							
								

																	Succo d'arancia
								
								
								(di circa 4-5 arance)
																	600
									g
																

								

							
								

																	Scorza d'arancia
								
								
								
																	1
									
																

								

							
								

																	Spumante
								
								
								brut
																	400
									g
																

								

							
								

																	Peperoncino in polvere
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il risotto all’arancia con spada e gamberetti, per prima cosa occupatevi del pesce: pulite il pesce spada eliminando la pelle e l’osso centrale, poi tagliate la polpa a cubetti 1. Sgusciate i gamberetti privandoli della testa e del carapace 2, estraete il filo nero dal dorso e tritate la polpa al coltello 3.
									

								

															

																		
																															
											
										
																														
																		Trasferite i gamberetti in una ciotola, aggiungete la scorza d’arancia grattugiata 4, olio 5, sale e un pizzico di peperoncino 6. Mescolate bene, coprite con pellicola e riponete in frigorifero a marinare mentre proseguite con la ricetta.
									

								

															

																		
																															
											
										
																														
																		Ora mondate i porri e tagliateli a rondelle 7, poi tenetene da parte circa 50 g. Rosolate il resto dei porri in una casseruola dove avrete fatto scaldare un giro d’olio 8, poi unite il pesce spada 9 e lasciate insaporire brevemente.
									

								

															

																		
																															
											
										
																														
																		Ora versate il riso 10 e tostatelo a fuoco vivace per un paio di minuti, mescolando spesso 11. Sfumate con lo spumante 12 e lasciatelo evaporare completamente, poi abbassate la fiamma e regolate di sale e di pepe.
									

								

															

																		
																															
											
										
																														
																		A questo punto portate a cottura il riso aggiungendo il succo di arancia poco per volta, mescolando spesso e aspettando che il liquido venga assorbito prima di aggiungerne altro 13. Nel frattempo scaldate abbondante olio in un’altra padella e friggete i porri tenuti da parte 14, poi scolateli e trasferiteli su carta assorbente per eliminare l’olio in eccesso 15.
									

								

															

																		
																															
											
										
																														
																		Quando il riso sarà cotto 16, spegnete la fiamma, versate un filo di olio a crudo e lasciate riposare per qualche minuto. Impiattate il risotto e completate aggiungendo al centro di ogni piatto una cucchiaiata di gamberetti marinati 17 e una manciata di porri fritti 18.
									

								

															

																		
																															
											
										
																														
																		Condite con un filo d’olio 19, guarnite con del prezzemolo tritato 20 e servite il vostro risotto all’arancia con spada e gamberetti 21!
									

								

							
					    