Difficoltà: Media
Le alghe vengono usate da sempre in cucina per valorizzarne al meglio le proprietà, come nel caso dell’alga kombu, di cui si sfrutta l'aroma spiccatamente sapido per insaporire il riso che si usa per il sushi, oppure l’alga nori, che con i suoi fogli è perfetta per arrotolare i temaki. Tra queste alghe ce n'è una in particolare che si sta diffondendo negli ultimi anni: la spirulina. Questa alga è molto apprezzata perché apporta innumerevoli benefici all’organismo, inoltre è un colorante naturale che tinge di un bel verde brillante i cibi. Con la ricetta della nostra pasta alla spirulina, abbiamo voluto sfruttare questa proprietà dell’alga realizzando dei colorati nidi di tagliatelle conditi con verdure saltate e salmone. Un primo piatto fresco, genuino e insolito da proporre agli amici, magari sfidandoli a indovinare l’ingrediente segreto che si cela nella pietanza!


						
						

														INGREDIENTI
							
							                            
                                
    								
    									
    										
    										466
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    466
    					
    					    					    					
    					    Carboidrati
    					    g
    					    77.7
    					
    					    					    					
    					      di cui zuccheri
    					    g
    					    6.3
    					
    					    					    					
    					    Proteine
    					    g
    					    19.8
    					
    					    					    					
    					    Grassi
    					    g
    					    8.5
    					
    					    					    					
    					      di cui saturi
    					    g
    					    1.78
    					
    					    					    					
    					    Fibre
    					    g
    					    4.8
    					
    					    					    					
    					    Colesterolo
    					    mg
    					    98
    					
    					    					    					
    					    Sodio
    					    mg
    					    725
    					
    					    				
    			
                            
													


						
														
							
														Ingredienti per la pasta
							

							
								

																	Alga Spirulina
								
								
								in polvere
																	10
									g
																

								

							
								

																	Farina 00
								
								
								
																	200
									g
																

								

							
								

																	Uova
								
								
								( 2 medie)
																	100
									g
																

								

							
														
							
						
														
							
														per il condimento
							

							
								

																	Zucchine
								
								
								( circa 1)
																	100
									g
																

								

							
								

																	Pomodorini datterini
								
								
								
																	100
									g
																

								

							
								

																	Carote
								
								
								(circa 2)
																	100
									g
																

								

							
								

																	Salmone affumicato
								
								
								
																	80
									g
																

								

							
								

																	Cipollotto fresco
								
								
								
																	60
									g
																

								

							
								

																	Olive taggiasche
								
								
								
																	30
									g
																

								

							
								

																	Basilico
								
								
								
																	
									q.b.
																

								

							
								

																	Menta
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Acqua
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta alla spirulina iniziate preparando la pasta fresca: setacciate la farina in una ciotola 1, aggiungete poi la spirulina 2 e le uova 3.
									

								

															

																		
																															
											
										
																														
																		Impastate fino ad amalgamare per bene gli ingredienti 4. Infarinate il piano di lavoro e continuate a lavorare qui la pasta 5. Formate una palla e avvolgetela con la pellicola 6. Lasciate riposare l’impasto in frigorifero per almeno 30 minuti.
									

								

															

																		
																															
											
										
																														
																		Trascorsi i 30 minuti di riposo della pasta, trasferite il panetto su un piano ben infarinato 7 e stendetelo con un mattarello 8 fino a raggiungere 1 millimetro di spessore (non lesinate, al bisogno, con la quantità di farina poiché la spirulina tende a inumidire parecchio l’impasto). Aggiungete altra farina sulla superficie della sfoglia che avrete tirato 9,
									

								

															

																		
																															
											
										
																														
																		arrotolatela per creare un salsicciotto 10 e poi con un tarocco o un coltello a lama liscia realizzate delle tagliatelle di mezzo centimetro di spessore 11. Srotolate le vostre tagliatelle e adagiatele su un vassoio 12.
									

								

															

																		
																															
											
										
																														
																		Ora occupatevi del condimento: tagliate a rondelle il cipollotto 13, le carote precedentemente pelate 14 e le zucchine 15.
									

								

															

																		
																															
											
										
																														
																		In una padella fate soffriggere dolcemente per qualche minuto il cipollotto con un filo d’olio 16, aggiungete i pomodorini interi 17 e alzando la fiamma versate poca acqua (circa una tazzina da caffè) 18.
									

								

															

																		
																															
											
										
																														
																		Abbassate la fiamma e iniziate a schiacciare i pomodorini. A fiamma media aggiungete le zucchine, le carote 19 e le olive 20. Salate e pepate il condimento e aggiungete un’altra tazzina da caffè d’acqua. Abbassate nuovamente la fiamma e fate cuocere il condimento per circa 20 minuti, avendo cura di aggiungere ancora un po’ d’acqua se il condimento dovesse asciugarsi troppo 21. Intanto ponete sul fuoco una pentola colma di acqua salata che servirà per la cottura della pasta.
									

								

															

																		
																															
											
										
																														
																		Trascorso il tempo di cottura del condimento, spegnete la fiamma e aggiungete il salmone affumicato spezzettato con le mani 22 (il salmone si aggiunge a fiamma spenta perché basterà che sfrutti il calore del condimento), poi profumate con le foglioline di basilico e di menta 23. Cuocete la pasta 24 per circa 4-5 minuti al massimo
									

								

															

																		
																															
											
										
																														
																		e scolatela direttamente nella padella per unirla al condimento 25. Saltatela a fiamma dolce, aggiungendo mezzo mestolo d’acqua di cottura 26. Servite la vostra pasta con del pepe nero e un filo d’olio di oliva 27.
									

								

							
					    