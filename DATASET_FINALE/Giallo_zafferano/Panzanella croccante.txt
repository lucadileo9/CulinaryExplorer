Difficoltà: Molto facile
La panzanella toscana è una delle ricette più povere e rappresentative della nostra cucina, anche se in verità le sue sono origini incerte. Una versione romantica della storia narra che questo piatto, dall’apparenza così contadina, sia invece nato a bordo dei pescherecci, dove i marinai, che nei lunghi periodi in mare avevano a disposizione solo pane raffermo e poco altro, presero l’abitudine di condirlo con la cipolla e bagnarlo con l’acqua di mare, per renderlo nuovamente morbido… la versione della panzanella che vi presentiamo oggi, però, è una vera e propria rivisitazione della ricetta originale: abbiamo infatti voluto renderla più croccante, più ricca, più moderna e colorata! Non è più “la panzanella”, ma semplicemente “una panzanella”. Come per la versione invernale, cambiano accostamenti e sapori, il vero protagonista rimane lui, il pane raffermo, uno degli ingredienti simbolo della tradizione antispreco, culinaria ma anche e soprattutto culturale, del nostro paese. Provate anche voi la nostra versione della panzanella: un piatto così umile non è mai stato così gustoso!


						
						

														INGREDIENTI
							
							                            
                                
    								
    									
    										
    										234
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    234
    					
    					    					    					
    					    Carboidrati
    					    g
    					    23.4
    					
    					    					    					
    					      di cui zuccheri
    					    g
    					    4.2
    					
    					    					    					
    					    Proteine
    					    g
    					    6.6
    					
    					    					    					
    					    Grassi
    					    g
    					    12.6
    					
    					    					    					
    					      di cui saturi
    					    g
    					    1.86
    					
    					    					    					
    					    Fibre
    					    g
    					    3.3
    					
    					    					    					    					
    					    Sodio
    					    mg
    					    498
    					
    					    				
    			
                            
													


						
														
							
														Ingredienti per la panzanella
							

							
								

																	Pane raffermo
								
								
								ai cereali
																	120
									g
																

								

							
								

																	Cipolle rosse di Tropea
								
								
								
																	55
									g
																

								

							
								

																	Zucchine bianche
								
								
								
																	185
									g
																

								

							
								

																	Fagiolini
								
								
								
																	100
									g
																

								

							
								

																	Pinoli
								
								
								
																	30
									g
																

								

							
								

																	Basilico
								
								
								
																	15
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Aceto balsamico
								
								
								
																	15
									g
																

								

							
								

																	Sale fino
								
								
								
																	
									q.b.
																

								

							
								

																	Sale grosso
								
								
								(per le cipolle)
																	4
									cucchiai
																

								

							
														
							
						
														
							
														Per i pomodorini confit
							

							
								

																	Pomodorini ciliegino
								
								
								
																	200
									g
																

								

							
								

																	Olio extravergine d'oliva
								
								
								 
																	15
									g
																

								

							
								

																	Sale fino
								
								
								
																	
									q.b.
																

								

							
								

																	Zucchero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la panzanella, cominciate dai pomodorini confit. Lavate i pomodori datterini e tagliateli a metà nel senso della lunghezza 1, quindi disponeteli su una leccarda coperta di carta da forno, mantenendo la parte tagliata verso l’alto, e irrorateli con l’olio extravergine 2. Spolverate poi sui pomodorini il sale e lo zucchero 3.
									

								

															

																		
																															
											
										
																														
																		Cuocete i pomodorini in forno ventilato preriscaldato a 100°, per 1 ora e mezza, tenendo lo sportello del forno leggermente aperto (in alternativa potete usare il forno statico preriscaldato a 120° per circa due ore) 4. Nel frattempo occupatevi della cipolla: affettatela a fette spesse, di circa 2-3 mm 5 e poi tagliate ogni fetta in 4 spicchi. Ponete la cipolla tagliata in una ciotola piena di acqua fredda, coprendola con 2 cucchiai di sale grosso 6. Lasciatele a bagno per circa 1 ora, cambiando l’acqua e il sale dopo mezzora: dopo questo trattamento risulteranno più digeribili.
									

								

															

																		
																															
											
										
																														
																		Passate alla preparazione del pane: tagliate i panini a fette spesse, e riducetele a dadini 7. Distribuite i dadini di pane su una leccarda coperta di carta forno, e tostateli in forno statico preriscaldato a 200° per circa 8 minuti, per renderlo fragrante 8. Tostate qualche minuto anche i pinoli in una padella antiaderente, girandoli non appena prendono colore 9.
									

								

															

																		
																															
											
										
																														
																		Lavate le zucchine e i fagiolini. Rimuovete le punte dai fagiolini 10 e taglaiteli a tocchetti 11. Tagliate a dadini anche le zucchine 12. Sbollentate le verdure in acqua bollente salata, per 4 minuti dalla ripresa del bollore.
									

								

															

																		
																															
											
										
																														
																		Scolate le verdure e raffreddatele in acqua ghiacciata, per interrompere la cottura e fissare il colore 13. Ponetele in una ciotola e unite le cipolle, scolate e sciacquate 14, e l’olio 15.
									

								

															

																		
																															
											
										
																														
																		Condite anche con il sale 16 e l’aceto balsamico 17, quindi amalgamate bene 18.
									

								

															

																		
																															
											
										
																														
																		Unite adesso il pane tostato 19, i pinoli 20 e il basilico spezzettato grossolanamente a mano 21.
									

								

															

																		
																															
											
										
																														
																		Incorporate infine i pomodorini confit 22, e mescolate delicatamente 23. Lasciate riposare la vostra panzanella non più di 10 minuti prima di gustarla 24, in modo che rimanga croccante.
									

								

							
					    