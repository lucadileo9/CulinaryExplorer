Difficoltà: Facile
Il Plumcake ananas e yogurt greco è un dolce delicato e goloso perfetto da gustare a colazione o a merenda. Proprio come nel caso di questi muffin ciò che rende straordinariamente morbido e leggero l'impasto è proprio la presenza dello yogurt greco, che sostituisce parzialmente la parte grassa della ricetta. Oltre a donare questa morbidezza speciale lo yogurt greco rilascia un gusto particolare al dolce, leggermente acido che viene contrastato dalla dolcezza dell'ananas sciroppato che rende il plumcake incredibilmente buono! E per trasformarlo in un dessert per il dopo cena provate a scaldarne una fetta e servitelo insieme ad una pallina di gelato alla vaniglia! 

E se siete amanti dei plumcake provate anche questo, realizzato con gli albumi avanzati!


						
						

														INGREDIENTI
							
													


						
														
							
														Ingredienti per uno stampo 28x10 cm
							

							
								

																	Yogurt greco
								
								
								5% grassi
																	200
									g
																

								

							
								

																	Farina 00
								
								
								
																	250
									g
																

								

							
								

																	Zucchero
								
								
								
																	150
									g
																

								

							
								

																	Olio di semi
								
								
								
																	50
									ml
																

								

							
								

																	Uova
								
								
								medie
																	3
									
																

								

							
								

																	Lievito in polvere per dolci
								
								
								
																	1
									bustina
																

								

							
								

																	Scorza di limone
								
								
								
																	½
									
																

								

							
								

																	Ananas
								
								
								sciroppato, già scolato
																	340
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per decorare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il plumcake all'ananas e yogurt greco iniziate a realizzare l'impasto. Versate le uova in una ciotola, unite lo zucchero 1 e montate con le fruste elettriche 2 fino ad ottenere una massa spumosa 3.
									

								

															

																		
																															
											
										
																														
																		Aggiungete poi la scorza grattugiata di limone 4, un pizzico di sale 5 e lo yogurt greco 6.
									

								

															

																		
																															
											
										
																														
																		Lavorate ancora con le fruste elettriche, questa volta a velocità bassa 7. Quando lo yogurt sarà ben incorporato aggiungete la farina 8 e il lievito 9 precedentemente setacciati.
									

								

															

																		
																															
											
										
																														
																		Unite l'olio di semi 10 e lavorate ancora con le fruste 11 fino ad ottenere un impasto liscio e compatto 12.
									

								

															

																		
																															
											
										
																														
																		Scolate poi l'ananas 13 e prendetene 150 g. Tagliatelo a cubetti abbastanza grandi 14 e versateli nell'impasto 15.
									

								

															

																		
																															
											
										
																														
																		Mescolate con una spatola 16 e versate all'interno di uno stampo da 28x10 cm precedentemente imburrato e infarinato. Livellate la superficie con una spatola 17. Tagliate poi a metà le 3 fette di ananas rimasto 18
									

								

															

																		
																															
											
										
																														
																		e utilizzatele per decorare la superficie del plumcake 19. Cuocete in forno statico preriscaldato a 180° per 40 minuti, poi sfornatelo 20 e lasciatelo raffreddare completamente prima di sformarlo e decorarlo con lo zucchero a velo 21.
									

								

							
					    