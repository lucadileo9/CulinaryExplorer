Difficoltà: Difficile
Vi abbiamo già svelato tutti i trucchi per realizzare dei perfetti cavatelli fatti in casa, ora non vi resta che scoprire un condimento sfizioso con la nostra ricetta dei cavatelli ai frutti di mare. In questo primo piatto di pesce troverete cozze, vongole, fasolari e cannolicchi, un quartetto saporito che arricchirà di gusto i vostri gnocchetti di semola. Preparare a mano la pasta fresca sarà una grande soddisfazione, inoltre accompagnarla con questo sughetto profumato renderà ancora più prelibato il vostro piatto!


						
						

														INGREDIENTI
							
							                            
                                
    								
    									
    										
    										539
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    539
    					
    					    					    					
    					    Carboidrati
    					    g
    					    85
    					
    					    					    					
    					      di cui zuccheri
    					    g
    					    4.7
    					
    					    					    					
    					    Proteine
    					    g
    					    30.2
    					
    					    					    					
    					    Grassi
    					    g
    					    8.7
    					
    					    					    					
    					      di cui saturi
    					    g
    					    1.5
    					
    					    					    					
    					    Fibre
    					    g
    					    4.9
    					
    					    					    					
    					    Colesterolo
    					    mg
    					    181
    					
    					    					    					
    					    Sodio
    					    mg
    					    746
    					
    					    				
    			
                            
													


						
														
							
														Ingredienti per i cavatelli
							

							
								

																	Semola di grano duro rimacinata
								
								
								
																	400
									g
																

								

							
								

																	Acqua
								
								
								a temperatura ambiente
																	240
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per il condimento
							

							
								

																	Cozze
								
								
								
																	500
									g
																

								

							
								

																	Vongole
								
								
								
																	500
									g
																

								

							
								

																	Cannolicchi
								
								
								
																	500
									g
																

								

							
								

																	Fasolari
								
								
								
																	500
									g
																

								

							
								

																	Pomodorini ciliegino
								
								
								
																	300
									g
																

								

							
								

																	Peperoncino fresco
								
								
								
																	2
									
																

								

							
								

																	Prezzemolo
								
								
								
																	
									q.b.
																

								

							
								

																	Aglio
								
								
								
																	2
									spicchi
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i cavatelli ai frutti di mare come prima cosa mettete in ammollo in acqua fredda e sale grosso le vongole, i fasolari e i cannolicchi. Serviranno tre ciotole diverse e un paio d’ore di ammollo 1. Di tanto in tanto dovrete cambiare l’acqua. Occupatevi dell’impasto dei cavatelli: in una ciotola versate la semola e il sale 2. Aggiungete a filo l'acqua mentre impastate a mano 3.
									

								

															

																		
																																											
											
										
																						
											
										
																						
											
										
																																										
																		Una volta raccolti gli ingredienti 4, trasferitevi su una spianatoia e impastate per 5-10 minuti 5. Formate un panetto, avvolgetelo con della pellicola 6 e fate riposare per 30 minuti a temperatura ambiente.
									

								

															

																		
																																											
											
										
																						
											
										
																						
											
										
																																										
																		Trascorso il tempo di riposo, prendete una parte dell'impasto, il resto tenetelo coperto per non farlo seccare 7. Stendete l'impasto creando un filoncino spesso circa 1 cm 8. Dividetelo a sua volta in pezzetti di circa 1 cm 9.
									

								

															

																		
																																											
											
										
																						
											
										
																						
											
										
																																										
																		Aggiungete ancora un pizzico di semola e date forma ai cavatelli. Usate la parte lunga del pollice e aiutatevi a schiacciare e, contemporaneamente, a trascinare in avanti il pezzetto di impasto 10: in questo modo otterrete il primo cavatello 11. Adagiate man mano la pasta su un vassoio infarinato e proseguite in questo modo sino a terminare l'impasto 12. 
									

								

															

																		
																																											
											
										
																						
											
										
																						
											
										
																																										
																		Lavate e tagliate i pomodorini in quarti 13. Versateli quindi in padella con un filo d’olio 14, fateli sfrigolare qualche istante e poi abbassate la fiamma, aggiungete un pizzico di sale e fate cuocere a fuoco dolce per 10-15 minuti. Pulite ora le cozze sotto un filo d’acqua 15, togliendo con un coltellino le impurità in superficie e la parte filamentosa (bisso). 
									

								

															

																		
																																											
											
										
																						
											
										
																						
											
										
																																										
																		Occupatevi del sugo: incidete un peperoncino, in una casseruola versate l'olio, uno spicchio d'aglio e il peperoncino 16. Scaldate l'olio e versate i fasolari 17 e i cannolicchi 18.
									

								

															

																		
																																											
											
										
																						
											
										
																						
											
										
																																										
																		Coprite con coperchio 19 e aspettate qualche minuto che si schiudano. Intanto, in un altro tegame, scaldate un giro d'olio con un altro spicchio d'aglio e peperoncino inciso, versate le cozze 20 e le vongole 21.  
									

								

															

																		
																																											
											
										
																						
											
										
																						
											
										
																																										
																		Chiudete con il coperchio 22 e lasciate schiuderle 23. Ora recuperate anche i cannolicchi e i fasolari che si sono aperti 24. 
									

								

															

																		
																																											
											
										
																						
											
										
																						
											
										
																																										
																		Scolate i frutti di mare e tenete da parte il liquido di cottura 26. Sgusciatene una buna parte, tenetene invece alcuni con il guscio per decorare i piatti 26. Ponete sul fuoco un tegame colmo di acqua e al bollore salate e cuocete i vostri cavatelli freschi al dente 27. Ci vorranno pochissimi minuti. 
									

								

															

																		
																																											
											
										
																						
											
										
																						
											
										
																																										
																		Bagnate i pomodorini del sughetto con un po’ di liquido di cottura dei frutti di mare 28 e poi scolate i cavatelli direttamente nel condimento 29. Mescolate, unite al bisogno altro liquido di cottura, mentre li fate insaporire. Spegnete la fiamma e unite i frutti di mare sgusciati e quelli interi 30.    
 
 
 
									

								

															

																		
																																											
											
										
																						
											
										
																						
											
										
																																										
																		Spolverizzate con prezzemolo tritato 31 e un pizzico di pepe nero. Terminate con un giro d’olio a crudo 32 e gustate subito i cavatelli ai frutti di mare 33.
 
									

								

							
					    