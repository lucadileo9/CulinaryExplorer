Difficoltà: Media
Chi di voi sfogliando vecchi ricettari di cucina non ha incontrato i tradizionali spaghetti o risotti mare e monti? L’accostamento tipico è quello dei funghi con i molluschi o i crostacei che ha ispirato la ricetta dei tonnarelli alle vongole, porcini e pomodorini. Un'appetitosa variante dei classici spaghetti alle vongole, perfetta per la tavola autunnale. Nidi di tonnarelli, un formato di spaghetti a sezione quadrata, racchiudono polposi funghi porcini, succulenti pomodorini e tante vongole saporite. Ingredienti di mare e di terra si incontrano per dare vita ad un succulento primo piattom tutto da provare!


												
						
						

														INGREDIENTI
							
							                            
                                
    								
    									
    										
    										504
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    504
    					
    					    					    					
    					    Carboidrati
    					    g
    					    67.7
    					
    					    					    					
    					      di cui zuccheri
    					    g
    					    6
    					
    					    					    					
    					    Proteine
    					    g
    					    19.1
    					
    					    					    					
    					    Grassi
    					    g
    					    16.3
    					
    					    					    					
    					      di cui saturi
    					    g
    					    2.74
    					
    					    					    					
    					    Fibre
    					    g
    					    6
    					
    					    					    					
    					    Colesterolo
    					    mg
    					    107
    					
    					    					    					
    					    Sodio
    					    mg
    					    382
    					
    					    				
    			
                            
													


						
							
							

							
								

																	Spaghetti alla Chitarra all'uovo
								
								
								
																	400
									g
																

								

							
								

																	Pomodorini ciliegino
								
								
								
																	350
									g
																

								

							
								

																	Aglio
								
								
								
																	2
									spicchi
																

								

							
								

																	Funghi porcini
								
								
								
																	400
									g
																

								

							
								

																	Vongole veraci
								
								
								
																	500
									g
																

								

							
								

																	Prezzemolo
								
								
								
																	10
									g
																

								

							
								

																	Vino bianco
								
								
								
																	60
									ml
																

								

							
								

																	Olio extravergine d'oliva
								
								
								
																	60
									ml
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i tonnarelli alle vongole, porcini e pomodorini pulite le vongole: controllate che non contengano sabbia: picchiettatele una ad una su un tagliere dalla parte dell'apertura 1. Se uscirà della sabbia scura significa che la vongola sarà piena di sabbia e sarà quindi da buttare. Eliminate anche quelle che presentano il guscio rotto. Poi ponete le vongole in un colapasta poggiato su una ciotola e sciacquatele più volte 2 sotto acqua corrente: terminate quando nella ciotola non si vedrà più sabbia. Versate un filo d'olio in una pentola capiente e uno spicchio di aglio sbucciato 3 e fatelo rosolare qualche istante.
									

								

															

																		
																															
											
										
																														
																		Trasferite le vongole nel tegame, versate il vino bianco 4e fatelo sfumare, poi coprite con il coperchio 5 e accendete il fuoco vivace: in questo modo le valve si apriranno con il calore 6.
									

								

															

																		
																															
											
										
																														
																		Scolate le vongole 7 e conservate il liquido di cottura che si sarà formato. Sgusciatele avendo cura di tenerne da parte alcune intere per la decorazione del piatto 8. Lavate i pomodorini e tagliateli in quarti 9,
									

								

															

																		
																															
											
										
																														
																		poi occupatevi della pulizia dei funghi porcini: Con l’aiuto di un coltellino affilato dalla lama liscia cominciate a eliminare la parte terrosa sul gambo, raschiandolo con delicatezza fino ad eliminare qualsiasi traccia di terra, Se il fungo è abbastanza pulito, eliminate i pochi residui di terra con un panno di cotone 10. Affettate i funghi 11, dovranno avere lo spessore di circa mezzo cm. Ponete sul fuoco un tegame largo, rosolate uno spicchio d’aglio con un filo d’olio di oliva 12, prima di procedere con l'aggiunta degli altri ingredienti togliete l'aglio che avrà rilasciato il suo aroma, 
									

								

															

																		
																															
											
										
																														
																		unite il prezzemolo tritato e i funghi porcini affettati 13, salate e pepate 14 poi cuocete per un paio di minuti; unite anche i pomodorini 15,
									

								

															

																		
																															
											
										
																														
																		versate l’acqua di cottura delle vongole 16 e cuocete per circa 10 minuti, poi spegnete il fuoco e incorporate le vongole 17. Intanto ponete sul fuoco una pentola con abbondante acqua salata e portatela al bollore, poi versate i tonnarelli 18 e cuocete per il tempo riportato sulla confezione.
									

								

															

																		
																															
											
										
																														
																		Quando la pasta sarà cotta scolatela direttamente nel sugo di funghi 19, fate saltare insieme per pochi istanti e poi condite con il prezzemolo tritato a piacere 20. Servite i tonnarelli alle vongole, porcini e pomodorini ben caldi 21.
									

								

							
					    