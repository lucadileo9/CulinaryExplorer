Difficoltà: Facile
Come far apprezzare un classico minestrone anche a quelli che solitamente storcono il naso davanti a questa pietanza? Noi pensiamo di avere la risposta: il minestrone di pasta, verdure e pesto! Il tripudio di verdure si fonde con il gusto deciso del pesto in un mix intrigante di sapori. Noi abbiamo usato il pesto di basilico, come nel minestrone alla genovese, ma voi potrete arricchire di accordi diversi questa preparazione, accostando le note profumate del pesto alla siciliana o quelle "pop" del pesto di peperoni. Condite il tutto con la pasta e il vostro minestrone è pronto. Servito caldo o freddo questo minestrone di pasta, verdura e pesto vi conquisterà a “suon” di cucchiaiate!


						
						

														INGREDIENTI
							
							                            
                                
    								
    									
    										
    										520
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    520
    					
    					    					    					
    					    Carboidrati
    					    g
    					    63.2
    					
    					    					    					
    					      di cui zuccheri
    					    g
    					    10
    					
    					    					    					
    					    Proteine
    					    g
    					    16.9
    					
    					    					    					
    					    Grassi
    					    g
    					    22.2
    					
    					    					    					
    					      di cui saturi
    					    g
    					    4.7
    					
    					    					    					
    					    Fibre
    					    g
    					    9.6
    					
    					    					    					
    					    Colesterolo
    					    mg
    					    13
    					
    					    					    					
    					    Sodio
    					    mg
    					    742
    					
    					    				
    			
                            
													


						
														
							
														Ingredienti per il minestrone
							

							
								

																	Capellini
								
								
								
																	200
									g
																

								

							
								

																	Acqua
								
								
								
																	450
									g
																

								

							
								

																	Zucca
								
								
								
																	125
									g
																

								

							
								

																	Zucchine bianche
								
								
								
																	50
									g
																

								

							
								

																	Cavolfiore
								
								
								(già pulito)
																	180
									g
																

								

							
								

																	Fagioli
								
								
								freschi
																	100
									g
																

								

							
								

																	Porri
								
								
								(già puliti)
																	60
									g
																

								

							
								

																	Pomodori
								
								
								
																	150
									g
																

								

							
								

																	Sedano
								
								
								
																	30
									g
																

								

							
								

																	Carote
								
								
								
																	40
									g
																

								

							
								

																	Patate
								
								
								
																	150
									g
																

								

							
								

																	Pancetta (tesa)
								
								
								affumicata
																	50
									g
																

								

							
								

																	Cipolle rosse
								
								
								
																	40
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Pisellini
								
								
								
																	80
									g
																

								

							
								

																	Rosmarino
								
								
								
																	3
									rametti
																

								

							
								

																	Alloro
								
								
								
																	2
									foglie
																

								

							
								

																	Noce moscata
								
								
								(da grattugiare)
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
														
							
						
														
							
														per il pesto
							

							
								

																	Basilico
								
								
								
																	30
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Pecorino
								
								
								
																	10
									g
																

								

							
								

																	Parmigiano Reggiano DOP
								
								
								
																	10
									g
																

								

							
								

																	Aglio
								
								
								
																	1
									spicchio
																

								

							
								

																	Sale grosso
								
								
								
																	1
									pizzico
																

								

							
								

																	Pinoli
								
								
								
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il minestrone di pasta, verdura e pesto iniziate dalla preparazione del pesto alla Genovese (per il procedimento completo consultate la scheda del pesto alla genovese). Sciacquate delicatamente le foglie di basilico mettendole in ammollo in una ciotola con acqua fredda. Poi asciugatele completamente stendendole su un panno asciutto. Quindi ponete in un mortaio (o in un mixer con lame ben fredde) lo spicchio d'aglio sbucciato e pestatelo assieme alle foglie di basilico e il sale grosso 1. Pestate ruotando il pestello da sinistra a destra e facendo nel frattempo ruotare il mortaio in senso opposto. Mentre continuate a pestare aggiungete quindi i pinoli 2 ed i formaggi. Quando avrete ottenuto una crema, versate l’olio a filo 3 continuando a pestare. Quando tutti gli ingredienti saranno amalgamati il pesto sarà pronto. Tenetelo da parte.
									

								

															

																		
																															
											
										
																														
																		Procedete poi con la preparazione del minestrone: lavate e asciugate tutte le verdure. Prendete la zucca, privatela della buccia con un coltello dalla lama grande 4, poi svuotatela dei semi e dei filamenti interni aiutandovi con un cucchiaio 5. Tagliatela a fettine dello stesso spessore e quindi a cubetti di circa 1 cm di lato 6.
									

								

															

																		
																															
											
										
																														
																		Passate alla zucchina: spuntatela e tagliatela a fettine 7 e poi anch’esse a cubetti 8. Ora ricavate dai cavolfiori le cimette 9.
									

								

															

																		
																															
											
										
																														
																		Quindi sgranate i fagioli 10. Poi procedete con il porro, tagliandolo a rondelle sottili 11. Tritate finemente anche il sedano a dadini 12.
									

								

															

																		
																															
											
										
																														
																		Passate ai pomodori: privateli del picciolo verde, tagliateli a fettine e poi a dadini 13. Tritate finemente la cipolla e pelate le carote, tagliatele a listarelle, quindi a dadini 15.
									

								

															

																		
																															
											
										
																														
																		Ripetete l’operazione anche con le patate: sbucciatele 16 tagliatele a fettine e poi a listarelle e quindi a dadini 17. Ricavate ora dalla pancetta stesa delle fettine sottili e da esse dei dadini 18.
									

								

															

																		
																															
											
										
																														
																		Infine tritate grossolanamente il prezzemolo 19. Ora avete tutti gli ingredienti pronti per la preparazione. Prendete un tegame antiaderente dai bordi alti per preparare il soffritto: irrorate con l’olio a e fatevi soffriggere il sedano, le carote 20 e la cipolla e mescolate gli ingredienti per consentire una cottura uniforme 21. Ci vorranno circa 7-8 minuti.
									

								

															

																		
																															
											
										
																														
																		Quando gli ingredienti avranno rosolato aggiungete lo spicchio di aglio 22 e la pancetta 23 per insaporire. Legate con dello spago da cucina i rametti di rosmarino e le foglie di alloro 24.
									

								

															

																		
																															
											
										
																														
																		Unite il mazzetto di profumi nel tegame 25. Versate ora porro 26 e un pò di acqua per stufare gli ingredienti a fuoco moderato per circa 10 minuti. Poi aggiungete anche la zucca 27.
									

								

															

																		
																															
											
										
																														
																		Unite anche fagioli 28 e fate cuocere per altri 10 minuti a fuoco moderato. A questo punto aggiungete anche le patate 29 e aromatizzate con una spolverata di noce moscata 30.
									

								

															

																		
																															
											
										
																														
																		Unite il cavolfiore 31 e le zucchine 32. Regolate di sale e pepe e fate cuocere così per circa 5-6 minuti a fuoco moderato. Poi aggiungete anche piselli e pomodori 33.
									

								

															

																		
																															
											
										
																														
																		Versate 400g di acqua a filo per consentire alle verdure di cuocersi 34 e coprite con coperchio. Lasciate andare per 30 minuti a fuoco moderato 35. Togliete a questo punto l’aglio 36. Cuocete per altri 15 minuti.
									

								

															

																		
																															
											
										
																														
																		Insaporite con il prezzemolo 37. Aggiungete ora 50 g di acqua che servirà per la cottura della pasta. Potete aggiungerne una quantità leggermente diversa rispetto a quella indicata a seconda che preferiate ottenere un minestrone più liquido o più asciutto. Poi togliete anche rosmarino ed alloro 38. Fate ora cuocere la pasta 39.
									

								

															

																		
																															
											
										
																														
																		A 2 minuti dalla fine della cottura aggiungete il pesto 40 e mescolate bene gli ingredienti per uniformarli 41. Il vostro minestrone di pasta, verdura e pesto è ora pronto per essere assaporato 42!
									

								

							
					    