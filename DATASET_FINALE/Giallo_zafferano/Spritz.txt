Difficoltà: Molto facile
Chi non conosce o non ha mai sorseggiato uno Spritz? Protagonista del rito dell’aperitivo, è senza dubbio il long drink alcolico più famoso d’Italia insieme al Negroni e all’Americano! L’Aperol Spritz nel 2011 è stato inserito fra i cocktail ufficiali dell’IBA, l'Associazione Internazionale dei Bartender, ma la sua origine risale al 1800 quando nel Regno Lombardo-Veneto le truppe dell'impero austriaco usavano allungare i vini locali, per loro troppo alcolici di gradazione, con una spruzzata di acqua frizzante. Il suo nome infatti deriva da spritzen, il verbo tedesco che descrive questo gesto… quando poi, a metà del secolo scorso, lo Spritz incontra l’Aperol, il matrimonio è sancito! La ricetta ufficiale prevede Aperol, prosecco e soda ma è molto diffusa anche la variante col Campari. Non vedete l’ora di prepararlo? Seguite le indicazioni e invitate gli amici a casa per condividere un vero Spritz come al bar, da sorseggiare con chips di patate o popcorn.


												
						
						

														INGREDIENTI
							
													


						
							
							

							
								

																	Aperol
								
								
								
																	60
									ml
																

								

							
								

																	Prosecco
								
								
								
																	90
									ml
																

								

							
								

																	Soda
								
								
								(una spruzzata)
																	
									q.b.
																

								

							
								

																	Arance
								
								
								
																	½
									fetta
																

								

							
								

																	Ghiaccio
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare lo Spritz cominciate versando il ghiaccio in un calice da vino, riempiendolo fino all'orlo 1. Poi versate il prosecco 2 seguiti da Aperol 3.
									

								

															

																		
																															
											
										
																														
																		Infine una spruzzata di soda o di acqua molto frizzante 4. Aggiungete ancora poco ghiaccio e mescolate delicatamente con lo stirrer 5. Guarnite con mezza fetta di arancia e il vostro Spritz è pronto 6.
									

								

							
					    