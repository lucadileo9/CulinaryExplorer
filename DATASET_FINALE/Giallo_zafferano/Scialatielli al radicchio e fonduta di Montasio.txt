Difficoltà: Facile
Gli scialatielli al radicchio e fonduta di Montasio sono un primo piatto originale e saporito, che si prepara in pochi minuti. L’ingrediente principe in questa ricetta è senz’altro il Montasio, un formaggio fresco e delicato, con il quale viene preparata una gustosa fonduta.
A rendere particolare questo piatto è il delizioso contrasto tra il sapore amarognolo del radicchio rosso e quello più dolce della fonduta; completa il tutto l’aggiunta della pancetta affumicata.

E se siete amanti degli scialatielli scoprite anche la versione con asparagi e vongole.


												
						
						

														INGREDIENTI
							
													


						
							
							

							
								

																	Scialatielli
								
								
								(freschi)
																	400
									g
																

								

							
								

																	Pancetta
								
								
								
																	150
									g
																

								

							
								

																	Radicchio
								
								
								rosso
																	150
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Burro
								
								
								
																	30
									g
																

								

							
								

																	Montasio
								
								
								
																	200
									g
																

								

							
								

																	Panna fresca liquida
								
								
								
																	200
									g
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli scialatielli al radicchio e fonduta di Montasio iniziate preparando la fonduta: portate a bollore la panna in una pentola antiaderente 1, aggiungendo sale e pepe quanto basta. Solo quando avrà raggiunto il bollore aggiungete il Montasio grattugiato 2 e, continuando a mescolare, fatelo sciogliere completamente 3: la crema si dovrà addensare.
									

								

															

																		
																															
											
										
																														
																		Mondate, lavate e tagliate a julienne il radicchio rosso 4 e mettetelo da parte, quindi tagliate a listarelle fini anche la pancetta affumicata  5 e ponetela a rosolare in una padella antiaderente con poco olio, a fuoco basso per pochi minuti 6.
									

								

															

																		
																															
											
										
																														
																		Quando la pancetta si sarà rosolata aggiungete il burro 7, fatelo sciogliere completamente e aggiungete il radicchio 8. Alzate la fiamma e fate appassire il radicchio a fuoco vivace per un paio di minuti. In una pentola capiente abbondante acqua salata fate cuocere gli scialatielli freschi  e scolateli al dente 9.
									

								

															

																		
																															
											
										
																														
																		Unite la pasta alla pentola con il radicchio e fatela saltare per un paio di minuti a fuoco medio 10, quindi unite la fonduta di Montasio, ancora calda, e mescolate bene per amalgamare tutti gli ingredienti 11. Continuate la cottura fino a che si formerà una crema densa 12. Gli scialatielli al radicchio e fonduta di Montasio sono pronti, serviteli ancora caldi.
									

								

							
					    