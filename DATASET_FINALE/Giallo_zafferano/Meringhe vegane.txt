Difficoltà: Facile
Quando si parla di meringhe solitamente si distingue fra la ricetta della meringa all’italiana e quella della meringa alla francese: metodi diversi ma stessi ingredienti, quelli che da sempre sono alla base di questa dolcissima preparazione, ovvero albumi e zucchero. Nelle meringhe vegane, invece, l’uovo non viene utilizzato. Impossibile? Possibilissimo… se lo sostituiamo con un ingrediente tanto insolito quanto valido: l’acqua di conservazione dei ceci precotti, detta acquafaba! Ebbene sì, i legumi non smettono mai di stupirci e in questo caso ci permettono di realizzare delle deliziose meringhe senza l’utilizzo di derivati animali. Queste candide nuvolette sono ottime da gustare da sole ma si prestano anche ad arricchire i vostri dolci vegan preferiti: provate ad abbinarle alla crema al latte di cocco per un goloso dessert al cucchiaio oppure sbriciolatele per guarnire un raffinato budino al cacao e cannella… le meringhe vegane sono perfette per stuzzicare sia il palato che la fantasia!


												
						
						

														INGREDIENTI
							
							                            
                                
    								
    									
    										
    										36
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    36
    					
    					    					    					
    					    Carboidrati
    					    g
    					    9
    					
    					    					    					
    					      di cui zuccheri
    					    g
    					    9
    					
    					    					    					    					    					    					    					    				
    			
                            
													


						
							
														Ingredienti per circa 20 meringhe (di 6-8 cm di diametro )
							

							
								

																	Acquafaba
								
								
								
																	150
									g
																

								

							
								

																	Zucchero a velo
								
								
								
																	165
									g
																

								

							
								

																	Succo di limone
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le meringhe vegane, per prima cosa filtrate l’acqua di cottura dei ceci (acquafaba), poi versatela nella ciotola di una planetaria munita di frusta 1. Aggiungete qualche goccia di succo di limone 2 e azionate la planetaria a velocità media fino ad ottenere un composto bianco e spumoso 3.
									

								

															

																		
																															
											
										
																														
																		A questo punto aggiungete gradualmente lo zucchero a velo, mantenendo sempre le fruste in funzione 4. Continuate a montare fino a che il composto non risulterà ben fermo: dovrà formare un ciuffo a punta all’estremità della frusta 5. Trasferite il composto ottenuto in un sac-à-poche con bocchetta dentellata 6.
									

								

															

																		
																															
											
										
																														
																		Formate le meringhe su una leccarda foderata con carta forno 7: noi abbiamo realizzato circa 20 meringhe del diametro di 6-8 cm. Cuocete in forno statico preriscaldato a 100° per almeno 3 ore, posizionando la leccarda sul ripiano medio. Una volta cotte, lasciate raffreddare completamente le vostre meringhe vegane 8 prima di servirle o utilizzarle per le vostre ricette 9!
									

								

							
					    