Difficoltà: Facile
Gli involtini di peperoni al forno sono un antipasto davvero sfizioso, ma sono ottimi da servire anche come secondo piatto. Oggi vi proponiamo una versione davvero particolare: gli involtini di peperoni ripieni di pesce. All'interno troverete una farcitura di patate schiacciate e nasello, insaporito da capperi e prezzemolo. Per ottenere delle falde morbide da farcire, dovrete cuocere i peperoni prima in forno e poi spellarli, in questo modo sarà semplicissimo farcirli e arrotolarli. Per ottenere un piatto colorato e più appetitoso vi consigliamo di utilizzare dei peperoni misti e di aspettare che siano ben gratinati prima di sfornarli. Gli involtini di peperoni ripieni di pesce sono un piatto davvero gustoso, perfetto per l'estate!

Ecco altre ricette con i peperoni da non perdere:


												
						
						

														INGREDIENTI
							
													


						
							
														Ingredienti per 16 involtini 
							

							
								

																	Peperoni
								
								
								(circa 900 g)
																	3
									
																

								

							
								

																	Filetti di nasello
								
								
								(già spinati e spellati)
																	200
									g
																

								

							
								

																	Patate
								
								
								
																	300
									g
																

								

							
								

																	Capperi sotto sale
								
								
								
																	30
									g
																

								

							
								

																	Pangrattato
								
								
								
																	3
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare gli involtini di peperoni ripieni di pesce come prima cosa lavate i peperoni e sistemateli su una teglia ricoperta con carta forno 1. Cuocete in forno statico preriscaldato a 180° per circa 40 minuti, girando i peperoni a metà cottura. Nel frattempo mettete a bollire le patate ben lavate. Sistematele in acqua fredda 1 e dal bollore contate circa 30 minuti. Fate la prova con i rebbi di una forchetta e quando saranno morbide scolatele 3.
									

								

															

																		
																																											
											
										
																						
											
										
																						
											
										
																																										
																		A questo punto anche i peperoni saranno cotti, sfornateli 4 e lasciateli intiepidire. Nel frattempo schiacciate le patate in una ciotola 5, utilizzando l'apposito attrezzo. Non ci sarà bisogno di sbucciarle, perché la pelle resterà all'interno dello schiacciapatate. Ora prendete anche i filetti di nasello e assicuratevi che siano privi di spine e senza pelle 6.
									

								

															

																		
																																											
											
										
																						
											
										
																						
											
										
																																										
																		Tritate il pesce a coltello 7 e trasferitelo nella ciotola con le patate. Dissalate i capperi e tritateli insieme al prezzemolo, poi aggiungeteli insieme al resto degli ingredienti per il ripieno 9.
									

								

															

																		
																																											
											
										
																						
											
										
																						
											
										
																																										
																		Unite un pizzico di sale e di pepe. Mescolate sino ad ottenere un composto omogeneo 10. Riprendete i peperoni e spellateli 11, poi apriteli ed eliminate il picciolo e i semi interni 12.
									

								

															

																		
																																											
											
										
																						
											
										
																						
											
										
																																										
																		Ricavate ora delle falde larghe, non preoccupatevi se non sono tutte della stessa dimensione. Considerate che dovrete ricavarne 16 13. Farcitele con il ripieno 14 e arrotolatele 15.
									

								

															

																		
																																											
											
										
																						
											
										
																						
											
										
																																										
																		Trasferiteli man mano in una teglia leggermente unta 16, cospargete con un po' di pangrattato 17 e un filo d'olio. Cuocete in forno statico preriscaldato a 200° per 15 minuti, attivate poi il grill e terminate la cottura per altri 5 minuti, sino a che non saranno ben dorati. Sfornate e servite i vostri involtini di peperoni 18.
									

								

							
					    