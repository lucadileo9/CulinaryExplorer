Difficoltà: Molto facile
È capitato a tutti almeno una volta nella vita: arriva un ospite improvviso e bisogna inventarsi qualcosa per cena. Possibilmente un piatto semplice che si prepari in pochi minuti, ma che che abbia anche un tocco originale e un gusto accattivante, in grado di conquistare anche il commensale più esigente. GialloZafferano arriva in vostro soccorso e vi propone i bocconcini di nasello saltati: un secondo di pesce facilissimo da preparare ma pieno di sapore, in cui la tenerezza dei filetti di nasello incontra le note pungenti del lime e la croccantezza delle nocciole tostate. Questi polposi bocconcini di nasello si preparano in pochissimi minuti e spariranno dalla tavola altrettanto velocemente: un modo insolito di portare in tavola il nasello in una ricetta perfetta sia per una cenetta romantica che per convincere un bambino poco avvezzo a mangiare il pesce. Fate accomodare gli ospiti a tavola: la cena sarà pronta in men che non si dica!


												
						
						

														INGREDIENTI
							
							                            
                                
    								
    									
    										
    										258
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    258
    					
    					    					    					
    					    Carboidrati
    					    g
    					    1.6
    					
    					    					    					
    					      di cui zuccheri
    					    g
    					    1.6
    					
    					    					    					
    					    Proteine
    					    g
    					    19.5
    					
    					    					    					
    					    Grassi
    					    g
    					    19.3
    					
    					    					    					
    					      di cui saturi
    					    g
    					    5.72
    					
    					    					    					
    					    Fibre
    					    g
    					    2.4
    					
    					    					    					
    					    Colesterolo
    					    mg
    					    75
    					
    					    					    					
    					    Sodio
    					    mg
    					    750
    					
    					    				
    			
                            
													


						
							
							

							
								

																	Filetti di nasello
								
								
								
																	300
									g
																

								

							
								

																	Nocciole intere spellate
								
								
								
																	50
									g
																

								

							
								

																	Lime
								
								
								
																	1
									
																

								

							
								

																	Burro
								
								
								
																	30
									g
																

								

							
								

																	Salvia
								
								
								
																	4
									foglie
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i bocconcini di nasello saltati prendete i filetti di nasello e tagliate ogni filetto in 3 pezzi, ottenendo dei bocconcini 1. Quando avrete tagliato tutto il pesce, mettetelo un momento da parte conservandolo in frigorifero mentre preparate il condimento. In una padella versate le nocciole 2 e fatele tostare per 5-6 minuti a fuoco dolce 3. Una volta tostate tenetele da parte e fatele raffreddare.
									

								

															

																		
																															
											
										
																														
																		Ora passate al condimento: in una padella antiaderente fate sciogliere il burro e aggiungete le foglie di salvia 4. Quando il burro sarà fuso versate delicatamente i bocconcini di nasello 5, poi grattuggiate metà della scorza del lime 6.
									

								

															

																		
																															
											
										
																														
																		Spremete il lime e versatene il succo nella padella 7 e aggiustate di sale e di pepe. Fate cuocere il nasello a fuoco medio-alto per 4-5 minuti, girando ogni bocconcino delicatamente con una pinza 8. A cottura ultimata, impiattate i bocconcini di nasello prelevandoli dalla pentola con l'aiuto di un cucchiaio 9: non infilzateli con la forchetta o con la pinza, perché potrebbero rompersi.
									

								

															

																		
																															
											
										
																														
																		Disponete i bocconcini di nasello in un piatto da portata, irrorandoli con il fondo di cottura 10. A questo punto riprendete le nocciole tostate ormai raffreddate e tritatele grossolanamente con un coltello (11-12).
									

								

															

																		
																															
											
										
																														
																		Distribuite le nocciole tritate sui bocconcini di nasello 13, terminate con un'ultima grattugiata di scorza di lime 14 e servite 15: i vostri bocconcini di nasello saltati sono pronti per essere serviti!
									

								

							
					    