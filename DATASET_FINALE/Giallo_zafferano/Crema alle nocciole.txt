Difficoltà: Facile
Se volete variare il gusto della crema pasticcera tradizionale, vi proponiamo un’idea gustosa: la ricetta della crema alle nocciole, una soffice crema con un profumo speciale e lo stesso gusto che ritroverete anche all'interno del sorbetto alle nocciole.
Per realizzarla è sufficiente procedere come per la classica crema pasticcera con l’aggiunta della pasta di nocciole. Una volta pronta, otterrete una crema gustosa con la quale potrete farcire un pan di spagna oppure guarnire dei dolcetti come le nuvole di meringa alle nocciole.
Scatenate la vostra fantasia per realizzare delizie farcite con questa invitante crema alle nocciole!


												
						
						

														INGREDIENTI
							
							                            
                                
    								
    									
    										
    										62
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    62
    					
    					    					    					
    					    Carboidrati
    					    g
    					    4.6
    					
    					    					    					
    					      di cui zuccheri
    					    g
    					    3.7
    					
    					    					    					
    					    Proteine
    					    g
    					    1.4
    					
    					    					    					
    					    Grassi
    					    g
    					    4.3
    					
    					    					    					
    					      di cui saturi
    					    g
    					    1.08
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    28
    					
    					    					    					
    					    Sodio
    					    mg
    					    8
    					
    					    				
    			
                            
													


						
							
														Ingredienti per 1 kg di crema
							

							
								

																	Latte intero
								
								
								
																	500
									ml
																

								

							
								

																	Panna fresca liquida
								
								
								
																	200
									g
																

								

							
								

																	Pasta di nocciole
								
								
								
																	180
									g
																

								

							
								

																	Zucchero
								
								
								
																	125
									g
																

								

							
								

																	Farina 00
								
								
								
																	35
									g
																

								

							
								

																	Amido di mais (maizena)
								
								
								
																	15
									g
																

								

							
								

																	Tuorli
								
								
								
																	4
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la crema alle nocciole iniziate ponendo i tuorli e lo zucchero in una ciotola e sbattete con una frusta a mano 1 fino ad ottenere un composto chiaro e spumoso. Setacciate direttamente nella ciotola la farina e l’amido 2, e amalgamate bene gli ingredienti 3
									

								

															

																		
																															
											
										
																														
																		unite la pasta di nocciole 4 e mescolate sempre con la frusta per incorporare gli ingredienti, per ultimo unite il latte 5 e mescolate fino ad ottenere una crema omogenea 6.
									

								

															

																		
																															
											
										
																														
																		Versate la crema in un pentolino filtrandola con un colino per raccogliere eventuali grumi 7 e portate a bollore a fuoco medio 8, proseguite la cottura fino ad ottenere una crema densa e compatta continuando a mescolare con la frusta 9.
									

								

															

																		
																															
											
										
																														
																		Mettete la crema ottenuta in una pirofila 10, coprite con la pellicola trasparente a contatto con la superficie del composto 11, lasciate intiepidire e poi ponete la crema in frigorifero per farla rassodare almeno un’ora. Trascorso il tempo di raffreddamento incorporate alla crema 200 g di panna montata 12, per maggiori dettagli consultate la scheda Come montare la panna.
									

								

															

																		
																															
											
										
																														
																		mescolando con una frusta 13 per amalgamare il composto. Trasferite la crema di nocciole in una sac-à-poche munita di bocchetta a stella 14 per procedere con le vostre farciture oppure versatela in una ciotolina 15 e conservatela in frigorifero coperta con pellicola trasparente fino al momento di utilizzarla.
									

								

							
					    