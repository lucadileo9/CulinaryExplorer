Difficoltà: Facile
Lui è alto e snello, elegante e croccante. Lei è corta, grassottella e pungente. Una coppia alla Stanlio e Olio, un amore tipo Jessica e Roger Rabbit. No, non giocheremo a Colpo di Fulmine con Walter Nudo, oggi facciamo prendere mano nella mano due sapori nati per stare insieme in un primo piatto veramente appetitoso: pasta con asparagi e salsiccia! L'abbinamento con la salsiccia è vincente in ogni stagione, da quella più fredda in cui si sposa perfettamente con la zucca, all'estate con le melanzane! Questa ricetta è perfetta quando ci si vuole avvicinare ad ingredienti più primaverili come gli asparagi senza abbandonare quelli più succulenti della stagione invernale. Accompagnate la pasta con asparagi e salsiccia con un calice di vino bianco, e brindate anche voi a questa coppia indivisibile. Perché quando si trova la sua anima gemella, non ci si lascia più! Per una versione ancora più gustosa potete aggiungere a questa ricetta della panna o fare la versione panna e asparagi, semplice e cremosa!


												
						
						

														INGREDIENTI
							
							                            
                                
    								
    									
    										
    										804
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    804
    					
    					    					    					
    					    Carboidrati
    					    g
    					    58.7
    					
    					    					    					
    					      di cui zuccheri
    					    g
    					    8.8
    					
    					    					    					
    					    Proteine
    					    g
    					    33.1
    					
    					    					    					
    					    Grassi
    					    g
    					    47.6
    					
    					    					    					
    					      di cui saturi
    					    g
    					    17.13
    					
    					    					    					
    					    Fibre
    					    g
    					    12.7
    					
    					    					    					
    					    Colesterolo
    					    mg
    					    57
    					
    					    					    					
    					    Sodio
    					    mg
    					    1567
    					
    					    				
    			
                            
													


						
							
							

							
								

																	Pennette Rigate Integrali
								
								
								
																	320
									g
																

								

							
								

																	Asparagi
								
								
								
																	600
									g
																

								

							
								

																	Salsiccia
								
								
								
																	400
									g
																

								

							
								

																	Porri
								
								
								già pulito
																	80
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Pecorino romano
								
								
								da grattugiare 
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Vino bianco
								
								
								 
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con asparagi e salsiccia, ponete intanto sul fuoco un tegame con abbondante acqua da salare quando bollirà: servirà a cuocere la pasta successivamente. Iniziate dalla pulizia degli asparagi. Eliminate la parte del gambo finale 1 e utilizzando un pelaverdure eliminate anche la parte più esterna 2. A questo punto tagliateli a rondelle piuttosto spesse 3, mentre le punte potete dividerle a metà.
									

								

															

																		
																															
											
										
																														
																		Poi occupatevi della salsiccia, utilizzando un coltello fate un incisione sul budello 4 e delicatamente tiratelo via con le mani 5. Sempre su un tagliere utilizzando il coltello schiacciate leggermente la salsiccia 6, in modo da sgranarla. Tenete anche questa da parte per un momento,
									

								

															

																		
																															
											
										
																														
																		affettate il porro, già sfogliato e spuntato, finemente 7 e trasferitelo in un tegame capiente dove avrete già scaldato l'olio 8. Lasciatelo appassire per 4-5 minuti, unendo un mestolo di acqua calda; poi alzate la fiamma, aggiungete la salsiccia 9, utilizzando una spatola o un mestolo di legno mescolate di continuo fino a che non risulterà ben rosolata.
									

								

															

																		
																															
											
										
																														
																		Sfumate con del vino bianco 10 e solo quando la parte alcolica sarà evaporata completamente aggiungete gli asparagi 11. Mescolate, aggiustate di sale e di pepe, poi unite un mestolo di acqua di cottura 12,
									

								

															

																		
																															
											
										
																														
																		abbassate la fiamma, coprite con un coperchio 13 e proseguite la cottura per altri 7-8 minuti. Nel frattempo l'acqua sarà arrivata al bollore, quindi cuocete la pasta 14 e scolatela al dente aggiungendola direttamente al condimento 15.
									

								

															

																		
																															
											
										
																														
																		Unite il formaggio grattugiato 16, mescolate il tutto 17 e servite la vostra pasta con asparagi e salsiccia ancora calda 18!
									

								

							
					    