Difficoltà: Facile
Pasta sfoglia e frutta fresca è un insolito connubio che abbiamo già sperimentato con successo sia in versione salata che dolce deliziandovi con albicocche in sfoglia, girelle con ciliegie e accattivanti girandole farcite con banane e fragole. Ma non ci siamo voluti fermare e, complice la stagione calda, abbiamo provato un’altra variante ghiotta realizzata con i frutti estivi: le pesche in sfoglia. Deliziose monoporzioni di pesche polpose e profumate cinte da una cupola di sfoglia friabile che racchiudono un goloso segreto al cioccolato fondente, da svelare al primo assaggio. Accompagnate le pesche in sfoglia con una pallina di gelato alla crema e otterrete un ottimo dessert al cucchiaio!


						
						

														INGREDIENTI
							
							                            
                                
    								
    									
    										
    										592
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    592
    					
    					    					    					
    					    Carboidrati
    					    g
    					    53
    					
    					    					    					
    					      di cui zuccheri
    					    g
    					    18.6
    					
    					    					    					
    					    Proteine
    					    g
    					    7.6
    					
    					    					    					
    					    Grassi
    					    g
    					    38.8
    					
    					    					    					
    					      di cui saturi
    					    g
    					    16.53
    					
    					    					    					
    					    Fibre
    					    g
    					    3.3
    					
    					    					    					
    					    Colesterolo
    					    mg
    					    55
    					
    					    					    					
    					    Sodio
    					    mg
    					    394
    					
    					    				
    			
                            
													


						
														
							
														Ingredienti per 6 pezzi
							

							
								

																	Pasta Sfoglia
								
								
								(2 rotoli)
																	460
									g
																

								

							
								

																	Pesche noci
								
								
								(circa 3)
																	480
									g
																

								

							
								

																	Cioccolato fondente
								
								
								
																	60
									g
																

								

							
								

																	Zucchero di canna
								
								
								
																	15
									g
																

								

							
								

																	Uova
								
								
								
																	1
									
																

								

							
														
							
						
														
							
														per accompagnare
							

							
								

																	Gelato al fiordilatte
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le pesche in sfoglia per prima cosa lavate e asciugate accuratamente le pesche. Quindi tagliatele a metà 1 ed eliminate il nocciolo interno con un coltellino 2, avendo cura di mantenere le pesche integre 3.
									

								

															

																		
																															
											
										
																														
																		A parte tagliate a cubetti grossolani il cioccolato fondente 4. Prendete un rotolo di sfoglia e stendetelo su carta forno del diametro di circa 32 cm 5. Prendete mezza pesca e farcite l’incavo centrale con i cubetti di cioccolato fondente 6.
									

								

															

																		
																															
											
										
																														
																		Adagiate le pesche sulla sfoglia in modo circolare con la parte tagliata rivolta verso il basso 7. Spennellate la sfoglia con l’uovo sbattuto 8. Ora recuperate l’altra sfoglia, srotolatela sulla spianatoia, infarinate leggermente 9
									

								

															

																		
																															
											
										
																														
																		e stendetela con il mattarello in modo che sia più larga 10, dovrà arrivare a circa 40 cm di diametro. Arrotolate la sfoglia intorno al mattarello 11 e adagiatela sopra le pesche 12.
									

								

															

																		
																															
											
										
																														
																		Con le mani avvolgete la pasta intorno alle pesche facendo una leggera pressione per far aderire la sfoglia e per eliminare i vuoti d’aria che potrebbero crearsi tra i due fogli di pasta 13. Con un coppapasta dentellato ritagliate il bordo delle pesche 14, quindi eliminate la sfoglia in eccesso 15.
									

								

															

																		
																															
											
										
																														
																		Con queste dosi otterrete 6 pesche 16, trasferitele su una leccarda rivestita con carta forno aiutandovi con un tarocco 17. A questo punto spennellate la superficie con l’uovo sbattuto 18
									

								

															

																		
																															
											
										
																														
																		e spolverizzate con lo zucchero di canna 19. Cuocete in forno statico preriscaldato a 200° per 20 minuti, fino a doratura. A cottura completata, sfornate le pesche in sfoglia 20, lasciatele intiepidire e poi servitele accompagnate da una pallina di gelato 21!
									

								

							
					    