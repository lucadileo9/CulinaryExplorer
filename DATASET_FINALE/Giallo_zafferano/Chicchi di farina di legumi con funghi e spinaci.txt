Difficoltà: Molto facile
Quando i funghi porcini sono di stagione non vediamo l’ora di gustarli nei modi più classici: con le tagliatelle, in un risotto o semplicemente trifolati come contorno… ma non questa volta! Oggi vi stupiamo con un abbinamento fusion dalle note pungenti: chicchi di farina di legumi con funghi e spinaci. Un primo sfizioso e saporito, perfetto per rigenerarsi quando le temperature cominciano ad abbassarsi e la sera si ha voglia di riscaldarsi davanti a un piatto fumante. Grazie alla presenza di legumi, spezie e verdure, i chicchi di farina di legumi con funghi e spinaci sono un modo gustoso, nutriente e genuino per prendervi cura dei vostri ospiti.


												
						
						

														INGREDIENTI
							
							                            
                                
    								
    									
    										
    										311
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    311
    					
    					    					    					
    					    Carboidrati
    					    g
    					    39
    					
    					    					    					
    					      di cui zuccheri
    					    g
    					    2.9
    					
    					    					    					
    					    Proteine
    					    g
    					    23.1
    					
    					    					    					
    					    Grassi
    					    g
    					    6.9
    					
    					    					    					
    					      di cui saturi
    					    g
    					    1.17
    					
    					    					    					
    					    Fibre
    					    g
    					    11.8
    					
    					    					    					    					
    					    Sodio
    					    mg
    					    833
    					
    					    				
    			
                            
													


						
							
							

							
								

																	Chicchi di farina di legumi (lenticchie rosse e ceci)
								
								
								
																	300
									g
																

								

							
								

																	Funghi porcini
								
								
								
																	300
									g
																

								

							
								

																	Spinaci
								
								
								
																	120
									g
																

								

							
								

																	Zenzero fresco
								
								
								
																	20
									g
																

								

							
								

																	Brodo vegetale
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Timo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i chicchi di farina di legumi con funghi e spinaci per prima cosa preparate il brodo vegetale seguendo le indicazioni della nostra ricetta, dopodiché passate alla pulizia dei porcini: raschiate via le impurità con un coltellino 1 usando eventualmente anche un panno bagnato, poi dividete i funghi a metà 2 e tagliateli a lamelle non troppo sottili 3.
									

								

															

																		
																															
											
										
																														
																		Mondate lo zenzero e tagliatelo a bastoncini finissimi 4. Scaldate l’olio in una casseruola capiente e soffriggete brevemente lo spicchio d’aglio in camicia 5, poi aggiungete anche lo zenzero 6 e soffriggete ancora per pochi minuti.
									

								

															

																		
																															
											
										
																														
																		A questo punto unite i porcini 7, mescolate e cuocete a fuoco medio per pochi istanti aggiungendo un mestolo di brodo 8, poi unite anche gli spinaci 9 e fateli appassire per qualche minuto.
									

								

															

																		
																															
											
										
																														
																		Insaporite il tutto con timo 10, sale 11 e pepe, dopodiché versate i chicchi di farina di legumi 12,
									

								

															

																		
																															
											
										
																														
																		coprite con il brodo 13 e portate a cottura aggiungendo altro brodo al bisogno. Quando avrete raggiunto l’effetto all’onda 14, spegnete il fuoco, aggiungete un’ultima macinata di pepe e servite i vostri chicchi di farina di legumi con funghi e spinaci ben caldi 15!
									

								

							
					    