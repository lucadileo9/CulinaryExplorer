Difficoltà: Facile
Il chutney di pomodorini è una deliziosa variante di questa tipica salsa di origine indiana, ideale per ravvivare pietanze dal gusto più neutro. A partire dal diciassettesimo secolo, grazie all’importazione inglese, anche i palati occidentali hanno potuto assaggiare questa salsa di accompagnamento, un po’ gelatinosa, un po’ simile alla relish, ma con una consistenza e un gusto unici.
Preparato in versione dolce o salata, il chutney, assieme ai cetriolini indiani, è molto più che una salsa di accompagnamento. In India è una delle componenti fondamentali del pasto ed è parte dell’eredità gastronomica della cucina di questo paese. La sua preparazione è semplicissima: basta scegliere un frutto, una spezia o un ortaggio, in questo caso i pomodorini, aggiungere zucchero, aceto e lasciar cuocere a lungo fino a che il composto non si addenserà. Poi c’è chi lo preferisce più liquido e chi lo prepara conservando la polpa, come in questa ricetta, dove i pomodorini non si sfaldano completamente. Preparate, quindi, il vostro chutney di pomodorini per insaporire e dare un tocco un po’ mediterraneo e un po’ esotico alla vostra carne, al riso o alle verdure: il suo sapore conquisterà voi e i vostri ospiti!


												
						
						

														INGREDIENTI
							
							                            
                                
    								
    									
    										
    										46
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    46
    					
    					    					    					
    					    Carboidrati
    					    g
    					    9.8
    					
    					    					    					
    					      di cui zuccheri
    					    g
    					    9.7
    					
    					    					    					
    					    Proteine
    					    g
    					    1.1
    					
    					    					    					
    					    Grassi
    					    g
    					    0.3
    					
    					    					    					
    					      di cui saturi
    					    g
    					    0.05
    					
    					    					    					
    					    Fibre
    					    g
    					    0.9
    					
    					    					    					    					
    					    Sodio
    					    mg
    					    294
    					
    					    				
    			
                            
													


						
							
														Ingredienti per 750 g di chutney
							

							
								

																	Pomodorini ciliegino
								
								
								
																	1
									kg
																

								

							
								

																	Zucchero di canna
								
								
								
																	100
									g
																

								

							
								

																	Aceto di mele
								
								
								
																	200
									ml
																

								

							
								

																	Cipolle bianche
								
								
								
																	1
									
																

								

							
								

																	Chiodi di garofano
								
								
								
																	2
									
																

								

							
								

																	Sale fino
								
								
								
																	10
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il chutney di pomodorini, iniziate lavando e asciugando bene i pomodorini. Quindi poneteli su un tagliere e divideteli a metà 1. Dopodiché pelate la cipolla bianca, dividetela a metà e tagliatela a fette sottili 2. Ora prendete una pentola capiente e versateci i pomodorini tagliati a metà e la cipolla affettata 3.
									

								

															

																		
																															
											
										
																														
																		Versate l’aceto di mele 4 nel composto che state realizzando, aggiungete anche lo zucchero di canna 5 e il sale 6.
									

								

															

																		
																															
											
										
																														
																		Infine unite anche i chiodi di garofano 7 e fate cuocere il tutto a fuoco basso per 1 ora dal primo bollore 8, fino a che non otterrete un composto denso. Fate conto che i pomodori non devono sfaldarsi completamente. Una volta cotto, eliminate i chiodi di garofano dal composto 9.
									

								

															

																		
																															
											
										
																														
																		Ora occupatevi della sanificazione dei vasetti in cui volete conservare il vostro chutney di pomodorini, seguendo le linee guida del Ministero della Salute riportate in fondo alla ricetta. Lavate con cura i vasetti sotto l’acqua e verificate che non ci siano crepe o scheggiature sulla superficie. Per i vasetti con chiusura ermetica, lavate anche la guarnizione e mettete da parte 10. Foderate una pentola larga con un canovaccio pulito e disponeteci dentro i vasetti con l’apertura rivolta verso l’alto, passate attorno ai vasetti altri canovacci per evitare che si rompano durante la cottura e versate l’acqua nella pentola fino a riempirla 11. Portate a bollore e fate cuocere per altri 30 minuti. Aggiungete i coperti dieci minuti prima della scolatura. Fate raffreddare e poi scolateli e lasciateli asciugare capovolti su un panno da cucina 12.
									

								

															

																		
																															
											
										
																														
																		Trasferite il chutney di pomodorini ancora caldo nei vasetti 13 che avete sanificato, lasciando almeno 1 centimetro di spazio dal bordo del barattolo, chiudete 14 e conservate in un luogo fresco e asciutto, assicurandovi prima che il sottovuoto sia avvenuto correttamente 15. Se utilizzate i barattoli con chiusure a guarnizione in gomma, al momento di consumare il chutney di pomodorini potete fare la prova del sottovuoto tirando l'apposita linguetta: se tirandola produce un rumore secco vuol dire che il contenuto si è conservato con il sottovuoto corretto. Al contrario, se tirando la linguetta la guarnizione risulta "molle", significa che non si è creato il sottovuoto correttamente ed è meglio non mangiarne il contenuto. Se invece utilizzate barattoli con tappi twist off (a vite) chiudete bene ma senza stringere troppo e lasciate raffreddare. Con il calore del composto si creerà il sottovuoto, che permetterà di conservare il prodotto a lungo. Una volta che i barattoli si saranno raffreddati, verificate se il sottovuoto è avvenuto correttamente: potete premere al centro del tappo e, se non sentirete il classico "click-clack", il sottovuoto sarà avvenuto. Una volta che avete verificato che la conservazione è andata a buon fine, il vostro chutney di pomodorini è pronto per essere gustato!
									

								

							
					    