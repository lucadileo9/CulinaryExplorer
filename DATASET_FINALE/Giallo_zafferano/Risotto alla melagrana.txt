Difficoltà: Facile
Semplice, originale e raffinato: il risotto alla melagrana è una sorpresa per gli occhi e per il palato! Se amate giocare in cucina con i colori e i contrasti, questa ricetta vi conquisterà senz’altro. Il frutto del melograno è molto versatile e sia i chicchi che il succo possono essere utilizzati in abbinamento agli ingredienti più vari, dal pesce alla carne. Essendo considerato di buon auspicio, è il perfetto protagonista del cenone di Capodanno ma può diventare anche un romantico alleato per il menù di San Valentino, grazie al tocco rosato che conferisce ai piatti. Qualsiasi sia l’occasione, il risotto alla melagrana è un primo piatto che merita sicuramente un assaggio, anche nella variante con crema di porri!


						
						

														INGREDIENTI
							
							                            
                                
    								
    									
    										
    										582.9
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    582.9
    					
    					    					    					
    					    Carboidrati
    					    g
    					    107.7
    					
    					    					    					
    					      di cui zuccheri
    					    g
    					    34
    					
    					    					    					
    					    Proteine
    					    g
    					    11.1
    					
    					    					    					
    					    Grassi
    					    g
    					    11.9
    					
    					    					    					
    					      di cui saturi
    					    g
    					    7
    					
    					    					    					
    					    Fibre
    					    g
    					    35.9
    					
    					    					    					
    					    Colesterolo
    					    mg
    					    5.4
    					
    					    					    					
    					    Sodio
    					    mg
    					    448.2
    					
    					    				
    			
                            
													


						
														
							
							

							
								

																	Riso Carnaroli
								
								
								
																	350
									g
																

								

							
								

																	Melagrana
								
								
								(circa 4)
																	800
									g
																

								

							
								

																	Cipolle dorate
								
								
								
																	60
									g
																

								

							
								

																	Vino bianco
								
								
								
																	120
									g
																

								

							
								

																	Brodo vegetale
								
								
								
																	
									q.b.
																

								

							
								

																	Olio extravergine d'oliva
								
								
								
																	80
									g
																

								

							
								

																	Sale fino
								
								
								
																	
									q.b.
																

								

							
								

																	Pepe bianco
								
								
								
																	
									q.b.
																

								

							
														
							
						
														
							
														Per mantecare
							

							
								

																	Burro
								
								
								
																	40
									g
																

								

							
								

																	Grana Padano DOP
								
								
								da grattugiare
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il risotto alla melagrana, per prima cosa preparate il brodo vegetale e tenetelo in caldo. Sgranate le melagrane: rimuovete la calotta e dividete ciascun frutto in 4 parti, senza separarle completamente 1, poi apritele a fiore e fate cadere i chicchi dentro una ciotola 2. Trasferite i chicchi di melagrana in un mixer avendo cura di tenerne 2 cucchiai da parte per la decorazione 3.
									

								

															

																		
																																											
											
										
																						
											
										
																						
											
										
																																										
																		Frullate alla massima velocità 4, poi filtrate la purea ottenuta attraverso un colino schiacciando con il dorso di un cucchiaio 5; vi occorreranno circa 260 g di succo filtrato 6. Tenete da parte.
									

								

															

																		
																																											
											
										
																						
											
										
																						
											
										
																																										
																		Mondate e tritate finemente la cipolla 7. Versate la cipolla in una casseruola con l’olio 8 e fatela appassire dolcemente, poi aggiungete il riso 9.
									

								

															

																		
																																											
											
										
																						
											
										
																						
											
										
																																										
																		Tostate il riso per qualche minuto, mescolando continuamente 10. Quando il riso sarà diventato trasparente sfumate con il vino bianco 11 e lasciate evaporare completamente. A questo punto versate il succo della melagrana 12 e cominciate a portare a cottura il riso a fiamma medio-bassa.
									

								

															

																		
																																											
											
										
																						
											
										
																						
											
										
																																										
																		Quando il liquido sarà stato assorbito continuate la cottura aggiungendo un mestolo di brodo per volta 13. Una volta che il riso sarà cotto aggiustate di sale e di pepe, poi spegnete il fuoco e mantecate con il burro 14 e il formaggio grattugiato. Mescolate bene per renderlo bello cremoso e servite subito il vostro risotto alla melagrana, decorato con i chicchi tenuti da parte 15!
									

								

							
					    