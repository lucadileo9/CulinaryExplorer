Difficoltà: Media
Il roast beef è tipico della tradizione anglosassone ed è ottimo da gustare con le patate, ma anche nel modo che vi proponiamo oggi! Il panino con roast beef e cipolle caramellate, infatti, è una vera delizia. Potrete scegliere se preparare la carne appositamente, o utilizzare magari quella avanzata dal giorno prima, l'importante è che sia rimasto abbastanza sughetto per insaporire il pane! Noi abbiamo usato delle michette, che essendo vuote all'interno sono perfette ad accogliere questo ripieno, ma potrete usare la tipologia di panini che preferite e perché no anche due fette di pane casereccio! Oltre al roastbeef abbiamo aggiunto le cipolle caramellate, che con il loro retrogusto agrodolce si sposano benissimo con la salsa mornay preparata al momento, una sorta di besciamella carica di formaggi! E se vi state chiedendo cosa sia il formaggio comté, possiamo dirvi che è uno dei formaggi francesi più conosciuti e il suo gusto cambia molto in base alla stagionatura. Ma se non riuscite a trovarlo non temete potrete utilizzare un altro formaggio a pasta semidura! Pronti ad addentare tanta bontà?!

Ecco altri panini da non perdere:


						
						

														INGREDIENTI
							
													


						
														
							
														Ingredienti per il roastbeef
							

							
								

																	Controfiletto di manzo
								
								
								
																	1
									kg
																

								

							
								

																	Rosmarino
								
								
								
																	15
									rametti
																

								

							
								

																	Salvia
								
								
								
																	3
									rametti
																

								

							
								

																	Aglio
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Alloro
								
								
								
																	4
									foglie
																

								

							
														
							
						
														
							
														per le cipolle
							

							
								

																	Cipolle dorate
								
								
								
																	3
									
																

								

							
								

																	Burro
								
								
								
																	30
									g
																

								

							
								

																	Brandy
								
								
								
																	20
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per la salsa mornay
							

							
								

																	Burro
								
								
								
																	30
									g
																

								

							
								

																	Farina 00
								
								
								
																	30
									g
																

								

							
								

																	Latte intero
								
								
								
																	300
									g
																

								

							
								

																	Formaggio
								
								
								comté
																	150
									g
																

								

							
								

																	Parmigiano Reggiano DOP
								
								
								
																	30
									g
																

								

							
								

																	Tuorli
								
								
								
																	2
									
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per i panini
							

							
								

																	Panini
								
								
								michette
																	4
									
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il panino con roast beef e cipolle caramellate partite proprio dalla carne. Vi servirà un pezzo già legato con un rametto di rosmarino. Tamponate la carne e salatela abbondantemente 1, poi trasferitela in una padella con un filo d'olio caldo 2 e rosolatela bene su tutti i lati per sigillarla 3 a fiamma vivace.
									

								

															

																		
																																											
											
										
																						
											
										
																						
											
										
																																										
																		Nel frattempo in una teglia da forno sistemate le erbe aromatiche e la testa d'aglio divisa a metà 4. Quando la carne è ben rosolata posizionatela sugli odori 5 e aggiungete un filo d'olio 6. Cuocete in forno statico preriscaldato a 220° per 15 minuti, poi abbassate la temperatura a 180° e cuocete ancora per 11 minuti. Dovrete ottenere una temperatura interna di 48-50° che potrete misurare con una sonda. 
									

								

															

																		
																															
											
										
																														
																		Nel frattempo preparate anche le cipolle. Sbucciatele e tagliatele prima a metà 7 e poi a fette sottili 8. Versate in una pentola un filo d'olio e le cipolle 9.
									

								

															

																		
																															
											
										
																														
																		Aggiungete anche una presa di sale e il burro a tocchetti 10. Lasciatele appassire mescolando di tanto 11, a fiamma dolce, per circa 30 minuti, sino a che non saranno morbidissime e appena imbiondite. Poi sfumate con il brandy 12 e cuocete sino ad ottenere il giusto punto di caramellizzazione alzando la fiamma; ci vorranno circa 10 minuti.
									

								

															

																		
																															
											
										
																														
																		Quando il roastbeef sarà pronto sfornatelo 13 e copritelo con un foglio di alluminio 14. Lasciate riposare almeno per 15 minuti. Nel frattempo preparate la salsa. Versate il burro in un pentolino e lasciatelo fondere. Versate la farina in una volta 15. 
									

								

															

																		
																															
											
										
																														
																		Mescolate rapidamente con una frusta sino ad ottenere un roux ambrato 16. Versate quindi il latte 17 e mescolate bene con una frusta 18, evitando la formazione di grumi.
									

								

															

																		
																															
											
										
																														
																		Non appena la salsa inizierà ad addensarsi aggiungete il formaggio Comptè 19 e il Parmigiano Reggiano DOP 20, entrambi grattugiati. Regolate di pepe e continuate a mescolare sino a che i formaggi non si saranno sciolti 21.
									

								

															

																		
																																											
											
										
																						
											
										
																						
											
										
																																										
																		Aggiungete i due tuorli 22 e mescolate sino a che non saranno ben incorporati 23. A questo punto riprendete la carne e affettatela sottilmente 24.
									

								

															

																		
																															
											
										
																														
																		Tagliate la michetta a metà e se preferite tostatela in padella. Bagnate il pane con i succhi della carne 25, poi posizionate all'interno un paio di fettine 26. Aggiungete le cipolle caramellate 27.
									

								

															

																		
																																											
											
										
																						
											
										
																						
											
										
																																										
																		Concludete con la salsa 28. Richiudete il panino 29 e servitelo 30.
									

								

							
					    