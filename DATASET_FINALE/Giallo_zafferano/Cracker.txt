Difficoltà: Facile
I cracker sono sfoglie sottili e croccanti di pasta di pane, conosciuti in tutto il mondo e di largo consumo: oggi vi mostriamo come farli in casa!

I cracker nascono nel 1801 a Milton, nel Massachusetts, dove un panettiere inventò delle gallette fatte solo con acqua e farina e insaporite con grani di sale adatte ai lunghi viaggi in mare perché non si deterioravano facilmente. L’origine del nome risale al verbo to crack, spezzare, e si riferisce al caratteristico scricchiolio che i cracker fanno quando lo si mangia.

Qui vi mostriamo dei cracker fatti come quelli che si trovano in commercio ma voi potete dare loro la forma che preferite, per esempio rotonda. L’unica accortezza sarà quella di fare sempre dei buchini sulla sfoglia per evitare che si formino troppe bolle d’aria durante la cottura.
I cracker fatti in casa sono ideali come snack genuino da consumare in ogni momento della giornata!


						
						

														INGREDIENTI
							
							                            
                                
    								
    									
    										
    										50
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    50
    					
    					    					    					
    					    Carboidrati
    					    g
    					    6.7
    					
    					    					    					
    					      di cui zuccheri
    					    g
    					    0.2
    					
    					    					    					
    					    Proteine
    					    g
    					    1
    					
    					    					    					
    					    Grassi
    					    g
    					    2.1
    					
    					    					    					
    					      di cui saturi
    					    g
    					    0.31
    					
    					    					    					
    					    Fibre
    					    g
    					    0.2
    					
    					    					    					    					
    					    Sodio
    					    mg
    					    68
    					
    					    				
    			
                            
													


						
														
							
														Ingredienti per 60 cracker 
							

							
								

																	Farina 00
								
								
								
																	500
									g
																

								

							
								

																	Olio extravergine d'oliva
								
								
								
																	120
									g
																

								

							
								

																	Lievito di birra secco
								
								
								
																	4
									g
																

								

							
								

																	Sale fino
								
								
								
																	10
									g
																

								

							
								

																	Acqua
								
								
								
																	180
									ml
																

								

							
														
							
						
														
							
														per spennellare
							

							
								

																	Olio extravergine d'oliva
								
								
								
																	3
									cucchiai
																

								

							
								

																	Acqua
								
								
								
																	2
									cucchiai
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cracker, setacciate la farina in una ciotola 1. Versate un po’ di acqua (presa dalla dose totale della ricetta) in una ciotolina e unitevi il lievito di birra disidratato, quindi mescolate qualche secondo fino a che il lievito non sarà completamente sciolto 2. Versate il composto di lievito e acqua nella farina 3.
									

								

															

																		
																															
											
										
																														
																		Nel resto dell’acqua scioglietevi il sale 4, quindi unite l’olio extravergine d'oliva alla farina 5 e cominciate ad impastare, aggiungendo l'acqua a filo 6 di tanto in tanto.
									

								

															

																		
																															
											
										
																														
																		Quando avrete amalgamato tutti gli ingredienti 7, trasferite il composto su di una spianatoia ed impastate fino ad ottenere un composto liscio e omogeneo, a cui darete una forma rotonda 8. Mettete l’impasto ottenuto in una ciotola e copritelo con della pellicola trasparente 9.
									

								

															

																		
																															
											
										
																														
																		Lasciate lievitare la pasta per due ore, fino al raddoppiamento del volume iniziale 10. Ora con la macchina per la pasta, stendete l’impasto fino ad ottenere delle sfoglie spesse non più di 2 mm 11. Tagliate i bordi irregolari con un tagliapasta liscio per ottenere delle strisce larghe 6 cm 12.
									

								

															

																		
																															
											
										
																														
																		Dividete le strisce con un tagliapasta dentellato in modo che siano lunghe 12 cm 13. Con i rebbi di una forchetta praticate una linea verticale alla metà esatta della lunghezza del cracker 14 e poi con uno stecchino per spiedini praticate 5 buchi su ognuna delle due parti divise dalla linea 15.
									

								

															

																		
																															
											
										
																														
																		Foderate una leccarda con carta forno e disponetevi sopra le sagome dei cracker, che spennellerete leggermente con un’emulsione di acqua e olio 16; a piacere potete cospargere i cracker con del sale fino 17. Infornate in forno statico già caldo a 200 gradi per circa 12 minuti (i cracker devono leggermente dorarsi ai lati) 18. Non appena li sfornerete toglieteli immediatamente dalla teglia per evitare che il calore latente non continui la cottura scurendoli troppo. Una volta freddi, potete mangiare i vostri cracker fatti in casa!
									

								

							
					    