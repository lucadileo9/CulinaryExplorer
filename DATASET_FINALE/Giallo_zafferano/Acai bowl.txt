Difficoltà: Molto facile
Dopo i muffin, i donuts e i pancake è in arrivo dagli Stati Uniti un altro tormentone che è destinato a spopolare fra i gastronauti di tutto il mondo e non solo: l’acai bowl! Questa volta si tratta però di una colazione tutta al naturale che ha come ingrediente principale le bacche di acai: un superfood, un frutto che cresce in Amazzonia particolarmente ricco di nutrienti come fibre, vitamine, acidi grassi insaturi e antiossidanti.. e naturalmente povero di zuccheri. L’acai bowl consiste fondamentalmente in una ricca macedonia con aggiunta di cereali e frutta secca, il tutto servito con un composto a base di purea o polvere di acai, solitamente mescolato con frutta frullata per una versione vegana oppure con yogurt, come vi proponiamo nella nostra variante. Il risultato è una preparazione a metà fra lo smoothie e il gelato, grazie alla consistenza e al sapore delizioso dell’acai che ricorda il cioccolato fondente e il mirtillo. Dopo aver gustato questa colazione naturale ed energetica potrete affrontare la giornata con un appagante senso di sazietà, ma senza sentirvi appesantiti! Dal Nord al Sud America fino ad arrivare alle spiagge dell’Australia, l’acai bowl è già diventato un must per gli sportivi e gli amanti dell’alimentazione sana e genuina… scommettiamo che anche in Italia non potremo più a farne a meno?


												
						
						

														INGREDIENTI
							
							                            
                                
    								
    									
    										
    										670
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    670
    					
    					    					    					
    					    Carboidrati
    					    g
    					    64.1
    					
    					    					    					
    					      di cui zuccheri
    					    g
    					    38.1
    					
    					    					    					
    					    Proteine
    					    g
    					    21.3
    					
    					    					    					
    					    Grassi
    					    g
    					    36.5
    					
    					    					    					
    					      di cui saturi
    					    g
    					    23.11
    					
    					    					    					
    					    Fibre
    					    g
    					    7.5
    					
    					    					    					
    					    Colesterolo
    					    mg
    					    37
    					
    					    					    					
    					    Sodio
    					    mg
    					    202
    					
    					    				
    			
                            
													


						
							
							

							
								

																	Acai in polvere
								
								
								
																	5
									g
																

								

							
								

																	Yogurt greco
								
								
								
																	250
									g
																

								

							
								

																	Latte di cocco
								
								
								
																	30
									g
																

								

							
								

																	Miele
								
								
								
																	15
									g
																

								

							
								

																	Cocco
								
								
								fresco
																	35
									g
																

								

							
								

																	Banane
								
								
								baby
																	1
									
																

								

							
								

																	Corn flakes
								
								
								
																	30
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’acai bowl, per prima cosa versate lo yogurt greco in una ciotola insieme al latte di cocco 1, poi aggiungete la polvere di acai 2 e mescolate bene fino ad ottenere un colore uniforme 3.
									

								

															

																		
																															
											
										
																														
																		Dolcificate il composto di yogurt con il miele 4 e mescolate ancora 5, poi trasferitelo in una ciotola da portata. La consistenza finale deve essere cremosa e omogenea, abbastanza densa da non colare dal cucchiaio, ma non troppo compatta 6: se il composto dovesse risultare troppo denso o troppo liquido potete aggiungere più o meno latte di cocco per raggiungere la consistenza ottimale.
									

								

															

																		
																															
											
										
																														
																		Ora tagliate il cocco fresco a lamelle 7, poi sbucciate la banana 8 e tagliatela a rondelle di circa mezzo cm di spessore 9.
									

								

															

																		
																															
											
										
																														
																		Distribuite i cornflakes sopra lo yogurt 10 e infine decorate con le rondelle di banana 11 e le fettine di cocco: la vostra acai bowl è pronta per essere gustata 12!
									

								

							
					    