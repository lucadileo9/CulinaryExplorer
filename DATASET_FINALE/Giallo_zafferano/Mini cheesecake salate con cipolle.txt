Difficoltà: Facile
Le mini cheesecake salate di cipolle sono un’idea sfiziosa che piacerà a tutti, anche a chi non ama particolarmente il tipico dolce americano a base di formaggio! L’aggiunta della ricotta sia nella crema che nella base, realizzata a partire da una veloce frolla salata, conferisce al piatto una delicatezza unica, che si sposa perfettamente con la nota dolce delle cipolle caramellate. Servite in graziose monoporzioni, le mini cheesecake salate di cipolle sono ideali per inaugurare una cena semplice e raffinata!


						
						

														INGREDIENTI
							
							                            
                                
    								
    									
    										
    										491
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    491
    					
    					    					    					
    					    Carboidrati
    					    g
    					    32.1
    					
    					    					    					
    					      di cui zuccheri
    					    g
    					    13
    					
    					    					    					
    					    Proteine
    					    g
    					    15.7
    					
    					    					    					
    					    Grassi
    					    g
    					    33.3
    					
    					    					    					
    					      di cui saturi
    					    g
    					    18.38
    					
    					    					    					
    					    Fibre
    					    g
    					    1.7
    					
    					    					    					
    					    Colesterolo
    					    mg
    					    132
    					
    					    					    					
    					    Sodio
    					    mg
    					    391
    					
    					    				
    			
                            
													


						
														
							
														Per la base (per 8 mini cheesecake del diametro di 8 cm)
							

							
								

																	Farina 00
								
								
								
																	200
									g
																

								

							
								

																	Ricotta vaccina
								
								
								
																	100
									g
																

								

							
								

																	Burro
								
								
								
																	125
									g
																

								

							
								

																	Uova
								
								
								medio
																	1
									
																

								

							
								

																	Timo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per la crema di ricotta
							

							
								

																	Ricotta vaccina
								
								
								
																	690
									g
																

								

							
								

																	Grana Padano DOP
								
								
								da grattugiare
																	50
									g
																

								

							
								

																	Panna fresca liquida
								
								
								
																	100
									g
																

								

							
								

																	Timo
								
								
								
																	3
									rametti
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per le cipolle caramellate
							

							
								

																	Cipolle rosse
								
								
								
																	570
									g
																

								

							
								

																	Zucchero di canna
								
								
								
																	30
									g
																

								

							
								

																	Acqua
								
								
								
																	50
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le mini cheesecake salate con cipolle, per prima cosa preparate la frolla per la base: in una ciotola versate la farina e la ricotta 1, poi aggiungete l’uovo 2, qualche fogliolina di timo, sale 3 e pepe.
									

								

															

																		
																																											
											
										
																						
											
										
																						
											
										
																																										
																		Impastate con le mani per ottenere un composto omogeneo 4. Stendete l’impasto sul piano di lavoro fino a uno spessore di mezzo cm; non è necessario dare alla frolla una forma particolare 5. Trasferite la frolla su una leccarda foderata con carta forno 6 e cuocete in forno ventilato preriscaldato a 200° per circa 30 minuti.
									

								

															

																		
																																											
											
										
																						
											
										
																						
											
										
																																										
																		Nel frattempo sciogliete il burro in un pentolino e tenete da parte. Trascorso il tempo di cottura della frolla, sfornate e lasciate raffreddare. Spezzate grossolanamente la frolla 7 e trasferitela in un mixer 8, poi frullate per ridurla in briciole 9.
									

								

															

																		
																																											
											
										
																						
											
										
																						
											
										
																																										
																		Versate le briciole di frolla in una ciotola e aggiungete il burro fuso intiepidito 10, poi mescolate con un cucchiaio o una marisa per amalgamare il composto 11. Ora foderate 8 coppapasta con la carta acetata e posizionateli su un vassoio con carta forno. Distribuite il composto di frolla all’interno dei coppapasta e livellate schiacciando col dorso di un cucchiaino 12. Lasciate raffreddare le basi in frigorifero per circa 30 minuti.
									

								

															

																		
																																											
											
										
																						
											
										
																						
											
										
																																										
																		Intanto dedicatevi alla crema di ricotta: versate la ricotta in una ciotola e ammorbiditela con una frusta a mano 13, poi aggiungete l’olio 14, il sale e il pepe 15.
									

								

															

																		
																																											
											
										
																						
											
										
																						
											
										
																																										
																		Unite anche la panna 16, il Grana grattugiato 17 e le foglioline di timo 18, poi amalgamate il tutto con la frusta. Se preferite potete trasferire la crema in un sac-à-poche.
									

								

															

																		
																																											
											
										
																						
											
										
																						
											
										
																																										
																		Riprendete le basi dal frigorifero e suddividete la crema nei coppapasta 19, livellando la superficie con il dorso di un cucchiaino 20. Lasciate rassodare in frigorifero per almeno 2 ore 21, coperte con pellicola.
									

								

															

																		
																																											
											
										
																						
											
										
																						
											
										
																																										
																		Nel frattempo preparate le cipolle caramellate: mondate e tagliate le cipolle rosse a fettine sottili 22. Cuocete le cipolle in una padella con un filo d’olio a fuoco medio-basso per circa 5-7 minuti, poi aggiungete lo zucchero di canna 23 e l’acqua e proseguite la cottura per altri 5-6 minuti. Una volta caramellate 24, lasciate intiepidire.
									

								

															

																		
																																											
											
										
																						
											
										
																						
											
										
																																										
																		Trascorso il tempo di rassodamento, sformate delicatamente le cheesecake 25 e guarnite con un ciuffo di cipolle caramellate 26 e qualche fogliolina di timo. Le vostre mini cheesecake salate con cipolle sono pronte per essere servite 27!
									

								

							
					    