Difficoltà: Difficile
La raffinatezza della cucina giapponese si è diffusa da tempo anche in Italia. Una vera e propria arte che suscita sempre fascino soprattutto quando ci si cimenta in casa usando gli appositi strumenti come la stuoia in bambù (makisu) ed ingredienti adatti come l'alga nori. Noi abbiamo omaggiato la cucina giapponese con le più classiche ricette di sushi, ma oggi vi proponiamo una variante alternativa, da offrire in occasione di una cena a tema con i vostri amici vegetariani: il sushi vegetariano. Per rispettare la vivacità cromatica dei "maki", i rotolini di riso alghe e pesce, abbiamo scelto un ripieno colorato e ricco di verdure, selezionando quelle dai colori più vivaci e dal gusto intenso come la barbabietola e il radicchio insieme alla cremosa e densa polpa verde dell'avocado. Per preparare il sushi è necessaria una certa manualità, ma il gusto del sushi vegetariano è così leggero, delicato e profumato che non ne potrete più fare a meno!

Scopri anche:


												
						
						

														INGREDIENTI
							
							                            
                                
    								
    									
    										
    										228
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    228
    					
    					    					    					
    					    Carboidrati
    					    g
    					    42.3
    					
    					    					    					
    					      di cui zuccheri
    					    g
    					    2
    					
    					    					    					
    					    Proteine
    					    g
    					    4.8
    					
    					    					    					
    					    Grassi
    					    g
    					    4.4
    					
    					    					    					
    					      di cui saturi
    					    g
    					    0.6
    					
    					    					    					
    					    Fibre
    					    g
    					    2
    					
    					    					    					    					
    					    Sodio
    					    mg
    					    29
    					
    					    				
    			
                            
													


						
							
														Ingredienti per 16 maki
							

							
								

																	Riso per sushi
								
								
								
																	200
									g
																

								

							
								

																	Avocado
								
								
								
																	80
									g
																

								

							
								

																	Acqua
								
								
								
																	300
									g
																

								

							
								

																	Barbabietole precotte
								
								
								(già pelate)
																	100
									g
																

								

							
								

																	Cetrioli
								
								
								
																	150
									g
																

								

							
								

																	Radicchio
								
								
								
																	20
									g
																

								

							
								

																	Alga nori
								
								
								
																	1
									foglia
																

								

							
								

																	Aceto di riso
								
								
								
																	25
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il sushi vegetariano iniziate dalla cottura del riso. Prendete un tegame dai bordi alti e versatevi l'acqua ed il riso 1. Coprite con il coperchio e portate a bollore 2. Quando l’acqua bolle abbassate la fiamma e lasciate cuocere a fuoco basso per circa 15 minuti. Non mescolate il riso. Quando sarà cotto trasferite il riso in una ciotola e unite l’aceto 3.
									

								

															

																		
																															
											
										
																														
																		Smuovete delicatamente il riso mescolando con un cucchiaio o una paletta di legno finché non sarà a temperatura ambiente (potete sventolare contemporaneamente con un ventaglietto o un piattino di plastica per raffreddare e far evaporare l'aceto più velocemente) 4 e tenetelo da parte. Poi dedicatevi alle verdure. Sciacquate accuratamente le verdure e procedete con la preparazione del radicchio: eliminate la parte finale del cespo 5, poi staccate le foglie e da ognuna togliete la costa centrale bianca 6. Riponete le foglie di radicchio così ottenute in una ciotolina e tenete da parte.
									

								

															

																		
																															
											
										
																														
																		Poi prendete la barbabietola: tagliatela a fettine sottili di 6-7 mm 7 e tenetela da parte. Passate all’avocado: dividetelo a metà, privatelo del nocciolo interno 8 quindi tagliatelo a piccoli tocchetti di circa 6-7 millimetri. Infine prendete i cetrioli, spuntateli ed eliminate la buccia con un pelaverdure 9.
									

								

															

																		
																															
											
										
																														
																		Prendetene uno e tagliatelo a metà e quindi nel senso lungo della verdura a fettine di 6-7 mm 10. Queste fettine di cetriolo vi serviranno per il ripieno del maki. Quindi prendete l'altro cetriolo e tagliatelo a metà nel senso della lunghezza 11. Quindi  tagliatelo a fettine molto sottili nel senso orizzontale della verdura, tenendole unite mentre le tagliate 12. Queste ultime vi serviranno per decorare la parte superiore esterna del maki.
									

								

															

																		
																															
											
										
																														
																		Esercitate ora una pressione con le dita sulle fettine piccole di cetriolo ancora unite per farle sdraiare in modo da creare una fila oliqua 13 e lasciatele da parte. Queste fettine vi serviranno per decorare la parte superiore del maki. A questo punto prendete un tappetino di bambù e adagiatevi un foglio di pellicola alimentare trasparente 14. Inumiditevi le mani in una ciotola d’acqua leggermente acidulata per evitare che il riso, che sarà piuttosto colloso, si attacchi ad esse. Adagiate sul tappetino di bambù circa 100 g di riso, disegnando un rettangolo di circa 10x15 cm. Adagiate al centro le 3 listarelle di barbabietola 15.
									

								

															

																		
																															
											
										
																														
																		disponendole una dopo l'altra; affianco create una fila di listarelle di cetriolo e poi accanto ancora una di barbabietola 16 in modo da creare un'alternanza di colori. Infine sopra ad esse adagiate quelle di avocado 17. Ora potete realizzare il maki: afferrate il bordo inferiore del tappetino di bambù, sollevatelo per portarlo verso il centro 18.
									

								

															

																		
																															
											
										
																														
																		Esercitate una leggere pressione con le mani partendo dal centro del rotolo e scivolando verso l'esterno perchè si compatti 19. Quindi tirate in avanti il bordo inferiore del tappetino (come nella figura 18), esercitando nuovamente pressione con le mani dal centro fino a farle scivolare ai bordi. In queste operazioni il tappetino non dovrà arrotolarsi su se stesso ma solamente facilitare la chiusura del rotolo. Ripetete l’operazione fino a far combaciare le due estremità del riso ed ottenere così il vostro maki. Spostate ora le fettine di cetriolo schiacciate sulla sommità del maki aiutandovi con una spatola per mantenerle compatte 20. Adagiatele in modo da ricoprire tutta la superficie del maki ed eventualmente aggiustatele aiutandovi con le mani 21. Quindi procedete nuovamente a compattare il maki con il tappetino come avete fatto nei passaggi precedenti, per far compattare anche la decorazione. 
									

								

															

																		
																															
											
										
																														
																		Quindi adagiate il maki su un tagliere, rifinitelo rifilando le estremità prive di decorazione se necessario e tagliatelo a metà 22. Successivamente dividete in modo da ottenere 8 pezzi 23. Quindi procedete con la seconda preparazione. Prendete nuovamente il tappetino di bambù e foderate con un foglio di pellicola trasparente; adagiatevi un foglio di alga nori. Distribuite il riso sull'alga lasciando circa 2 cm di alga libera sul lato superiore 24.
									

								

															

																		
																															
											
										
																														
																		Disponete al centro una foglia di radicchio divisa a metà, sopra adagiatevi una fila di fette di cetriolo 25 e accanto una di avocado 26. Arrotolate poi delicatamente il tappetino di bambù come indicato nei passaggi precedenti per compattare il maki 27.
									

								

															

																		
																															
											
										
																														
																		Infine rifilate le estremità se necessario e tagliate a metà il maki 28, poi ogni metà dividetela in modo da ottenere dei pezzi di circa 2 cm di spessore 29. Il vostro sushi vegetariano è pronto per essere gustato 30!
									

								

							
					    