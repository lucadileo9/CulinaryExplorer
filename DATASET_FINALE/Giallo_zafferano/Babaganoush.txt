Difficoltà: Facile
Il babaganoush è una crema a base di polpa di melanzane, originaria del Medio Oriente e diffusa anche nel Nord Africa in diverse varianti. La tradizione culinaria di questi paesi prevede un uso massiccio delle melanzane, in particolare la loro riduzione in purea. Questo piatto, uno dei più popolari della cucina mediorientale, si prepara in poche semplici mosse, ottenendo un risultato dal gusto unico e deciso: dopo aver cotto le melanzane in forno, basta ricavarne la polpa, condirla con olio, sale e pepe e aromatizzarla con del succo di limone, uno spicchio d’aglio e la tahina. La tahina è un’altra tipica crema mediorientale, preparata con i semi di sesamo, che vengono macinati e lavorati fino ad ottenere una crema densa, impiegata nella preparazione di diversi condimenti e salse come per esempio l'hummus. Dopo aver amalgamato il tutto, concludete con una spolverata di foglioline di menta tritata, per conferire una nota fresca a questo antipasto dal sapore marcato. Chiamato anche caviale di melanzane, è ideale per accompagnare i falafel, le tipiche polpette a base di fave o ceci tritati, oppure la pita, il pane tondo e morbido, diffuso anche in Grecia oltre che in Medioriente. Con il babaganoush porterete in tavola un mix di profumi mediterranei con cui aprire un pranzo o una cena da mille e una notte!


												
						
						

														INGREDIENTI
							
							                            
                                
    								
    									
    										
    										85
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    85
    					
    					    					    					
    					    Carboidrati
    					    g
    					    3.6
    					
    					    					    					
    					      di cui zuccheri
    					    g
    					    2.1
    					
    					    					    					
    					    Proteine
    					    g
    					    2
    					
    					    					    					
    					    Grassi
    					    g
    					    6.9
    					
    					    					    					
    					      di cui saturi
    					    g
    					    0.99
    					
    					    					    					
    					    Fibre
    					    g
    					    2
    					
    					    					    					    					
    					    Sodio
    					    mg
    					    167
    					
    					    				
    			
                            
													


						
							
							

							
								

																	Melanzane
								
								
								
																	600
									g
																

								

							
								

																	Tahina
								
								
								
																	50
									g
																

								

							
								

																	Succo di limone
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Menta
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il babaganoush, iniziate lavando e asciugando accuratamente le melanzane. Dopodichè ponetele su una leccarda ricoperta di carta forno 1 e cuocetele in forno statico preriscaldato a 180° per 1 ora e mezza (se usate il forno ventilato, cuocete a 160° per 1 ora e 20), rigirandole un paio di volte per far sì che cuociano bene su tutti i lati. Quando la buccia sarà raggrinzita e avranno raggiunto una consistenza molle 2, sfornatele e quando si saranno intiepidite, eliminate il peduncolo 3.
									

								

															

																		
																															
											
										
																														
																		Incidetele la buccia con la punta di un coltello 4, aprite le melanzane e scavate la polpa con un cucchiaio 5. Trasferite la polpa in una ciotola capiente e schiacciatela con i rebbi di una forchetta 6, quindi salate e pepate a piacere.
									

								

															

																		
																															
											
										
																														
																		Versate l’olio extravergine di oliva e schiacciate uno spicchio d’aglio all’interno del composto con l’apposito attrezzo 7, oppure tritatelo con un coltello. Ora spremete il succo di un limone con uno spremiagrumi 8 e filtrate il succo ottenuto in una ciotola con un colino 9.
									

								

															

																		
																															
											
										
																														
																		Versate poco alla volta il succo di limone filtrato nel composto, potete verificare man a mano se servirà tutto o aggiungerlo anche successivamente 10. Unite la tahina 11. Mescolate bene il tutto 12.
									

								

															

																		
																															
											
										
																														
																		Ponete qualche fogliolina di menta su un tagliere e tritatela finemente 13, dopodichè unitele al composto e amalgamate il tutto 14, fino ad ottenere una crema densa e raggrumata 15. Il vostro babaganoush è ora pronto per essere gustato!
									

								

							
					    