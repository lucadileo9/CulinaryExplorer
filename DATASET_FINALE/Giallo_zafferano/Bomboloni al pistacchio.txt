Difficoltà: Difficile
Dolci, soffici e rotondi, per colazione o in ogni altro momento della giornata i bomboloni sono una vera e propria bontà per tutte le età! Avete mai provato i nostri bomboloni al pistacchio? Se la risposta è no allora recuperate e mettetevi subito all'opera... in sole 3 ore potrete assaporare tutta la loro golosità e siamo certi che ve ne innamorerete al primo assaggio! Solitamente farciti con la crema, o nel caso dei krapfen con la confettura, la regola è una: i bomboloni devono risultare pieni ed esplodere morso dopo morso! Nella variante al pistacchio che vi proponiamo oggi abbiamo aggiunto la farina di pistacchi proprio all'interno dell'impasto e una volta fritti li abbiamo farciti con una golosa crema al pistacchio, pronta o fatta in casa! Possiamo garantirvi che sarà impossibile resistergli! 

Scoprite anche questi lievitati dolci:


						
						

														INGREDIENTI
							
													


						
														
							
														per 10 bomboloni
							

							
								

																	Farina 00
								
								
								
																	500
									g
																

								

							
								

																	Farina di pistacchi
								
								
								
																	50
									g
																

								

							
								

																	Zucchero
								
								
								
																	40
									g
																

								

							
								

																	Acqua
								
								
								
																	160
									g
																

								

							
								

																	Lievito di birra fresco
								
								
								
																	15
									g
																

								

							
								

																	Uova
								
								
								(circa 2)
																	120
									g
																

								

							
								

																	Burro
								
								
								
																	40
									g
																

								

							
								

																	Sale fino
								
								
								
																	6
									g
																

								

							
														
							
						
														
							
														per friggere
							

							
								

																	Olio di semi
								
								
								
																	
									q.b.
																

								

							
														
							
						
														
							
														per farcire e decorare
							

							
								

																	Crema di pistacchi
								
								
								spalmabile
																	500
									g
																

								

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i bomboloni al pistacchio nella ciotola di una planetaria versate la farina 1, la farina di pistacchi 2 e lo zucchero 3.
									

								

															

																		
																																											
											
										
																						
											
										
																						
											
										
																																										
																		Aggiungete anche il sale 4 e il lievito di birra fresco sbriciolato con le mani 5. Unite una parte dell'acqua e iniziate ad impastare con il gancio 6.
									

								

															

																		
																																											
											
										
																						
											
										
																						
											
										
																																										
																		Aggiungete le uova leggermente sbattute versandole a filo 7 e lentamente unite anche l'acqua rimasta 8. Lavorate sino ad ottenere un impasto omogeneo; quando si stacca dalle pareti della planetaria unite il burro poco per volta 9.
									

								

															

																		
																																											
											
										
																						
											
										
																						
											
										
																																										
																		Continuate ad impastare sino a che non sarà assorbito completamente e l'impasto risulterà ben incordato 10. Trasferitelo su un piano 11 e coprite con una ciotola 12. Lasciate riposare per 5 minuti.
									

								

															

																		
																																											
											
										
																						
											
										
																						
											
										
																																										
																		Date delle pieghe 13 per dare forza all'impasto, poi formate una palla 14 e trasferitela in una ciotola. Coprite con pellicola 15 e lasciate lievitare per 2 ore a temperatura ambiente.
									

								

															

																		
																																											
											
										
																						
											
										
																						
											
										
																																										
																		Quando l'impasto sarà lievitato 16 trasferitelo su una spianatoia leggermente infatinata 17. Stendetelo con un mattarello 18 sino ad ottenere uno spessore di 1 cm.
									

								

															

																		
																																											
											
										
																						
											
										
																						
											
										
																																										
																		Utilizzando un coppapasta da 9 cm ricavate quindi 10 dischi 19, sollevateli delicatamente con le mani 20 e trasferiteli su un vassoio rivestito con dei quadrati di carta forno. Coprite con pellicola 21 e lasciate lievitare ancora per 30 minuti. Non gettate i ritagli di pasta, ma tagliateli e sistemateli su un altro vassoio. Potrete poi friggerli ugualmente.
									

								

															

																		
																																											
											
										
																						
											
										
																						
											
										
																																										
																		Quando i dischi saranno ben lievitati 22, scaldate abbondante olio di semi in una pentola, portandolo alla temperatura di 160-165°. Non appena avrà raggiunto la temperatura sollevate il primo bombolone aiutandovi sollevando anche la carta forno. Immergete nell'olio caldo 23 e dopo pochi secondi con una pinza tirate via la carta forno che si sarà staccata dalla pasta 24.
									

								

															

																		
																																											
											
										
																						
											
										
																						
											
										
																																										
																		Cuocete un paio di bomboloni alla volta per non abbassare troppo la temperatura. Irrorate con l'olio caldo anche la parte superiore dei bomboloni 25; in questo modo si gonfieranno meglio.  e quando il lato inferiore sarà ben dorato girateli. Lasciate cuocere anche l'altro lato, poi sollevateli con una schiumarola 26 e trasferiteli su un vassoio rivestito con carta da cucina 27.
									

								

															

																		
																																											
											
										
																						
											
										
																						
											
										
																																										
																		Lasciate intiepidire i bomboloni e riempiteli con la crema spalmabile al pistacchio, che avrete trasferito per comodità in un sac-à-poche 28. Spolverizzate con zucchero a velo 29 e servite i vostri bomboloni 30.
									

								

							
					    