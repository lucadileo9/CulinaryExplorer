Difficoltà: Facile
Tra gli ortaggi che la stagione estiva ci regala, le zucchine baby con i loro fiori sono le nostre preferite! Le piccole zucchine così tenere e dolci sono perfette da gustare da sole come contorno, ma possono arricchire di gusto pietanze fresche come i pomodori ripieni di panzanella e la pasta fredda con verdure. I fiori, invece, sono dei raggi di sole saporiti che colorano con gusto la tavola nei modi più versatili: fritti, al forno e ripieni, ne abbiamo per tutti i gusti! Con l’intento di combinare insieme le due parti di questo ortaggio dal sapore delicato è nato il plumcake di zucchine, una prelibata torta salata da gustare a fette come antipasto e da portare ai vostri picnic estivi, magari insieme a un soffice plumcake di patate!


												
						
						

														INGREDIENTI
							
							                            
                                
    								
    									
    										
    										328.3
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    328.3
    					
    					    					    					
    					    Carboidrati
    					    g
    					    20
    					
    					    					    					
    					      di cui zuccheri
    					    g
    					    2.2
    					
    					    					    					
    					    Proteine
    					    g
    					    12.9
    					
    					    					    					
    					    Grassi
    					    g
    					    21.8
    					
    					    					    					
    					      di cui saturi
    					    g
    					    6.4
    					
    					    					    					
    					    Fibre
    					    g
    					    93.2
    					
    					    					    					
    					    Colesterolo
    					    mg
    					    1.2
    					
    					    					    					
    					    Sodio
    					    mg
    					    249.3
    					
    					    				
    			
                            
													


						
							
														Ingredienti per uno stampo da 26x11,5 cm
							

							
								

																	Zucchine baby
								
								
								con i fiori
																	300
									g
																

								

							
								

																	Uova
								
								
								( circa 3)  a temperatura ambiente
																	160
									g
																

								

							
								

																	Farina 00
								
								
								
																	180
									g
																

								

							
								

																	Latte intero
								
								
								 a temperatura ambiente
																	100
									g
																

								

							
								

																	Olio di semi di girasole
								
								
								
																	100
									g
																

								

							
								

																	Provolone piccante
								
								
								
																	200
									g
																

								

							
								

																	Menta
								
								
								
																	10
									foglie
																

								

							
								

																	Lievito istantaneo per preparazioni salate
								
								
								
																	16
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il plumcake alle zucchine per prima cosa pulite le zucchine baby con i fiori. Eliminate il pistillo interno 1 e staccate i fiori che pulirete con un panno per eliminare eventuali residui di terra. Staccate le zucchine, spuntatele 2 e lavatele sotto l’acqua corrente. Tagliate a rondelle le zucchine e i fiori 3, che una volta puliti peseranno circa 260 g.
									

								

															

																		
																															
											
										
																														
																		Tagliate il provolone piccante prima a fette e poi da queste ricavate dei cubetti 4. Occupatevi ora dell’impasto: in una ciotola versate le uova e montatele con le fruste elettriche 5 fino a quando non saranno spumose. Incorporate a filo l’olio di semi 6 e continuate a mescolare.
									

								

															

																		
																															
											
										
																														
																		Versate anche il latte 7 e infine salate e pepate 8. A parte setacciate la farina 9 e lievito.
									

								

															

																		
																															
											
										
																														
																		Incorporate le polveri poco alla volta con un cucchiaio 10, mescolando con le fruste a velocità moderata. Una volta che l’impasto sarà omogeneo, aromatizzate con le foglioline di menta e insaporite con il provolone 11 e le zucchine con i fiori 12.
									

								

															

																		
																															
											
										
																														
																		Mescolate e versate l’impasto in uno stampo da plumcake di 26 x 11,5 cm 13. Cuocete in forno statico preriscaldato a 180° per 50 minuti. Terminata la cottura, sfornate il plumcake alle zucchine 14 e sformatelo ancora tiepido. Il plumcake alle zucchine è pronto per essere gustato 15.
									

								

							
					    