Difficoltà: Facile
Le sarde sono un ingrediente tipico della cucina siciliana, protagoniste di gustose ricette della tradizione come la pasta con le sarde o le sarde a beccafico. All’elenco non possono mancare le polpette di sarde, che qui vi presentiamo nella versione di Pino Cuttaia, rinomato chef da 2 stelle Michelin originario di Licata! Un secondo piatto semplice e genuino, insaporito con aglio, prezzemolo e Ragusano DOP, un caratteristico formaggio del territorio. Noi abbiamo condito le polpette di pesce azzurro con un intingolo di olio, aceto e cipolla, perfetto per sgrassare e bilanciare la nota agrodolce, ma se preferite potete cuocerle direttamente nel sugo di pomodoro senza friggerle, per una variante più morbida e leggera… voi come le preferite? Non vi resta che preparare le polpette di sarde e assaggiarle in entrambi i modi!


						
						

														INGREDIENTI
							
													


						
														
							
														Per circa 11-12 polpette
							

							
								

																	Sarde
								
								
								(da pulire)
																	500
									g
																

								

							
								

																	Pane
								
								
								mollica
																	50
									g
																

								

							
								

																	Ragusano DOP
								
								
								
																	25
									g
																

								

							
								

																	Prezzemolo
								
								
								
																	20
									g
																

								

							
								

																	Uova
								
								
								
																	2
									
																

								

							
								

																	Aglio
								
								
								
																	1
									spicchio
																

								

							
														
							
						
														
							
														Per pulire le sarde
							

							
								

																	Acqua
								
								
								
																	1
									l
																

								

							
								

																	Sale fino
								
								
								
																	30
									g
																

								

							
														
							
						
														
							
														Per impanare e friggere
							

							
								

																	Amido di mais (maizena)
								
								
								
																	100
									g
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per il condimento
							

							
								

																	Olio extravergine d'oliva
								
								
								
																	30
									g
																

								

							
								

																	Aceto di vino bianco
								
								
								
																	30
									g
																

								

							
								

																	Cipolle
								
								
								
																	½
									
																

								

							
								

																	Prezzemolo
								
								
								(i gambi)
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le polpette di sarde per prima cosa occupatevi della pulizia del pesce: sciacquate le sardine sotto l'acqua corrente per squamarle, poi eliminate la pinna e la testa 1. Praticate un taglio sul ventre per aprirle a libro 2, svisceratele e rimuovete la lisca 3.
									

								

															

																		
																															
											
										
																														
																		In una ciotola versate l’acqua con il sale 4, poi mescolate per farlo sciogliere. Lasciate le sarde in ammollo per circa 20 minuti: la soluzione marina aiuterà a pulirle meglio dal sangue e conferirà sapidità alla preparazione 5. Dopo l’ammollo trasferite le sarde su carta assorbente e lasciatele asciugare 6.
									

								

															

																		
																																											
											
										
																						
											
										
																						
											
										
																																										
																		Intanto tagliate la mollica del pane a cubetti 7, poi trasferitela in un mixer. Aggiungete il prezzemolo 8 e frullate grossolanamente 9.
									

								

															

																		
																																											
											
										
																						
											
										
																						
											
										
																																										
																		Tritate le sarde al coltello 10 e versatele in una ciotola capiente, poi unite le briciole di pane al prezzemolo 11 e il Ragusano DOP grattugiato 12.
									

								

															

																		
																																											
											
										
																						
											
										
																						
											
										
																																										
																		Aggiungete anche l’aglio tritato 13, le uova 14 e il pepe, poi impastate per amalgamare il tutto 15. Lasciate riposare l'impasto in frigorifero per 30 minuti.
									

								

															

																		
																																											
											
										
																						
											
										
																						
											
										
																																										
																		A questo punto ungetevi le mani di olio, prelevate una cucchiaiata di impasto per volta e formate delle polpette leggermente schiacciate 16, poi ricopritele con l’amido di mais 17. Scaldate un abbondante strato di olio in una padella e immergete le polpette 18.
									

								

															

																		
																																											
											
										
																						
											
										
																						
											
										
																																										
																		Friggete le polpette da entrambi i lati 19 fino a doratura 20, poi trasferitele su carta assorbente 21.
									

								

															

																		
																																											
											
										
																						
											
										
																						
											
										
																																										
																		Per preparare il condimento versate in una ciotola l’olio, i gambi di prezzemolo tritati 22, l’aceto 23 e la cipolla a fette 24.
									

								

															

																		
																																											
											
										
																						
											
										
																						
											
										
																																										
																		Mescolate bene il tutto 25. Impiattate le polpette di sarde 26 e irrorate a piacere con il condimento 27!
									

								

							
					    