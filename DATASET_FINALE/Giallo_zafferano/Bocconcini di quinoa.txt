Difficoltà: Facile
I bocconcini di quinoa sono una ricetta vegetariana veloce perfetta per togliersi uno sfizio e, al tempo stesso, fare un pieno di benessere. Questa gustosa ricetta, infatti, sfrutta a pieno le innumerevoli proprietà nutritive della quinoa, una pianta erbacea che spesso viene scambiata per un cereale (anche se in realtà non lo è), che vanta una storia e una versatilità culinaria davvero uniche. Venerata dagli Inca come “Chisiya mama” (“Madre di tutti i semi” in lingua Quechua), la quinoa viene coltivata da ben oltre 5000 anni in Sud America, in particolare sugli altopiani andini. Fosforo, magnesio e zinco accompagnati da tutti e 9 gli amminoacidi essenziali e dall’assenza di glutine fanno della quinoa un ingrediente salutare, nutriente e adatto anche a chi soffre di celiachia. Abbiamo arricchito la millenaria quinoa con le zucchine grattugiate e insaporito il tutto con Grana Padano, zenzero e scorza di limone. Il risultato è una ricetta golosa, facile da preparare e perfetta per aprire un pranzo o una cena nella stagione estiva. I bocconcini di quinoa non solo stupiranno i vostri ospiti grazie al loro sapore esotico, ma preparandoli avrete anche un aneddoto da raccontare!


												
						
						

														INGREDIENTI
							
							                            
                                
    								
    									
    										
    										219
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    219
    					
    					    					    					
    					    Carboidrati
    					    g
    					    26.8
    					
    					    					    					
    					      di cui zuccheri
    					    g
    					    2
    					
    					    					    					
    					    Proteine
    					    g
    					    11.9
    					
    					    					    					
    					    Grassi
    					    g
    					    7.1
    					
    					    					    					
    					      di cui saturi
    					    g
    					    2.89
    					
    					    					    					
    					    Fibre
    					    g
    					    3.6
    					
    					    					    					
    					    Colesterolo
    					    mg
    					    61
    					
    					    					    					
    					    Sodio
    					    mg
    					    407
    					
    					    				
    			
                            
													


						
							
														Ingredienti per 30 bocconcini
							

							
								

																	Quinoa
								
								
								
																	150
									g
																

								

							
								

																	Zucchine
								
								
								piccole
																	2
									
																

								

							
								

																	Uova
								
								
								
																	1
									
																

								

							
								

																	Grana Padano DOP
								
								
								da grattugiare
																	50
									g
																

								

							
								

																	Scorza di limone
								
								
								da grattugiare
																	1
									
																

								

							
								

																	Zenzero fresco
								
								
								da grattugiare
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i bocconcini di quinoa, iniziate ponendo la quinoa in una ciotola e sciacquandola sotto l'acqua fredda fino a che l’acqua non risulterà limpida. In questo modo, infatti, andrete a rimuovere le tracce di saponine (il sottile strato di resina esterna) presenti sui suoi chicchi, che le conferiscono un sapore amaro 1. Lessate, quindi, la quinoa in una padella antiaderente con acqua salata per i minuti indicati sulla confezione (circa 15-20 minuti) 2, fino a che i chicchi non avranno assorbito gran parte dell'acqua di cottura ammorbidendosi e ingrossandosi 3.
									

								

															

																		
																															
											
										
																														
																		Procedete scolando la quinoa e passandola sotto l’acqua fredda per interrompere la cottura 4. A questo punto lavate con cura le zucchine e mondatele 5. Dopodiché sbucciate e mondate anche lo zenzero fresco 6.
									

								

															

																		
																															
											
										
																														
																		Grattugiate le zucchine e ponetele in un largo recipiente 7, dove aggiungerete la scorza di limone grattugiata 8 e lo zenzero fresco grattugiato 9.
									

								

															

																		
																															
											
										
																														
																		Unite la quinoa lessata alle zucchine grattugiate, lo zenzero e la scorza di limone 10, aggiungete anche il Grana Padano grattugiato 11 e l'uovo 12. Aggiustate di sale e pepe a piacere e amalgamate gli ingredienti fino ad ottenere un composto omogeneo.
									

								

															

																		
																															
											
										
																														
																		Procedete disponendo i pirottini mignon di carta (dal diametro di circa 4-5 cm e alti circa 3 cm) su una teglia da forno e riempiteli con il composto 13; potete usare anche uno stampo antiaderente per mini muffin. Tenete presente che ogni pirottino in foto ne contiene all'incirca 20 g. Compattate il composto all'interno dei pirottini aiutandovi con il dorso di un cucchiaio, in modo da definire meglio la forma dei bocconcini 14. Non vi resta che infornarli in forno già caldo modalità statica a 180° per 25 minuti (se usate un forno ventilato cuoceteli a 160° per 20 minuti), fino a quando la superficie non raggiungerà una piacevole doratura 15. A questo punto i bocconcini di quinoa sono pronti per essere impiattati e serviti tiepidi!
									

								

							
					    