Difficoltà: Facile
Quando proverete i rotolini di crepe ripieni, non smetterete più di prepararli e servirli ai vostri buffet come goloso fingerfood o come sfizioso antipasto ai vostri pranzi e cene.
Questa ricetta, infatti, non solo è veloce da realizzare, ma si presta anche alle più svariate rivisitazioni, a seconda dei propri gusti. Noi, ad esempio, abbiamo arricchito la pastella tradizionale delle crepe con il gusto stagionato e deciso del Parmigiano grattugiato e unito il sapore delicato delle zucchine grigliate e il prosciutto cotto con la leggerezza del primosale, per una farcitura fresca e tutta da assaporare.
Condite i vostri rotolini con i salumi che più vi piacciono e con formaggi cremosi o più stagionati, facili da arrotolare e se poi li accompagnerete ad una salsa, come la finta maionese, non vi avanzerà neanche un rotolino di crepe ripieno!


						
						

														INGREDIENTI
							
							                            
                                
    								
    									
    										
    										376
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    376
    					
    					    					    					
    					    Carboidrati
    					    g
    					    17.1
    					
    					    					    					
    					      di cui zuccheri
    					    g
    					    3.6
    					
    					    					    					
    					    Proteine
    					    g
    					    24.4
    					
    					    					    					
    					    Grassi
    					    g
    					    23.4
    					
    					    					    					
    					      di cui saturi
    					    g
    					    12.5
    					
    					    					    					
    					    Fibre
    					    g
    					    1.7
    					
    					    					    					
    					    Colesterolo
    					    mg
    					    130
    					
    					    					    					
    					    Sodio
    					    mg
    					    892
    					
    					    				
    			
                            
													


						
														
							
														Ingredienti per 4 crepe
							

							
								

																	Latte intero
								
								
								
																	125
									ml
																

								

							
								

																	Farina 00
								
								
								
																	65
									g
																

								

							
								

																	Uova
								
								
								
																	1
									
																

								

							
								

																	Burro
								
								
								
																	10
									g
																

								

							
								

																	Parmigiano Reggiano DOP
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il ripieno
							

							
								

																	Zucchine
								
								
								
																	400
									g
																

								

							
								

																	Primosale
								
								
								
																	250
									g
																

								

							
								

																	Prosciutto cotto
								
								
								
																	150
									g
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i rotolini di crepe ripieni, iniziate preparando la pastella delle crepe: setacciate la farina in una ciotola capiente, aggiungete un pizzico di sale e versate il latte 1. In una terrina a parte sbattete le uova con una forchetta e aggiungetele alla pastella. Mescolate e aggiungete anche il burro che avete fatto sciogliere in precedenza in un pentolino. Unite il Parmigiano grattugiato 2, mescolate per amalgamare il tutto 3 e coprite la ciotola con della pellicola, lasciatela riposare per almeno mezz’ora in frigo.
									

								

															

																		
																															
											
										
																														
																		Trascorso questo tempo, fate scaldare una noce di burro in una padella antiaderente 4, spandete il burro sul fondo della padella, aiutandovi con della carta da cucina. Quando il burro sarà sciolto, versate un mestolo di pastella 5, assicurandovi che ricopra interamente il fondo della padella. Per compiere questa operazione potete far ruotare la padella oppure utilizzare l’apposito attrezzo. Cuocete per 1 minuto, alzando i bordi della crepe per farla staccare dal fondo e non appena sarà dorata, giratela dall’altra parte aiutandovi con la spatola 6. Quando anche l’altro lato si dorerà, trasferite la crepe su un piatto. Per scoprire come preparare e conservare al meglio le crepe, consultate la ricetta: crepe dolci e salate (ricetta base).
									

								

															

																		
																															
											
										
																														
																		Ora lavate con cura le zucchina sotto acqua corrente, mondatele e affettatele per il senso della lunghezza a fette sottili 2-3 millimetri 7. Fate scaldare una piastra e grigliate le fette di zucchina da un lato 8 e poi dall'altro 9, fino a quando non risulteranno più morbide e leggermente abbrustolite. Una volta cotte lasciatele raffreddare in un piatto e mettete da parte.
									

								

															

																		
																															
											
										
																														
																		A questo punto ponete le crepe su un tagliere e farcitele: adagiate qualche fetta di prosciutto cotto 10 e le fette di zucchina grigliate 11. Tagliate a fette sottili una forma di primosale 12.
									

								

															

																		
																															
											
										
																														
																		Quindi aggiungete al ripieno delle crepe anche le fette di primosale 13 e arrotolate delicatamente la crepe, schiacciando leggermente per fare aderire bene gli ingredienti tra loro 14. Una volta formato il rotolo, avvolgetelo stretto nella pellicola, che andrete ad arricciare ai lati come una caramella 15 e lasciate compattare in frigo per 2-3 ore.
									

								

															

																		
																															
											
										
																														
																		Quando il rotolo risulterà ben compatto 16, disponetelo su un tagliere e affettatelo a rondelle spesse circa 2 cm 17. Trasferite i vostri rotolini di crepe ripieni su un piatto da portata 18, magari accompagnandolo alla salsa che più vi piace e gustateli!
									

								

							
					    