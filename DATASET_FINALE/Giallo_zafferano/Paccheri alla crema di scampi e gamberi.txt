Difficoltà: Facile
I primi piatti di pesce sono così profumati, saporiti e ricchi che danno davvero soddisfazione a chi li gusta. Se poi dietro c'è una mano familiare ad averli preparati, il sapore è più buono e avvolgente. I paccheri alla crema di scampi e gamberi sono proprio un atto di amore: la scelta del pesce fresco, la pazienza di pulirlo e di realizzare il profumatissimo fumetto di crostacei, la mantecatura con la crema di scampi e gamberi... un risultato strepitoso, senza aggiunta di panna, da proporre in alternativa alle classiche linguine agli scampi. Vi sembra impossibile? Scoprite tutti i passaggi e realizzate anche voi i paccheri con crema di scampi e gamberi per un pranzo a base di pesce da leccarsi i baffi!


												
						
						

														INGREDIENTI
							
							                            
                                
    								
    									
    										
    										475
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    475
    					
    					    					    					
    					    Carboidrati
    					    g
    					    73.7
    					
    					    					    					
    					      di cui zuccheri
    					    g
    					    9.6
    					
    					    					    					
    					    Proteine
    					    g
    					    28.5
    					
    					    					    					
    					    Grassi
    					    g
    					    6.3
    					
    					    					    					
    					      di cui saturi
    					    g
    					    0.96
    					
    					    					    					
    					    Fibre
    					    g
    					    4.2
    					
    					    					    					
    					    Colesterolo
    					    mg
    					    199
    					
    					    					    					
    					    Sodio
    					    mg
    					    1981
    					
    					    				
    			
                            
													


						
							
							

							
								

																	Paccheri
								
								
								
																	320
									g
																

								

							
								

																	Scampi
								
								
								
																	600
									g
																

								

							
								

																	Gamberi
								
								
								
																	450
									g
																

								

							
								

																	Porri
								
								
								
																	1
									
																

								

							
								

																	Prezzemolo
								
								
								
																	1
									ciuffo
																

								

							
								

																	Acqua
								
								
								
																	2
									l
																

								

							
								

																	Passata di pomodoro
								
								
								
																	180
									g
																

								

							
								

																	Peperoncino fresco
								
								
								
																	1
									
																

								

							
								

																	Scalogno
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Vino bianco
								
								
								
																	50
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i paccheri con crema di scampi e gamberi, lavate e affettate il porro 1. Proseguite con la pulizia dei crostacei. Staccate la testa 2, eliminate i carapaci (serviranno per il fumetto) e sfilate l'intestino (il filo nero presente sul dorso di scampi e gamberi) 3. Tenete da parte la polpa.
									

								

															

																		
																																											
											
										
																						
											
										
																						
											
										
																																										
																		In un tegame versate il porro 4, le teste e carapaci dei crostacei 5 e qualche rametto di prezzemolo 6.
									

								

															

																		
																																											
											
										
																						
											
										
																						
											
										
																																										
																		Coprite con acqua 7 e fate bollire per almeno 1 ora e mezza. A cottura ultimata 8, filtrate il fumetto 9 e versatelo in un tegame alto che servirà per la cottura della pasta.
									

								

															

																		
																																											
											
										
																						
											
										
																						
											
										
																																										
																		In una padella scaldate un filo d'olio con lo spicchio d'aglio 10, aggiungete scampi e gamberi 11, rosolate qualche istante per 2-3 minuti  afuoco vivace, poi sfumate con il vino bianco 12.
									

								

															

																		
																																											
											
										
																						
											
										
																						
											
										
																																										
																		Lasciate evaporare e poi spegnete il fuoco 13,  togliete i crostacei dal tegame e teneteli da parte 14. Tritate il peperoncino 15.
									

								

															

																		
																																											
											
										
																						
											
										
																						
											
										
																																										
																		Mondate e tritate lo scalogno 16. Nel tegame in cui avete cotto i crostacei versate un giro d'olio, il peperoncino e lo scalogno 17. Stufate allungando con un mestolo di brodo 18.
									

								

															

																		
																																											
											
										
																						
											
										
																						
											
										
																																										
																		Portate al bollore il fumetto e cuocete qui i paccheri molto al dente 19, dovrete regolarvi in base alle indicazioni della confezione: nel nostro caso la cottura è di 18 minuti totali, noi li abbiamo lessati per 10 minuti, così da proseguire la cottura in padella con il condimento. Mentre i paccheri cuociono versate la passata nel tegame con il soffritto 20. Salate 21.
									

								

															

																		
																																											
											
										
																						
											
										
																						
											
										
																																										
																		Insaporite con pepe a piacere 22. Scolate i paccheri 23 direttamente nel tegame con il condimento 24. Proseguite la cottura dei paccheri.
									

								

															

																		
																																											
											
										
																						
											
										
																						
											
										
																																										
																		Occupatevi quindi della crema: in un bicchiere alto versate metà dei crostacei 25, un mestolo di fumetto 26 e 40 g di olio 27.
									

								

															

																		
																																											
											
										
																						
											
										
																						
											
										
																																										
																		Frullate tutto con il mixer a immersione 28 per ottenere una crema 29.Unite la crema dei crostacei 30.
									

								

															

																		
																																											
											
										
																						
											
										
																						
											
										
																																										
																		Infine aggiungete i restanti gamberi e scampi 31. Insaporite con prezzemolo fresco tritato 33 e servite i paccheri con crema di scampi e gamberi bel caldi 33.
									

								

							
					    