Difficoltà: Facile
Che siano dolci o salate, le crepe fanno da base a una grande varietà di ricette, una più appetitosa dell’altra… oggi ve ne proponiamo una che si distingue per leggerezza e semplicità: crespelle integrali con verdure miste e feta! Il ripieno vegetariano si abbina a una salsa realizzata con il famoso formaggio greco, che conferisce al piatto la giusta sapidità. L’impasto integrale delle crepe invece ne accentua il carattere rustico per la gioia di chi ama portare in tavola pietanze gustose e genuine! Se anche voi siete fra questi non esitate a provare le crespelle integrali con verdure miste e feta, ideali per il menù di tutta la famiglia.

Provate anche le nostre crespelle ripiene di carciofi e salsiccia o le nostre crespelle agli spinaci e la variante al forno!


						
						

														INGREDIENTI
							
													


						
														
							
														Per l’impasto (per 4 crespelle del diametro di 20 cm)
							

							
								

																	Latte intero
								
								
								
																	300
									g
																

								

							
								

																	Farina integrale
								
								
								
																	150
									g
																

								

							
								

																	Burro
								
								
								
																	30
									g
																

								

							
								

																	Uova
								
								
								
																	2
									
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per il ripieno
							

							
								

																	Verdure miste
								
								
								surgelate
																	400
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per la salsa alla feta
							

							
								

																	Feta
								
								
								
																	80
									g
																

								

							
								

																	Acqua
								
								
								
																	75
									g
																

								

							
														
							
						
														
							
														Per cuocere le crespelle
							

							
								

																	Burro
								
								
								
																	
									q.b.
																

								

							
														
							
						
														
							
														Per guarnire
							

							
								

																	Origano
								
								
								fresco
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le crespelle integrali con verdure miste e feta per prima cosa sciogliete il burro per l’impasto e fatelo intiepidire. Versate la farina integrale e il sale in una ciotola 1, poi aggiungete il latte a filo 2 mentre mescolate con una frusta 3.
									

								

															

																		
																																											
											
										
																						
											
										
																						
											
										
																																										
																		Unite anche il burro fuso intiepidito 4 e le uova 5 e mescolate ancora per amalgamare il tutto 6. Coprite la ciotola con pellicola e mettete in frigorifero a riposare per 10 minuti.
									

								

															

																		
																																											
											
										
																						
											
										
																						
											
										
																																										
																		Nel frattempo occupatevi del ripieno: scaldate una padella antiaderente con un filo d’olio, aggiungete le verdure 7 e fatele saltare a fiamma vivace per 7 minuti 8, poi salate e lasciate intiepidire. Ora tagliate la feta a cubetti 9 e riscaldate l’acqua fino alla temperatura di circa 70°.
									

								

															

																		
																																											
											
										
																						
											
										
																						
											
										
																																										
																		Trasferite la feta in un contenitore alto e stretto, versate l’acqua calda 10 e frullate con un mixer a immersione 11 per ottenere una salsa liscia e omogenea 12.
									

								

															

																		
																																											
											
										
																						
											
										
																						
											
										
																																										
																		Riprendete l’impasto dal frigorifero e procedete con la cottura delle crespelle: mettete sul fuoco una padella antiaderente del diametro di 20 cm e ungetela con poco burro, poi versate al centro un mestolo scarso di impasto 13. Cuocete a fuoco medio-basso per circa 3 minuti 14, poi girate la crespella e cuocete per un paio di minuti anche dall’altro lato. Man mano che saranno cotte impilate le crespelle su un vassoio 15; se non le utilizzate subito coprite con pellicola o un canovaccio per non farle seccare.
									

								

															

																		
																																											
											
										
																						
											
										
																						
											
										
																																										
																		Siete pronti per comporre le crespelle: posizionate il ripieno su un quarto della superficie 16, poi piegate a metà 17 e infine a triangolo 18. Procedete nello stesso modo per farcire anche le altre crespelle.
									

								

															

																		
																																											
											
										
																						
											
										
																						
											
										
																																										
																		Guarnite le crespelle con la salsa alla feta 19, una macinata di pepe e qualche fogliolina di origano fresco 20. Le vostre crespelle integrali con verdure miste e feta sono pronte per essere servite 21!
									

								

							
					    