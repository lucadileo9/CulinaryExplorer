Difficoltà: Facile
I paccheri al sugo di calamari sono un primo piatto di mare delizioso, una prelibatezza che li rende perfetti da servire come ricetta di Natale da proporre per il vostro menù della Vigilia!  I paccheri, con la loro forma unica e la capacità di catturare i condimenti, permettono di assaporare al meglio il sughetto saporito a base di pomodorini, qui arricchito da una piacevole nota piccante che donerà un tocco di brio alla pasta. La delicatezza dei calamari si fonde armoniosamente con la pasta, creando un piatto che è un inno al sapore di mare. Apprezzerete ancor di più questa ricetta per la sua preparazione semplice e poco laboriosa, che renderà i paccheri al sugo di calamari alla portata di tutti!


												
						
						

														INGREDIENTI
							
													


						
							
							

							
								

																	Calamari
								
								
								già puliti
																	500
									g
																

								

							
								

																	Paccheri
								
								
								
																	320
									g
																

								

							
								

																	Pomodorini ciliegino
								
								
								
																	200
									g
																

								

							
								

																	Passata di pomodoro
								
								
								
																	200
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Vino bianco
								
								
								
																	50
									g
																

								

							
								

																	Peperoncino fresco
								
								
								
																	1
									
																

								

							
								

																	Aglio
								
								
								
																	3
									spicchi
																

								

							
								

																	Prezzemolo
								
								
								tritato 
																	2
									cucchiai
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i paccheri al sugo di calamari, ponete sul fuoco un tegame con abbondante acqua che servirà per la cottura della pasta: quando bollirà, potete salare a piacere. Cominciate poi a pulire i calamari. Se non fossero già stati puliti potrete farlo da voi, guardando la nostra scheda della pulizia dei calamari. Passate al taglio, quindi separate i tentacoli dal resto del calamaro e ottenete degli anelli di circa 1,5 cm 1. Poi tagliate a metà i pomodorini e tenete da parte 2. Per finire affettate sottilmente il peperoncino, dal quale eliminerete il picciolo 3.
									

								

															

																		
																																											
											
										
																						
											
										
																						
											
										
																																										
																		Spremete gli spicchi d’aglio (eventualmente potete utilizzare gli spicchi interi sbucciati ed eliminarli a fine cottura) in un tegame dove avrete versato un giro d’olio 4 e lasciate insaporire per qualche minuto a fiamma bassa, insieme al peperoncino 5. Aggiungete gli anelli di calamaro insieme ai tentacoli e cuocete ad alta fiamma per 1 minuto appena 6, in modo che la carne dei calamari non si indurisca troppo.
									

								

															

																		
																																											
											
										
																						
											
										
																						
											
										
																																										
																		Sfumate con il vino bianco 7 e lasciate evaporare per un paio di minuti. Unite i pomodorini 8 e la passata di pomodoro 9.
									

								

															

																		
																																											
											
										
																						
											
										
																						
											
										
																																										
																		Mescolate 10 e cuocete a fuoco basso per 5-6 minuti. Intanto tuffate i paccheri in acqua bollente e salata 11 e poi scolateli (tenendo da parte un pò di acqua di cottura) a metà cottura versandoli direttamente nel tegame col sugo 12.
									

								

															

																		
																																											
											
										
																						
											
										
																						
											
										
																																										
																		Per risottare la pasta avrete bisogno di qualche mestolo d’acqua di cottura della pasta 13: quindi versatene un po’ alla volta al bisogno e mescolate spesso. Nel frattempo tritate finemente il prezzemolo 14 e a cottura ultimata spolverizzatelo sui paccheri 15. È tutto pronto, i vostri paccheri al sugo di calamari si consumano caldissimi!
									

								

							
					    