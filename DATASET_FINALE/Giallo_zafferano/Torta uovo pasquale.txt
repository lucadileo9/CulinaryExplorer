Difficoltà: Difficile
Non c'è uovo di cioccolato senza sorpresa, ma potete stupire i vostri ospiti con una torta originale, che sembra un uovo! La torta uovo pasquale infatti ha tutto l'aspetto di un uovo di cioccolato da pasticceria, con tanto di decorazioni; in realtà è una torta realizzata con una base soffice di cioccolato e un ripieno sorprendete di crema ai lamponi. L'effetto lucido del guscio di cioccolato fondente è dato da un sottile strato di ganache stesa accuratamente su tutta la superficie e decorata con fantasia per portare in tavola una vera festa per gli occhi e il palato!


						
						

														INGREDIENTI
							
							                            
                                
    								
    									
    										
    										1013
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1013
    					
    					    					    					
    					    Carboidrati
    					    g
    					    108.1
    					
    					    					    					
    					      di cui zuccheri
    					    g
    					    88.3
    					
    					    					    					
    					    Proteine
    					    g
    					    14.9
    					
    					    					    					
    					    Grassi
    					    g
    					    57.9
    					
    					    					    					
    					      di cui saturi
    					    g
    					    33.12
    					
    					    					    					
    					    Fibre
    					    g
    					    6.3
    					
    					    					    					
    					    Colesterolo
    					    mg
    					    223
    					
    					    					    					
    					    Sodio
    					    mg
    					    312
    					
    					    				
    			
                            
													


						
														
							
														Ingredienti per la torta (per uno stampo di 28x20,5)
							

							
								

																	Burro
								
								
								ammorbidito
																	200
									g
																

								

							
								

																	Farina 00
								
								
								
																	200
									g
																

								

							
								

																	Zucchero
								
								
								
																	150
									g
																

								

							
								

																	Cioccolato fondente
								
								
								
																	100
									g
																

								

							
								

																	Latte condensato
								
								
								
																	100
									g
																

								

							
								

																	Cacao amaro in polvere
								
								
								
																	50
									g
																

								

							
								

																	Latte intero
								
								
								
																	50
									g
																

								

							
								

																	Uova
								
								
								
																	4
									
																

								

							
								

																	Lievito in polvere per dolci
								
								
								
																	8
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per la crema
							

							
								

																	Lamponi
								
								
								
																	250
									g
																

								

							
								

																	Panna fresca liquida
								
								
								
																	250
									g
																

								

							
								

																	Latte condensato
								
								
								
																	60
									g
																

								

							
								

																	Zucchero
								
								
								
																	50
									g
																

								

							
								

																	Gelatina in fogli
								
								
								
																	8
									g
																

								

							
														
							
						
														
							
														Per la ganache
							

							
								

																	Cioccolato fondente
								
								
								
																	250
									g
																

								

							
								

																	Panna fresca liquida
								
								
								
																	250
									g
																

								

							
								

																	Burro
								
								
								
																	30
									g
																

								

							
														
							
						
														
							
														Per decorare
							

							
								

																	Lamponi
								
								
								
																	16
									
																

								

							
								

																	Zucchero a velo
								
								
								
																	150
									g
																

								

							
								

																	Albumi
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta uovo pasquale iniziate dalla base: nella ciotola di una planetaria munita di fruste versate il burro ammorbidito a pezzetti e lo zucchero 1 per lavorarli a crema. Dopodiché unite le uova 2 e il latte condensato 3.
									

								

															

																		
																															
											
										
																														
																		Sciogliete il cioccolato fondente a bagnomaria (oppure al microonde), fatelo intiepidire leggermente e versatelo nel composto4. Continuate a far andare le fruste della planetaria e aggiungete il latte a temperatura ambiente a filo 5. In una ciotola setacciate la farina, il lievito e il cacao amaro 6.
									

								

															

																		
																															
											
										
																														
																		Unite le polveri poco alla volta al composto, aiutandovi con un cucchiaio 7. Imburrate e infarinate lo stampo per uova lungo 28cm e largo (nella parte più larga) 20,5 cm 8 e versate all'interno l'impasto della torta 9; cuocetela in forno statico preriscaldato a 180° per 60 minuti (se forno ventilato a 160° per circa 50 minuti).
									

								

															

																		
																															
											
										
																														
																		Una volta cotta, sfornatela 10 e lasciate intiepidire, poi sformatela e fatela raffreddare completamente su una gratella 11. Nel frattempo dedicatevi alla crema: in una ciotolina mettete in ammollo i fogli di gelatina in acqua fredda per almeno 10 minuti 12.
									

								

															

																		
																															
											
										
																														
																		In una padella versate i lamponi precedentemente lavati e lo zucchero 13: cuoceteli a fuoco dolce mescolando fino a quando non diventeranno una purea. Passate la coulis ottenuta ancora calda al passaverdure 14, quindi per renderela ancora più fine, filtratela con un colino a maglie strette 15.
									

								

															

																		
																															
											
										
																														
																		Ponete i fogli di gelatina scolati e strizzati nella coulis tiepida 16 e mescolate con un cucchiaino per farli sciogliere. In una ciotola raccogliete la panna fresca liquida e versate il latte condensato 17; lavorate gli ingredienti con le fruste 18 in modo da montare il composto.
									

								

															

																		
																															
											
										
																														
																		Aggiungete anche la coulis in cui avete sciolto la gelatina 19, oramai fredda, e mescolate con una spatola dall'alto verso il basso 20 per non smontare la panna. Versate la crema al lamponi in una terrina bassa e larga e copritela con pellicola a contatto 21. Riponetela in frigorifero a rassodare fino al momento di utilizzarla.
									

								

															

																		
																															
											
										
																														
																		Per ultima preparate la ganache: in un pentolino versate la panna, scaldatela e quando avrà sfiorato il bollore, aggiungete il burro a pezzetti per farlo sciogliere 22. Quindi versate il cioccolato fondente 23 e mescolate con un cucchiaio di legno per farlo sciogliere 24; dopodiché versate il composto in una ciotola e coprite con pellicola trasparente a contatto, per far raffreddare e rassodare la ganache.
									

								

															

																		
																															
											
										
																														
																		Quando sarà la torta sarà ben fredda, tagliatela a metà in senso orizzontale per creare due dischi 25; ponete una metà su un piatto da portata e farcitela con la crema ai lamponi aiutandovi con una sac-à-poche usa e getta a cui avrete realizzato una punta molto ampia 26. Quindi coprite con l'altro disco 27.
									

								

															

																		
																															
											
										
																														
																		Ora preparate la glassa: ponete l'albume in una ciotola con un pizzico di sale, iniziate a montarlo con le fruste 28 e quando sarà bianco unite poco alla volta lo zucchero a velo 29, continuando a montare. Quando avrete ottenuto un composto fluido e liscio, inseritelo in una sac-à-poche a cui avrete praticato una punta molto piccola 30.
									

								

															

																		
																															
											
										
																														
																		A questo punto potete rivestire la torta con la ganache di cioccolato oramai fredda 31: distribuite uno strato uniforme su tutta la torta aiutandovi con una spatola 32. Poi ponete la ganache avanzata in una sac-à-poche con bocchetta a stella e decorate tutto il perimetro della torta con dei ciuffetti 33.
									

								

															

																		
																															
											
										
																														
																		Decorate il perimetro superiore con la glassa 34, mentre la superficie con ciuffi di ganache 35 e lamponi 36. Servite la vostra torta uovo pasquale come dessert per il pranzo di Pasqua!
									

								

							
					    