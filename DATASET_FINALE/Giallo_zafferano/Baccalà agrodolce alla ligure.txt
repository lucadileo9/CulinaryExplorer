Difficoltà: Facile
Nel Bel Paese, indistintamente tra nord e sud, il merluzzo, spesso anche diviso tra baccalà e stoccafisso, è sicuramente uno dei pesci più utilizzati. Capirne il motivo del resto non è così difficile: una polpa resistente, un gusto che si adatta a diverse preparazioni e anche a più cotture, come nella ricetta del baccalà al forno. Basti pensare ad alcuni grandi classici che possiamo ritrovare nella cucina campana, come la teglia di baccalà alla napoletana oppure nella tradizione veneta, con il baccalà alla vicentina e quello mantecato alla veneziana. Ma oggi ci spostiamo ad Ovest per preparare il baccalà agrodolce alla ligure. Questo secondo piatto è caratterizzato dalla preparazione dello sciroppo agrodolce, a base di vino, aceto, zucchero e salvia, ed è proprio grazie a questi ingredienti e al suo sapore dolce e pungente, che andrà ad impreziosire il fritto. Se non conoscevate il baccalà agrodolce alla ligure è arrivato il momento di prepararlo: il suo sapore vi rapirà!


												
						
						

														INGREDIENTI
							
							                            
                                
    								
    									
    										
    										357
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    357
    					
    					    					    					
    					    Carboidrati
    					    g
    					    12.2
    					
    					    					    					
    					      di cui zuccheri
    					    g
    					    6.4
    					
    					    					    					
    					    Proteine
    					    g
    					    36.3
    					
    					    					    					
    					    Grassi
    					    g
    					    18.1
    					
    					    					    					
    					      di cui saturi
    					    g
    					    3.39
    					
    					    					    					
    					    Fibre
    					    g
    					    0.7
    					
    					    					    					
    					    Colesterolo
    					    mg
    					    81
    					
    					    					    					
    					    Sodio
    					    mg
    					    3329
    					
    					    				
    			
                            
													


						
							
							

							
								

																	Baccalà dissalato
								
								
								
																	650
									g
																

								

							
								

																	Zucchero
								
								
								
																	20
									g
																

								

							
								

																	Aglio
								
								
								
																	2
									spicchi
																

								

							
								

																	Salvia
								
								
								
																	3
									foglie
																

								

							
								

																	Aceto di vino bianco
								
								
								
																	10
									g
																

								

							
								

																	Vino bianco
								
								
								
																	100
									g
																

								

							
								

																	Farina 00
								
								
								per infarinare
																	30
									g
																

								

							
								

																	Olio di semi di arachide
								
								
								per friggere
																	500
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il baccalà agrodolce alla ligure, prendete il baccalà già dissalato e spellato (se utilizzate baccalà sotto sale serviranno almeno 3 giorni di ammollo come indicato nella scuola di cucina: come dissalare il baccalà): cominciate dividendo il filetto in pezzi 1, una volta tagliato potrete anche togliere tutte le lische presenti con una pinza da cucina 2. Quando avrete terminato infarinate tutti i pezzi scuotendoli con delicatezza, in questo modo eliminerete la farina in eccesso 3.
									

								

															

																		
																															
											
										
																														
																		Intanto versate abbondante olio di semi in una pentola dai bordi alti 4 e quando sarà ben caldo cuocete un paio di pezzi alla volta, per 4-6 minuti anche in base allo spessore, ad una temperatura compresa tra i 180° e i 190° 5, fin quando non saranno ben dorati. Mano a mano che cuocete i pezzi di baccalà scolateli su carta assorbente 6.
									

								

															

																		
																															
											
										
																														
																		Preparate la salsa: sbucciate e affettate finemente gli spicchi d’aglio: un paio di millimetri andrano bene 7 e poi tagliate a listarelle le foglie di salvia 8. In una pentola versate il vino bianco e unite le fettine d’aglio 9,
									

								

															

																		
																															
											
										
																														
																		l’aceto 10 ed infine lo zucchero e la salvia 11, accendete la fiamma bassa e lasciate che il composto riscaldi per bene e che lo zucchero si sciolga 12.
									

								

															

																		
																															
											
										
																														
																		Non appena lo sciroppo sarà in ebollizione unite i pezzi di baccalà fritto 13 e cuocete per altri 5 minuti rigirandoli di tanto in tanto per farli insaporire per bene 14. Quando pronti, impiattate i vostri pezzi di baccalà agrodolce alla ligure e servite ben caldi 15!
									

								

							
					    