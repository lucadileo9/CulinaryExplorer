Difficoltà: Facile
Le lasagne ai carciofi sono una pietanza ricca e appetitosa, un'alternativa vegetariana alle lasagne al forno classiche, preparate con il tradizionale e intramontabile ragù alla bolognese. I formaggi e una vellutata besciamella garantiranno un succulento effetto filante, mentre i carciofi, con il loro gusto dolce e amaro, conferiranno il loro tipico e inconfondibile sapore. Questa speciale lasagna bianca si arricchirà così di nuovi e invitanti aromi e profumi. La prossima domenica cambiate menù e portate in tavola le lasagne ai carciofi, un primo piatto di stagione ideale anche per il pranzo di Pasqua!


						
						

														INGREDIENTI
							
							                            
                                
    								
    									
    										
    										991.8
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    991.8
    					
    					    					    					
    					    Carboidrati
    					    g
    					    55.9
    					
    					    					    					
    					      di cui zuccheri
    					    g
    					    4.5
    					
    					    					    					
    					    Proteine
    					    g
    					    48.3
    					
    					    					    					
    					    Grassi
    					    g
    					    63.8
    					
    					    					    					
    					      di cui saturi
    					    g
    					    28
    					
    					    					    					
    					    Fibre
    					    g
    					    156.7
    					
    					    					    					
    					    Colesterolo
    					    mg
    					    3.2
    					
    					    					    					
    					    Sodio
    					    mg
    					    726
    					
    					    				
    			
                            
													


						
														
							
														Per una pirofila 20x30 cm
							

							
								

																	Lasagne all'uovo
								
								
								secche
																	250
									g
																

								

							
								

																	Carciofi
								
								
								
																	12
									
																

								

							
								

																	Scamorza (provola)
								
								
								
																	400
									g
																

								

							
								

																	Taleggio
								
								
								
																	200
									g
																

								

							
								

																	Grana Padano DOP
								
								
								da grattugiare
																	250
									g
																

								

							
								

																	Vino bianco
								
								
								
																	1
									bicchiere
																

								

							
								

																	Olio extravergine d'oliva
								
								
								
																	4
									cucchiai
																

								

							
								

																	Scalogno
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la besciamella
							

							
								

																	Latte intero
								
								
								
																	1
									l
																

								

							
								

																	Farina 00
								
								
								
																	80
									g
																

								

							
								

																	Burro
								
								
								
																	100
									g
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le lasagne ai carciofi iniziate dalla pulizia dei carciofi: accorciate il gambo e pelate quello rimanente, poi eliminate le foglie esterne e le punte. Tagliate i carciofi a spicchi e infine rimuovete la barbetta 1. Mentre procedete con la ricetta teneteli in ammollo in una ciotola d'acqua con un limone tagliato a metà, in modo che non anneriscano. Preparate un trito di scalogno 2 e fatelo soffriggere in una casseruola insieme a un giro d'olio 3.
									

								

															

																		
																															
											
										
																														
																		Aggiungete i carciofi ben scolati 4 e rosolateli a fuoco medio per qualche minuto, poi sfumate con un bicchiere di vino bianco 5 e salate 6. 
									

								

															

																		
																															
											
										
																														
																		Quando l'alcol sarà evaporato coprite con il coperchio e cuocete i carciofi per altri 10 minuti 7. Se, durante questo tempo, i carciofi risultassero troppo asciutti, aggiungete mezzo bicchiere d'acqua. Quando saranno cotti 8 tagliateli grossolanamente al coltello 9. 
									

								

															

																		
																															
											
										
																														
																		Riducete a cubetti irregolari il taleggio 10 e la provola 11. Passate alla preparazione della besciamella: riscaldate il latte aromatizzato con sale e noce moscata 12.
									

								

															

																		
																															
											
										
																														
																		Nel frattempo sciogliete il burro in un'altra casseruola a fuoco dolce 13. Aggiungete la farina al burro fuso tutta in una volta 14 e mescolate velocemente con una frusta per evitare che si formino grumi. Quando la farina si sarà completamente amalgamata stemperate il composto prima con poco latte caldo 15 e poi versando il resto.
									

								

															

																		
																															
											
										
																														
																		Fate addensare il tutto, continuando a mescolare 16. Siete pronti per assemblare la lasagna: ricoprite il fondo di una pirofila da forno da 20x30 cm con uno strato di besciamella 17, poi adagiate il primo strato di sfoglie di pasta 18.
									

								

															

																		
																															
											
										
																														
																		Ricoprite con uno strato di carciofi 19 e distribuite parte dei formaggi a cubetti 20, poi spolverizzate con il Grana grattugiato 21.
									

								

															

																		
																															
											
										
																														
																		Coprite con la besciamella 22 e proseguite con gli strati (4 o 5) fino all'esaurimento degli ingredienti: sfoglie 23, besciamella 24, carciofi, formaggi e Grana.
									

								

															

																		
																															
											
										
																														
																		Infine componete l'ultimo strato delle lasagne ai carciofi e ricoprite con besciamella e carciofi. Spolverizzate con abbondante Grana grattugiato 25 e cuocete in forno statico preriscaldato a 180° per 45 minuti 26, fino a quando la superficie non sarà diventata dorata 27. Servite le vostre lasagne ai carciofi ben calde!
									

								

							
					    