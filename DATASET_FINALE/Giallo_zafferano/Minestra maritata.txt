Difficoltà: Media
La minestra maritata è una zuppa molto saporita e ricca tipica della cucina campana, e in particolar modo di quella napoletana, immancabile sulle tavole natalizie come la minestra verde pugliese, senza dubbio una delle più appetitose ricette con il cavolo nero.
Il nome della minestra maritata, e cioè sposata, deriva dal connubio perfetto tra i vari ingredienti che la compongono e che risultano, per l’appunto, perfettamente maritati tra loro. Come ogni ricetta regionale, anche la minestra maritata vanta numerose varianti, differenti di città in città e, addirittura, di casa in casa.
Ogni versione ha, però, degli ingredienti irrinunciabili, senza i quali la minestra non si può chiamare maritata: cavolo nero, cicoria e scarola da maritare con cotiche, piedino, puntine e salsiccia. La ricetta che vi proponiamo è la nostra versione della minestra maritata ed è stata molto semplificata e modernizzata per venire incontro al gusto di tutti.
Nella nostra versione viene preparato un gustoso brodo di carne di maiale all’interno del quale vengono poi fatte cuocere anche le verdure donando alla ricetta il suo tipico sapore.


												
						
						

														INGREDIENTI
							
							                            
                                
    								
    									
    										
    										645
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    645
    					
    					    					    					
    					    Carboidrati
    					    g
    					    12.1
    					
    					    					    					
    					      di cui zuccheri
    					    g
    					    12.1
    					
    					    					    					
    					    Proteine
    					    g
    					    61.6
    					
    					    					    					
    					    Grassi
    					    g
    					    39
    					
    					    					    					
    					      di cui saturi
    					    g
    					    13.68
    					
    					    					    					
    					    Fibre
    					    g
    					    9.3
    					
    					    					    					
    					    Colesterolo
    					    mg
    					    182
    					
    					    					    					
    					    Sodio
    					    mg
    					    1680
    					
    					    				
    			
                            
													


						
							
							

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Cotenna di suino
								
								
								
																	450
									
																

								

							
								

																	Salsiccia
								
								
								
																	300
									g
																

								

							
								

																	Costine di maiale
								
								
								
																	600
									g
																

								

							
								

																	Maiale
								
								
								piedino 
																	500
									g
																

								

							
								

																	Sedano
								
								
								
																	1
									costa
																

								

							
								

																	Cipolle
								
								
								
																	1
									
																

								

							
								

																	Carote
								
								
								
																	1
									
																

								

							
								

																	Parmigiano Reggiano DOP
								
								
								da grattugiare
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Cavolo nero
								
								
								
																	600
									g
																

								

							
								

																	Scarola (indivia)
								
								
								
																	600
									g
																

								

							
								

																	Cicoria
								
								
								
																	500
									g
																

								

							
								

																	Bietole
								
								
								
																	500
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la minestra maritata tagliate grossolanamente il sedano, la cipolla e la carota 1, quindi metteteli in una pentola capiente piena d’acqua e fateli cuocere a fuoco basso, per qualche minuto 2. Nel frattempo pulite e tagliate a pezzetti le cotenne 3,
									

								

															

																		
																															
											
										
																														
																		la salsiccia 4 e le puntine, quindi dividete a metà il piedino 5. Aggiungete la carne alle verdure: dapprima mettete nella pentola le puntine 6,
									

								

															

																		
																															
											
										
																														
																		poi il piedino 7, le cotenne 8, la salsiccia 9 e lasciate cuocere il tutto per circa 3 ore a fuoco basso; se necessario, aggiungete sale e pepe quanto basta.
									

								

															

																		
																															
											
										
																														
																		Di tanto in tanto, con l’ausilio di una schiumarola, eliminate la “schiuma” che si forma sulla superficie del brodo durante la cottura 10. Mentre la carne cuoce, mondate e lavate accuratamente la bietola costa 11, la scarola riccia 12,
									

								

															

																		
																															
											
										
																														
																		il cavolo nero e la cicoria 13, quindi tagliatele grossolanamente eliminando le parti più dure e mettetele da parte 14. Quando la carne sarà ben cotta, spegnete il fuoco, toglietela dalla pentola e filtratene il brodo 15.
									

								

															

																		
																															
											
										
																														
																		Lasciate intiepidire il brodo, quindi coperitelo con la pellicola 16, e fatelo raffreddare in frigorifero per circa 15 minuti. Nel frattempo pulite la carne cotta, eliminando le ossa e tagliandola in pezzi più piccoli 17. Ecco come deve risultare la carne tagliata in pezzi 18.
									

								

															

																		
																															
											
										
																														
																		Non appena il brodo si sarà raffreddato, toglietelo dal frigorifero, eliminate tutto il grasso che si è formato in superficie 19 e ponetelo nuovamente sul fuoco a scaldare 20. Aggiungete le verdure (la bietola costa, il cavolo nero, la scarola riccia e la cicoria) 21
									

								

															

																		
																															
											
										
																														
																		e fate cuocere il tutto a fuoco medio per circa mezz’ora, in pentola coperta 22. Quando le verdure saranno quasi pronte, aggiungete la carne 23, spegnete il fuoco e lasciate riposare la minestra maritata per circa mezz’ora 24. Trascorso il tempo indicato potrete servire la minestra, ancora tiepida, magari accompagnandola con un filo di olio extravergine a crudo e una spolverizzata di parmigiano grattugiato.
									

								

							
					    