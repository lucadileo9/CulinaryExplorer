Difficoltà: Media
Ispirate alle tipiche montanare campane, dischetti di pasta lievitata conosciuti anche come pizzelle fritte, le nostre montanarine con burrata e salmone affumicato sono un antipasto fresco e gustoso, perfetto per il menù delle feste. Nessuno potrà resistere a questi sfizi fritti, realizzati con l'impasto della pizza, che si presentano come bocconcini appetitosi, accompagnati da salmone affumicato e un'avvolgente burrata dal cuore cremoso. Un mix di sapori accattivanti racchiusi in un finger food originale che darà un tocco innovativo alla tavola della tradizione!


						
						

														INGREDIENTI
							
													


						
														
							
														Per l'impasto (per circa 20 montanarine)
							

							
								

																	Farina 0
								
								
								
																	580
									g
																

								

							
								

																	Latte intero
								
								
								a temperatura ambiente
																	400
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Lievito di birra fresco
								
								
								
																	10
									g
																

								

							
								

																	Sale fino
								
								
								
																	5
									g
																

								

							
														
							
						
														
							
														per farcire
							

							
								

																	Burrata
								
								
								
																	400
									g
																

								

							
								

																	Salmone affumicato
								
								
								
																	400
									g
																

								

							
								

																	Olio extravergine d'oliva
								
								
								
																	100
									g
																

								

							
								

																	Prezzemolo
								
								
								
																	10
									g
																

								

							
								

																	Pepe rosa in grani
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le montanarine con burrata e salmone affumicato versate in planetaria la farina 0 1, il lievito sbriciolato 2 e il latte 3. Lavorate con il gancio per 5 minuti sino a che l’impasto sarà incordato al gancio.
									

								

															

																		
																																											
											
										
																						
											
										
																						
											
										
																																										
																		Aggiungete al composto l’olio 4 e il sale 5 e lavorate nuovamente per circa 5-10 minuti sino a completa incordatura ottenendo un impasto liscio, morbido ed elastico 6. 
									

								

															

																		
																																											
											
										
																						
											
										
																						
											
										
																																										
																		Trasferite l’impasto sul piano di lavoro 7, pirlate roteando il panetto con il palmo delle mani 8, poi ponete l'impasto in una ciotola capiente. Coprite con pellicola 9 e lasciate lievitare a circa 25° per 2 ore, sino al raddoppio del volume.
									

								

															

																		
																																											
											
										
																						
											
										
																						
											
										
																																										
																		Trascorso il tempo di riposo 10, trasferite l’impasto lievitato sul piano di lavoro e dividete in 20 pezzi di circa 45 g 12 13.
									

								

															

																		
																																											
											
										
																						
											
										
																						
											
										
																																										
																		Pirlate le palline di impasto 13 ed adagiatele su una o più placche rivestite con carta forno (distanziate almeno 5 cm tra di loro) 14. Lasciate lievitare le montanarine ancora 30 minuti lontano da spifferi o correnti d’aria a circa 25° (eventualmente coprite con pellicola morbida a contatto). Intanto in un recipiente alto versate olio e prezzemolo 15.
									

								

															

																		
																																											
											
										
																						
											
										
																						
											
										
																																										
																		Frullate con il mixer a immersione 16 per ottenere una salsa omogenea 17. Recuperate le palline di impasto lievitate 18 .
									

								

															

																		
																																											
											
										
																						
											
										
																						
											
										
																																										
																		Schiacciate leggermente le palline al centro 19. Scaldate l’olio di semi fino alla temperatura di 165°, poi immergete le montanarine 20 e cuocete per circa 3-5 minuti l’una sino a doratura 21.
									

								

															

																		
																																											
											
										
																						
											
										
																						
											
										
																																										
																		Scolate le montanarine su carta per fritti 22, lasciate intiepidire 23 e guarnite con il salmone affumicato 24.
									

								

															

																		
																																											
											
										
																						
											
										
																						
											
										
																																										
																		Aggiungete anche la burrata fresca 25, l'olio al prezzemolo 26 e il pepe rosa. Servite subito le montanarine con burrata e salmone affumicato 27!
									

								

							
					    