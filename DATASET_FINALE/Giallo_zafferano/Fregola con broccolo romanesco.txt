Difficoltà: Molto facile
Simile al cous cous ma più grossolana, la fregola è un tipico formato di pasta della Sardegna... queste piccole sfere irregolari per forma e colore sono lavorate a mano e realizzate con semola di grano duro e acqua. La ricetta tradizionale prevede un condimento a base di arselle, ma noi ci siamo innamorati di questo formato di pasta e abbiamo deciso di utilizzarla per realizzare un primo piatto perfetto per tutti i giorni: fregola con broccolo romanesco. Un'ottima alternativa vegetariana realizzata con una varietà del cavolo broccolo, un ortaggio invernale simile al cavolfiore ma di color verde chiaro e caratterizzato da tante piccole rosette disposte a spirale. Realizzate anche voi la fregola con broccolo romanesco per un piatto sano e nutriente da preparare per tutta la famiglia... se ne innamoreranno tutti, tanto che vorrete provare anche la versione con funghi portobello!


												
						
						

														INGREDIENTI
							
							                            
                                
    								
    									
    										
    										446
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    446
    					
    					    					    					
    					    Carboidrati
    					    g
    					    62.9
    					
    					    					    					
    					      di cui zuccheri
    					    g
    					    4.7
    					
    					    					    					
    					    Proteine
    					    g
    					    18.3
    					
    					    					    					
    					    Grassi
    					    g
    					    13.4
    					
    					    					    					
    					      di cui saturi
    					    g
    					    3.87
    					
    					    					    					
    					    Fibre
    					    g
    					    4.8
    					
    					    					    					
    					    Colesterolo
    					    mg
    					    11
    					
    					    					    					
    					    Sodio
    					    mg
    					    1061
    					
    					    				
    			
                            
													


						
							
							

							
								

																	Fregola
								
								
								
																	320
									g
																

								

							
								

																	Broccoli romaneschi
								
								
								
																	760
									g
																

								

							
								

																	Scalogno
								
								
								
																	35
									g
																

								

							
								

																	Brodo vegetale
								
								
								
																	750
									g
																

								

							
								

																	Timo
								
								
								
																	1
									rametto
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Parmigiano Reggiano DOP
								
								
								grattugiato
																	50
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la fregola con broccolo romanesco, inanzitutto iniziate a realizzare il brodo vegetale, quando sarà pronto mantenetelo al caldo e occupatevi di pulire il broccolo. Eliminate prima le foglie esterne 1 e poi utilizzando un coltello separate le cimette 2, tagliando a metà quelle più grandi 3; dovreste ottenerne circa 320 gr.
									

								

															

																		
																															
											
										
																														
																		A questo punto tritate finemente lo scalogno 4 e trasferitelo in un tegame dove avrete già scaldato leggermente l'olio 5. Lasciatelo appassire per circa 5 minuti e nel frattempo separate le foglioline di timo 6
									

								

															

																		
																															
											
										
																														
																		e tritatele finemente 7. Unite i broccoli nel tegame 8, aggiungete il timo tritato 9
									

								

															

																		
																															
											
										
																														
																		e mescolate il tutto 10. Attendete circa 2 minuti e versate anche la fregola 11, poi mescolate e unite anche un pò di brodo caldo 12.
									

								

															

																		
																															
											
										
																														
																		Continuate a cuocere la fregola per 25-30 minuti (seguendo le tempistiche riportate sulla confezione) mescolando spesso 13 e aggiungendo altro brodo caldo solo al bisogno. Una volta cotta spegnete il fuoco e aggiungete anche il Parmigiano 14, mescolate nuovamente e servite la vostra fregola con broccolo romanesco ancora calda 15.
									

								

							
					    