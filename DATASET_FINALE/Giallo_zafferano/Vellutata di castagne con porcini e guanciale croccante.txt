Difficoltà: Facile
Quando arriva l'autunno, ecco che sulle nostre tavole compare uno dei simboli per eccellenza di questa stagione: le castagne! Le castagne sono infatti uno degli ingredienti principe di questo periodo dell'anno, con cui si possono preparare molte ricette gustose da leccarsi i baffi! Dai primi piatti con le castagne fino ai dolci, sono ottime come ripieno per carni oppure, nella versione forse più nota e diffusa, cotte nella tradizionale padella bucherellata per caldarroste. In questa ricetta vi proponiamo una cremosa vellutata di castagne con porcini e guanciale croccante. Portando in tavola questo caldo e avvolgente primo piatto, assaggerete i buoni sapori della nostra terra arricchiti dal gusto ricco e caratteristico del guanciale; i funghi porcini conferiranno alla vellutata un aroma davvero gradevole che ben si sposa col sapore deciso e sapido della carne: provatene un solo cucchiaio e ne rimarrete estasiati!


						
						

														INGREDIENTI
							
							                            
                                
    								
    									
    										
    										839
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    839
    					
    					    					    					
    					    Carboidrati
    					    g
    					    93.2
    					
    					    					    					
    					      di cui zuccheri
    					    g
    					    20
    					
    					    					    					
    					    Proteine
    					    g
    					    13.4
    					
    					    					    					
    					    Grassi
    					    g
    					    45.8
    					
    					    					    					
    					      di cui saturi
    					    g
    					    11.94
    					
    					    					    					
    					    Fibre
    					    g
    					    21.1
    					
    					    					    					
    					    Colesterolo
    					    mg
    					    38
    					
    					    					    					
    					    Sodio
    					    mg
    					    947
    					
    					    				
    			
                            
													


						
														
							
														Ingredienti per la vellutata
							

							
								

																	Castagne
								
								
								
																	1
									kg
																

								

							
								

																	Brodo vegetale
								
								
								
																	1
									l
																

								

							
								

																	Scalogno
								
								
								
																	100
									g
																

								

							
								

																	Rosmarino
								
								
								
																	3
									rametti
																

								

							
								

																	Olio extravergine d'oliva
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per il condimento
							

							
								

																	Funghi porcini
								
								
								
																	250
									g
																

								

							
								

																	Guanciale
								
								
								
																	150
									g
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	20
									g
																

								

							
								

																	Aglio
								
								
								
																	1
									spicchio
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la vellutata di castagne con porcini e guanciale croccante incominciate col porre sul fuoco una pentola con l'acqua per preparare il brodo vegetale. Procedete quindi alla pulizia delle castagne: intaccate le castagne con un coltellino 1 e poi fatele lessare in una pentola a pressione con abbondante acqua per 12 minuti 2 (in alternativa potete utilizzare una normale pentola facendo cuocere per circa 30 minuti). Prendete lo scalogno, eliminate la buccia e tagliatelo a rondelle 3.
									

								

															

																		
																															
											
										
																														
																		Tritate finemente il rosmarino 4 e tenete da parte. Quando le castagne saranno pronte 5, munitevi di guanti in lattice e con un coltellino sbucciatele ancora calde, togliendole una alla volta dal loro liquido di cottura man mano che le pulite 6. 
									

								

															

																		
																															
											
										
																														
																		Terminato questo procedimento, fate soffriggere a fuoco medio lo scalogno in una padella antiaderente con l’olio mescolando bene con una spatola 7. Ponete sul fuoco le castagne precedentemente pulite, aggiungendo sale e pepe a vostro piacimento 8 insieme al rosmarino tritato 9.
									

								

															

																		
																															
											
										
																														
																		Fate rosolare per 2 minuti e poi versate il brodo vegetale che avete preparato coprendo bene le castagne 10: conservatene una parte e aggiungetela qualora il brodo dovvesse asciugarsi. Fate cuocere a fuoco vivo per 15-20 minuti e nel frattempo occupatevi della pulizia dei funghi porcini: con un coltellino affilato dalla lama liscia togliete la parte terrosa sul gambo, raschiandolo con delicatezza fino ad eliminare qualsiasi traccia di terra 11. Se i funghi sono abbastanza puliti, eliminate i pochi residui di terra con un pennello oppure con un panno di cotone 12, se invece sono ancora molto sporchi, passateli velocemente sotto un getto di acqua corrente fredda.
									

								

															

																		
																															
											
										
																														
																		Terminata la pulizia, tagliate i funghi interi nel senso della lunghezza 13. Fate soffriggere uno spicchio d’aglio in camicia in una padella anitaderente con l’olio 14, dopodiché fate rosolare i funghi per 10 minuti, regolando di sale e pepe 15.
									

								

															

																		
																															
											
										
																														
																		Quando i funghi saranno pronti, spegnete e tenete da parte 16. Tagliate il guanciale a fette e poi a listarelle 17, quindi fatelo cuocere per pochi minuti sul fuoco per eliminare il grasso e per renderlo croccante 18.
									

								

															

																		
																															
											
										
																														
																		Una volta che il guanciale sarà ben dorato 19, adagiatelo su una teglia foderata con carta da forno in modo che rilasci il grasso creatosi in cottura 20. Trascorso il tempo necessario, le castagne si saranno ben ammorbidite: spegnete il fuoco e frullatele con un frullatore ad immersione 21
									

								

															

																		
																															
											
										
																														
																		finché non otterrete una crema densa 22. A questo punto passate la vellutata in un colino a maglie strette fino ad ottenere una crema liscia ed omogenea 23; trasferitela in un piatto di portata, guarnendola con i funghi e il guanciale croccante che avete preparato. La vostra gustosa vellutata di castagne con porcini e guanciale croccante è pronta: gustatela subito 24!
									

								

							
					    