Difficoltà: Facile
Impossibile rinunciare ai dolci per concludere un pranzo in bellezza. Oggi vogliamo sorprendervi con un dolce estivo, realizzato senza cottura, perfetto per l'estate: la torta fredda alla ricotta, fresca e aromatica, da gustare anche come golosa merenda. Non resisterete alla base croccante di riso soffiato e cioccolato fondente e verrete letteralmente rapiti dalla cremosità della ricotta aromatizzata alla vaniglia, ingentilita dalla freschezza delle pesche noci che donano una gradevole nota fruttata. Per preparare la torta fredda di ricotta non serviranno nè forno nè mixer, una facile e semplice preparazione a freddo, perfetta da realizzare anche in vacanza, magari in occasione di un compleanno o per una cena speciale: sarà una ragione in più per provare questa delizia!


						
						

														INGREDIENTI
							
							                            
                                
    								
    									
    										
    										170
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    170
    					
    					    					    					
    					    Carboidrati
    					    g
    					    19.7
    					
    					    					    					
    					      di cui zuccheri
    					    g
    					    14.7
    					
    					    					    					
    					    Proteine
    					    g
    					    5.5
    					
    					    					    					
    					    Grassi
    					    g
    					    7.7
    					
    					    					    					
    					      di cui saturi
    					    g
    					    4.68
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    25
    					
    					    					    					
    					    Sodio
    					    mg
    					    119
    					
    					    				
    			
                            
													


						
														
							
														Ingredienti per la base ( per uno stampo da 35x11 cm)
							

							
								

																	Riso soffiato
								
								
								
																	50
									g
																

								

							
								

																	Cioccolato fondente
								
								
								
																	50
									g
																

								

							
														
							
						
														
							
														per il ripieno
							

							
								

																	Ricotta vaccina
								
								
								
																	400
									g
																

								

							
								

																	Zucchero a velo
								
								
								
																	50
									g
																

								

							
								

																	Baccello di vaniglia
								
								
								
																	1
									
																

								

							
														
							
						
														
							
														per guarnire
							

							
								

																	Pesche noci
								
								
								
																	280
									g
																

								

							
								

																	Ribes rosso
								
								
								
																	10
									g
																

								

							
								

																	Menta
								
								
								
																	3
									foglie
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta fredda di ricotta iniziate dalla base. Tritate finemente il cioccolato fondente con un coltello e ponetelo in una ciotola adatta alla cottura in microonde 1, sciogliete il cioccolato al microonde alla massima potenza per pochi secondi, quindi estraete la ciotola e mescolate il cioccolato con un cucchiaio, riponetelo di nuovo in microonde a scaldare sempre per pochi secondi alla massima potenza per poi mescolarlo nuovamente. Ripetete questa operazione fino a quando il cioccolato non sarà completamente sciolto 2. Scaldate in microonde anche il riso soffiato alla massima potenza per circa 30 secondi, in questo modo non si creerà uno sbalzo termico una volta che si uniranno i due ingredienti. Se non avete il microonde potete sciogliere il cioccolato a bagnomaria e scaldare in forno (o in padella a fuoco molto basso) il riso soffiato distribuendolo su una leccarda foderata con carta da forno. In una ciotola versate il riso soffiato caldo, quindi aggiungete anche il cioccolato fuso 3
									

								

															

																		
																															
											
										
																														
																		mescolate per amalgamare bene gli ingredienti 4. Trasferite l’impasto ottenuto in uno stampo da crostata rettangolare da 35x11 cm (possibilmente con fondo removibile), distribuite in modo omogeneo per tutto lo stampo il composto di riso soffiato 5, e pressatelo infine con il dorso del cucchiaio in modo da compattarlo al meglio 6. Una volta realizzata la base, ponetela a rassodare in frigorifero per circa 1 ora.
									

								

															

																		
																															
											
										
																														
																		Nel frattempo occupatevi della crema: setacciate la ricotta attraverso un colino a maglie strette per renderla più fine 7, quindi unite lo zucchero a velo 8 e per finire incidete nel senso della lunghezza il baccello di vaniglia e con un coltellino estraete i semini da aggiungere alla crema per aromatizzarla 9
									

								

															

																		
																															
											
										
																														
																		Mescolate con una spatola la crema in modo che sia omogenea 10, riprendete lo stampo con la base che nel frattempo si sarà rassodata 11, farcitela con metà della crema di ricotta avendo cura di distribuirla su tutta la superficie e di compattarla con il dorso del cucchiaio 12
									

								

															

																		
																															
											
										
																														
																		Versate la restante metà della crema in una sac-à-poche con bocchetta a goccia e distribuite la farcia sulla parte centrale della torta realizzando un motivo ondulato 13 14. Ora lavate le pesche e affettatele finemente conservando la buccia 15.
									

								

															

																		
																															
											
										
																														
																		Guarnite la torta distribuendo le fettine di pesca sui due lati 16 17. Per finire date un tocco di colore aggiungendo i grappolini di ribes e le foglioline di menta fresca 18. La vostra torta fredda di ricotta è pronta per essere gustata!
									

								

							
					    