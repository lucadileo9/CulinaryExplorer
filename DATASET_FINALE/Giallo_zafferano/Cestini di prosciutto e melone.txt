Difficoltà: Facile
I cestini di prosciutto e melone sono il modo più scenografico e originale di portare in tavola il classico piatto freddo dell’estate.
Il melone è un fresco frutto estivo tra i più amati e abbiamo pensato a tantissimi modi per gustarlo: dagli spiedini con melone, feta e rucola, all'insalata di riso con prosciutto e melone, fino al meloncello e alla conserva di melone al Porto, non c’è che l’imbarazzo della scelta!
Tuttavia con questa presentazione ad effetto il prosciutto e melone, piatto veloce per eccellenza, diventa come per magia perfetto per le occasioni più speciali: i cestini, eleganti e colorati, sono ideali per buffet, feste e cene all’aperto, ma perché non provare ad usarlo anche come originale centrotavola? I vostri ospiti potranno divertirsi a pescare le dolci palline di melone e le roselline di prosciutto direttamente dal cestino! Non temete, ricavare dei cestini dai meloni è più facile di quanto si potrebbe pensare: seguite il procedimento passo passo, e sarà impossibile sbagliare!


						
						

														INGREDIENTI
							
							                            
                                
    								
    									
    										
    										207
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    207
    					
    					    					    					
    					    Carboidrati
    					    g
    					    11.8
    					
    					    					    					
    					      di cui zuccheri
    					    g
    					    11.8
    					
    					    					    					
    					    Proteine
    					    g
    					    15.8
    					
    					    					    					
    					    Grassi
    					    g
    					    10.8
    					
    					    					    					
    					      di cui saturi
    					    g
    					    3.48
    					
    					    					    					
    					    Fibre
    					    g
    					    2
    					
    					    					    					
    					    Colesterolo
    					    mg
    					    40
    					
    					    					    					
    					    Sodio
    					    mg
    					    1502
    					
    					    				
    			
                            
													


						
														
							
							

							
								

																	Melone
								
								
								medi
																	2
									
																

								

							
								

																	Prosciutto
								
								
								fette sottili 
																	12
									
																

								

							
														
							
						
														
							
														Per guarnire
							

							
								

																	Menta
								
								
								
																	1
									mazzetto
																

								

							
								

																	Ribes
								
								
								
																	2
									rametti
																

								

							
								

																	Fiori eduli
								
								
								
																	
									q.b.
																

								

							
								

																	Sedano
								
								
								(solo i filamenti)
																	1
									costa
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cestini di prosciutto e melone, bisogna per prima cosa intagliare i meloni per ricavarne dei piccoli contenitori che poi andremo a riempire. Cominciate tagliando una rondella sulla sommità del melone 1. Adesso capovolgetelo, appoggiandolo sulla parte tagliata 2 che così risulterà più stabile. Procedete adesso con il taglio di quello che presto diventerà il manico del cestino. Eseguite sulla sommità del frutto, a circa 1,5 cm dal picciolo, un taglio profondo che affondi fino alla metà del melone 3.
									

								

															

																		
																															
											
										
																														
																		Eseguite poi un taglio uguale e parallelo, distanziandolo dall’altro di circa 3 cm 4. Affondate anche in questo caso il coltello fino a metà melone, come se voleste tagliarne una fetta. Tagliate ora 1 dei due spicchi laterali ottenuti e rimuovetelo (5-6)
									

								

															

																		
																															
											
										
																														
																		Incidete la base dell'altro spicchio e procedete allo stesso modo (7-8). Con la parte centrale rimasta, realizzerete il manico del cestino: affondate la lama del coltellino nella polpa tenendovi a circa 1 cm dalla buccia 9
									

								

															

																		
																															
											
										
																														
																		Seguite la forma del melone 10 e concludete effettuando un taglio orizzontale 11; rimuovete la semiluna di polpa ottenuta. Ora potete scavare aiutandovi con un cucchiaio per eliminare i semi 12
									

								

															

																		
																															
											
										
																														
																		e i filamenti dal cuore del melone (13-14)  Raccogliete la polpa del frutto in piccole sfere aiutandovi con uno scavino 15
									

								

															

																		
																															
											
										
																														
																		raccogliendole in un recipiente via via che sono pronte, e finché il melone non sarà completamente svuotato 16. Con l’aiuto di un coltello dalla lama affilata incidete adesso i bordi del cestino ottenuto, fino a conferirgli un profilo smerlato (17-18).
									

								

															

																		
																															
											
										
																														
																		È il momento di riempire il cestino: ponete al suo interno le sfere di polpa di melone 19 e le roselline ottenute arrotolando a bocciolo le fette di prosciutto (20 e 21),
									

								

															

																		
																															
											
										
																														
																		disponendole a distanza regolare per dar loro l’aspetto composto di un bouquet 22. Ricavate ora dei fili di sedano, tirando via delicatamente con l’aiuto di un coltellino qualche lungo filamento esterno come da figura 23. Utilizzate i fili di sedano per legare al manico del cestino di melone i ramoscelli di menta fresca 24,
									

								

															

																		
																															
											
										
																														
																		il rametto di ribes 25 e i fiori eduli di decorazione 26. Adesso il vostro cestino è pronto per essere portato in tavola e stupire i vostri invitati!
									

								

							
					    