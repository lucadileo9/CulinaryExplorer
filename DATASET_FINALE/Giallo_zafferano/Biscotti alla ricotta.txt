Difficoltà: Molto facile
La ricotta è uno dei formaggi tra i più delicati, buoni e versatili che ci siano. Si presta benissimo per realizzare ricette salate, ma dona morbidezza e gusto anche ai dolci: una favolosa torta ricotta e pere, le golose cassatelle di carnevale, le genuine crostate o torte! E i biscotti? Ve li proponiamo in questa ricetta: biscotti alla ricotta. Delle vere chicche di bontà, dalla consistenza morbida e dal sapore eccezionalmente delicato. Un piccolo lusso dolce da concedersi per colazione, per cominciare al meglio la giornata oppure un piccolo break pomeridiano. I biscotti alla ricotta sono fatti senza olio e sono senza burro, eppure vedrete sarà amore al primo morso!


												
						
						

														INGREDIENTI
							
							                            
                                
    								
    									
    										
    										247
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    247
    					
    					    					    					
    					    Carboidrati
    					    g
    					    45.9
    					
    					    					    					
    					      di cui zuccheri
    					    g
    					    23.4
    					
    					    					    					
    					    Proteine
    					    g
    					    6.8
    					
    					    					    					
    					    Grassi
    					    g
    					    4
    					
    					    					    					
    					      di cui saturi
    					    g
    					    2.27
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    39
    					
    					    					    					
    					    Sodio
    					    mg
    					    40
    					
    					    				
    			
                            
													


						
							
														Ingredienti per circa 25 biscotti
							

							
								

																	Ricotta vaccina
								
								
								
																	250
									g
																

								

							
								

																	Farina 00
								
								
								
																	250
									g
																

								

							
								

																	Zucchero
								
								
								
																	150
									g
																

								

							
								

																	Uova
								
								
								(circa uno medio)
																	55
									g
																

								

							
								

																	Lievito in polvere per dolci
								
								
								
																	8
									g
																

								

							
								

																	Scorza di limone
								
								
								
																	1
									
																

								

							
								

																	Zucchero a velo
								
								
								per spolverizzare
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i biscotti alla ricotta cominciate dall'impasto. Setacciate la farina e il lievito in una ciotola. In un'altra versate la ricotta e lo zucchero 1, profumate con la scorza grattugiata di limone 2, aggiungete l'uovo 3
									

								

															

																		
																															
											
										
																														
																		e iniziate a lavorare con una spatola 4. Aggiungete le polveri setacciate in due volte 5. Quindi mescolate accuratamente 6.
									

								

															

																		
																															
											
										
																														
																		Quindi aggiungete la restante parte di farina e lievito setacciati 7, e mescolate: in questo modo eviterete la formazione di grumi. Non appena il composto risulterà compatto e morbido potrete passare alla formazione delle piccole sfere. Inumiditevi le mani e formatele prelevando delle porzioni di circa 20-25 grammi 8. In questo modo otterrete circa 25 pezzi, da disporre man mano su una leccarda con carta forno 9.
									

								

															

																		
																															
											
										
																														
																		Cuocete i biscotti alla ricotta in forno statico preriscaldato a 170° per circa 15-18 minuti 10. Controllate i tempi per il vostro forno. Una volta pronti, sfornate lasciate raffreddare. Quindi spolverizzateli di zucchero a velo 11 ed eccoli pronti per essere serviti 12!
									

								

							
					    