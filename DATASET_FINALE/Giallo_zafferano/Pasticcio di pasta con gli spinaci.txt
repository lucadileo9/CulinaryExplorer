Difficoltà: Media
Il pasticcio di pasta è uno di quei piatti della tradizione che conquistano al primo assaggio: una dorata crosticina gratinata custodisce un ripieno di besciamella e una ricca farcitura. Un piatto che si presta a mille declinazioni, tutte squisite: con salumi, carne, formaggi, verdure e funghi, polpette e altri ingredienti ancora. Ogni regione ha la sua tradizione ed arricchisce questa pasta con i prodotti tipici del luogo. Oggi vi proponiamo una versione che unisce in un sapiente equilibrio sapori sapidi e delicati: un pasticcio di pasta con spinaci, caciocavallo e mortadella. La pasta pasticciata viene spesso preparata durante le feste o per il pranzo della domenica, ma vi conquisterà anche tiepida o fredda, da portare come pranzo per le gite fuori porta ed i pic-nic. Se avete già il languorino al pensiero, mano ai grembiuli! Si cucina il pasticcio di pasta con gli spinaci!


						
						

														INGREDIENTI
							
							                            
                                
    								
    									
    										
    										859
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    859
    					
    					    					    					
    					    Carboidrati
    					    g
    					    63.4
    					
    					    					    					
    					      di cui zuccheri
    					    g
    					    6.9
    					
    					    					    					
    					    Proteine
    					    g
    					    46.6
    					
    					    					    					
    					    Grassi
    					    g
    					    46.6
    					
    					    					    					
    					      di cui saturi
    					    g
    					    23.41
    					
    					    					    					
    					    Fibre
    					    g
    					    3
    					
    					    					    					
    					    Colesterolo
    					    mg
    					    124
    					
    					    					    					
    					    Sodio
    					    mg
    					    1352
    					
    					    				
    			
                            
													


						
														
							
							

							
								

																	Penne Rigate
								
								
								
																	500
									g
																

								

							
								

																	Spinaci
								
								
								(freschi)
																	500
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	30
									g
																

								

							
								

																	Mortadella
								
								
								
																	350
									g
																

								

							
								

																	Caciocavallo
								
								
								
																	400
									g
																

								

							
														
							
						
														
							
														per la crema al Grana Padano DOP
							

							
								

																	Latte intero
								
								
								
																	500
									g
																

								

							
								

																	Farina 00
								
								
								
																	50
									g
																

								

							
								

																	Grana Padano DOP
								
								
								(da grattugiare)
																	200
									g
																

								

							
								

																	Burro
								
								
								
																	50
									g
																

								

							
														
							
						
														
							
														per gratinare
							

							
								

																	Olio extravergine d'oliva
								
								
								
																	20
									g
																

								

							
								

																	Grana Padano DOP
								
								
								(da grattugiare)
																	30
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pasticcio di pasta con gli spinaci iniziate facendo rosolare uno spicchio di aglio in una padella antiaderente cosparsa con un filo di olio 1. Sciacquate gli spinaci ed uniteli in padella 2. Fateli cuocere a fuoco medio per 3-4 minuti con il coperchio 3.
									

								

															

																		
																															
											
										
																														
																		Togliete l’aglio 4 e scolate gli spinaci su un colino adagiato su una ciotola 5. Sminuzzateli con un coltello 6 e tenete da parte.
									

								

															

																		
																															
											
										
																														
																		Prendete ora la mortadella, ricavatene delle striscioline 7, quindi dei dadini 8. Fate lo stesso anche per il caciocavallo 9. Tenete entrambi da parte.
									

								

															

																		
																															
											
										
																														
																		Procedete con la preparazione della crema al Grana Padano DOP. In un tegame dai bordi alti fate sciogliere a fuoco basso il burro 10 e, quando sarà completamente sciolto, unite a pioggia la farina 11. Mescolate con una frusta a mano e lasciate cuocere a fuoco basso per ottenere un roux dal colore dorato 12.
									

								

															

																		
																															
											
										
																														
																		Poi aggiungete il latte riscaldato 13 e continuate a mescolare con le fruste a mano fino a che il composto non si sarà addensato 14. Togliete dal fuoco ed aggiungete a pioggia il formaggio grattugiato, poco per volta 15. Continuate a frustare per ottenere una crema omogenea e priva di grumi. La consistenza finale della crema dovrà essere abbastanza densa in modo che, raccogliendone una cucchiaiata e lasciandola ricadere nella pentola, non si adagi immediatamente sul fondo.
									

								

															

																		
																															
											
										
																														
																		A questo punto prendete un tegame capiente, riempitelo di acqua, salate e portate a bollore. Lessate la pasta al dente 16. Quindi scolatela e trasferitela su una ciotola capiente e dai bordi alti in cui aggiungerete la crema di Grana Padano DOP 17 e i dadini di caciocavallo 18.
									

								

															

																		
																															
											
										
																														
																		Unite anche la mortadella 19 e gli spinaci 20 ed amalgamate bene gli ingredienti con una spatola 21.
									

								

															

																		
																															
											
										
																														
																		Oliate una pirofila dalle dimensioni di 30x20 cm e adagiatevi la pasta così condita 22. Livellatela e cospargete con del Grana Padano DOP grattugiato su tutta la superficie 23. Cuocete in forno statico preriscaldato a 200°C per 15-20 minuti (se usate il forno ventilato a 180°C per 10-15 minuti). Sfornate e lasciate intiepidire leggermente prima di servire a tavola il vostro pasticcio di pasta con gli spinaci 24!
									

								

							
					    