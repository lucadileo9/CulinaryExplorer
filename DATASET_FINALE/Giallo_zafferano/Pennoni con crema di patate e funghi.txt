Difficoltà: Facile
Se avete voglia di un primo piatto appetitoso e genuino al tempo stesso, abbiamo la ricetta che fa per voi: i pennoni con crema di patate e funghi! Le patate si trasformano in un condimento vellutato e avvolgente, vivacizzato con erbe aromatiche, cannella e zenzero, mentre i funghi trifolati aggiungono alla pietanza un tocco autunnale. Con l’aiuto di un semplice mixer a immersione e con l'aggiunta di olio extravergine d'oliva otterrete la giusta cremosità che avvolgerà la pasta alla perfezione! I pennoni con crema di patate e funghi inoltre sono adatti anche a un menù vegano o vegetariano… cosa aspettate a provarli?


						
						

														INGREDIENTI
							
													


						
														
							
							

							
								

																	Pennoni rigati
								
								
								
																	320
									g
																

								

							
														
							
						
														
							
														Per la crema di patate
							

							
								

																	Patate rosse
								
								
								
																	500
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Scalogno
								
								
								
																	1
									
																

								

							
								

																	Zenzero fresco
								
								
								
																	
									q.b.
																

								

							
								

																	Rosmarino
								
								
								
																	1
									rametto
																

								

							
								

																	Cannella in stecche
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Acqua
								
								
								circa
																	500
									g
																

								

							
														
							
						
														
							
														Per i funghi
							

							
								

																	Funghi champignon
								
								
								
																	300
									g
																

								

							
								

																	Scalogno
								
								
								
																	1
									
																

								

							
								

																	Olio extravergine d'oliva
								
								
								
																	20
									g
																

								

							
								

																	Rosmarino
								
								
								
																	1
									rametto
																

								

							
								

																	Timo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per servire
							

							
								

																	Pinoli
								
								
								
																	40
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Rosmarino
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per portare in tavola i pennoni con crema di patate e funghi, iniziate col preparare la crema di patate: sbucciate le patate e tagliatele a fette piuttosto sottili 1. Pelate lo zenzero e affettatelo sottilmente 2, poi fate la stessa cosa con lo scalogno 3.
									

								

															

																		
																																											
											
										
																						
											
										
																						
											
										
																																										
																		Infine legate insieme il rosmarino e la cannella con lo spago da cucina in modo che il rosmarino non perda aghi in cottura 4. Scaldate 25 g di olio in una casseruola non troppo grande e fate soffriggere per un minuto lo zenzero, lo scalogno e il mazzetto odoroso 5, poi aggiungete le patate 6. Salate, mescolate e rosolate le patate per un paio di minuti.
									

								

															

																		
																																											
											
										
																						
											
										
																						
											
										
																																										
																		Versate l’acqua nella casseruola fino a coprire le patate a filo 7 e cuocete per 20-25 minuti 8, aggiungendo al bisogno altra acqua. Nel frattempo pulite i funghi e tagliateli a fette di circa 6 mm di spessore 9. Mondate lo scalogno e tagliatelo a fettine per il lungo.
									

								

															

																		
																																											
											
										
																						
											
										
																						
											
										
																																										
																		Scaldate l’olio in una padella e fate appassire lo scalogno 10, poi aggiungete i funghi 11, salate e profumate con il rosmarino tritato e il timo sfogliato 12. Cuocete a fuoco medio-vivace per 4-5 minuti. 
									

								

															

																		
																																											
											
										
																						
											
										
																						
											
										
																																										
																		Intanto portate a bollore una pentola con acqua salata per cuocere la pasta e tostate i pinoli in una padella a parte 13. Trascorso il tempo di cottura delle patate 14, eliminate il mazzetto odoroso e frullate con un mixer a immersione mentre versate i restanti 25 g di olio a filo 15. Dovrete ottenere una crema omogenea.
									

								

															

																		
																																											
											
										
																						
											
										
																						
											
										
																																										
																		Cuocete la pasta al dente e versate metà della crema di patate in una casseruola. Scolate la pasta nella casseruola 16 e amalgamatela bene, aggiungendo un mestolo dell’acqua di cottura. Unite anche metà dei funghi 17, mescolate e pepate. Siete pronti per impiattare: distribuite sul fondo un mestolo di crema di patate, poi aggiungete la pasta condita e un po’ dei funghi rimanenti. Completate con i pinoli tostati, un filo di olio a crudo, pepe ed erbe aromatiche a piacere. I vostri pennoni con crema di patate e funghi sono pronti per essere serviti 18!
									

								

							
					    