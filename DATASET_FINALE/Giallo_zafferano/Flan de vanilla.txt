Difficoltà: Media
Morbido e cremoso, dolce e avvolgente sono le strepitose caratteristiche della ricetta di oggi: il flan di vaniglia è uno dei dolci al cucchiaio più amati, originario del Messico. Il flan è uno sformato dolce caratteristico dell'America centrale, molto simile al nostro budino, che prevede una cottura in forno a bagnomaria. Tra gli ingredienti fondamentali ci sono le uova e il latte condensato, tipico di quelle zone. Proprio come il creme caramel, il flan de vanilla è un dolce senza farina molto semplice da preparare ma perfetto per concludere una serata speciale... munitevi di cucchiaino e preparatevi a un'esplosione di dolcezza, le vostre papille gustative rimarranno elettrizzate! 


						
						

														INGREDIENTI
							
													


						
														
							
							

							
								

																	Latte intero
								
								
								
																	200
									g
																

								

							
								

																	Latte condensato
								
								
								
																	200
									g
																

								

							
								

																	Uova
								
								
								
																	160
									g
																

								

							
								

																	Tuorli
								
								
								
																	42
									g
																

								

							
								

																	Zucchero
								
								
								
																	150
									g
																

								

							
								

																	Baccello di vaniglia
								
								
								
																	1
									
																

								

							
														
							
						
														
							
														per il caramello
							

							
								

																	Acqua
								
								
								
																	20
									g
																

								

							
								

																	Zucchero
								
								
								
																	200
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il flan de vanilla iniziate dal caramello. Versate l'acqua in un tegame 1, aggiungete lo zucchero 2 e portate lo sciroppo 3 al bollore a fiamma bassa. 
									

								

															

																		
																															
											
										
																														
																		Nel frattempo preparate la base del flan. In una ciotola versate le uova 4, lo zucchero 5 e il latte condensato 6. 
									

								

															

																		
																															
											
										
																														
																		Prelevate i semi dal baccello di vaniglia 7 e uniteli al composto 8. In ultimo versate il latte 9 
									

								

															

																		
																															
											
										
																														
																		e frustate il tutto 10. Nel frattempo lo sciroppo avrà iniziato a bollire 11, attendete che abbia raggiunto un color ambrato scuro, quindi spegnete il fuoco e per fermare la cottura dello zucchero immergete la base del pentolino in una ciotola colma d'acqua facendo attenzione a non far entrare l'acqua a contatto con il caramello. A questo punto utilizzando un cucchiaio 12 dividete il caramello in 4 cocottine di ceramica di 7 cm di diametro e 5 di altezza. 
									

								

															

																		
																															
											
										
																														
																		Utilizzando un mestolo 13 dividete in maniera equa il composto nelle 4 cocotte, lasciando almeno 1 cm dal bordo. A questo punto passate alla cottura a bagno maria. Munitevi di una teglia sufficientemente grande e dai bordi alti, riempitela con dell'acqua calda 14 e posizionate le cocotte all'interno 15. Cuocete in forno statico preriscaldato a 160° per circa 50 minuti, nel ripiano più basso. 
									

								

															

																		
																															
											
										
																														
																		Trascorso il tempo di cottura estraete i flan de vanilla dal forno 16 e lasciateli raffreddare prima a temperatura ambiente e poi in frigorifero per almeno 3 ore. Al momento di servirle immergete la cocotte in un pentolino colmo d'acqua bollente (senza farla andare a contatto con il flan) e con un coltellino dalla lama liscia praticate un'incisione lungo tutta la circonferenza 17. In questo modo sarà più facile estrarre il flan e capovolgerlo su un piattino da dessert 18. 
									

								

							
					    