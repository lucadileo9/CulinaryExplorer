Difficoltà: Facile
Facili e veloci da preparare, gli involtini di zucchine sono uno sfizioso antipasto che può essere proposto in molte varianti, al forno oppure la versione più fresca dei rotolini con crudo e robiola! Per i vostri menù di mare vi proponiamo gli involtini di zucchine e gamberi, un’idea leggera e gustosa. Ricoperti con un’aromatica panatura, vengono gratinati per pochi minuti e sono pronti da portare in tavola… vedrete, con gli involtini di zucchine e gamberi il figurone è sempre assicurato!


												
						
						

														INGREDIENTI
							
							                            
                                
    								
    									
    										
    										156
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    156
    					
    					    					    					
    					    Carboidrati
    					    g
    					    18.3
    					
    					    					    					
    					      di cui zuccheri
    					    g
    					    3.4
    					
    					    					    					
    					    Proteine
    					    g
    					    10
    					
    					    					    					
    					    Grassi
    					    g
    					    4.8
    					
    					    					    					
    					      di cui saturi
    					    g
    					    1.12
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    75
    					
    					    					    					
    					    Sodio
    					    mg
    					    520
    					
    					    				
    			
                            
													


						
							
														Per 12 involtini
							

							
								

																	Zucchine
								
								
								
																	160
									g
																

								

							
								

																	Gamberi
								
								
								
																	12
									
																

								

							
								

																	Pangrattato
								
								
								
																	80
									g
																

								

							
								

																	Prezzemolo
								
								
								
																	1
									ciuffo
																

								

							
								

																	Scorza di limone
								
								
								(non trattato)
																	1
									
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli involtini di zucchine e gamberi per prima cosa pulite i crostacei: eliminate la testa 1 e rimuovete il carapace con le zampette, lasciando solo la coda 2. Incidete il dorso ed estraete il filo nero con uno stuzzicadenti 3.
									

								

															

																		
																															
											
										
																														
																		Passate alla zucchina: lavatela e spuntate le estremità, poi ricavate 12 fette sottilissime con l’aiuto di una mandolina 4 5. Infine tritate il prezzemolo che vi servirà sia per l’olio aromatizzato che per la panatura 6.
									

								

															

																		
																															
											
										
																														
																		Versate l’olio in una ciotolina, aggiungete un cucchiaino di prezzemolo tritato e mescolate 7, poi spennellate i gamberi con l’olio aromatizzato 8, salate 9 e pepate.
									

								

															

																		
																															
											
										
																														
																		Per realizzare la panatura, versate il pangrattato in una ciotola, unite 2 cucchiai di prezzemolo tritato 10 e la scorza limone grattugiata 11, salate e mescolate 12.
									

								

															

																		
																															
											
										
																														
																		Ora potete assemblare gli involtini: adagiate una fetta di zucchina su un piatto, posizionate un gambero all’estremità inferiore 13 e arrotolate il tutto fino all’altra estremità 14, poi ricoprite l’involtino ottenuto con il pangrattato aromatizzato 15 e trasferitelo su una teglia foderata con carta forno. Proseguite nello stesso modo con il resto degli ingredienti.
									

								

															

																		
																															
											
										
																														
																		Quando tutti gli involtini saranno pronti, condite con un filo di olio 16 e cuocete in forno statico preriscaldato a 200° per 12 minuti. Una volta pronti 17, servite subito i vostri involtini di zucchine e gamberi 18!
									

								

							
					    