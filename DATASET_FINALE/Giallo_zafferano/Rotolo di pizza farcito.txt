Difficoltà: Facile
La pizza adorata da grandi e piccini è un piatto che non conosce stagioni e che viene realizzato in moltissime varianti. La ricetta che vi proponiamo oggi prende spunto da un tipico rustico americano realizzato in omaggio all'Italia, la pizza Stromboli: un modo per gustare tutta la bontà della pizza ma in un formato diverso! Un vortice di gusto realizzato con l'impasto della pizza che avvolge un ripieno saporito e filante, dando forma a un appetitoso rotolo che ricorda la tradizionale scaccia ragusana. Una volta cotto, il guscio croccante si contrappone al morbido ripieno realizzato con pomodoro, mozzarella e prosciutto. Questa preparazione, inoltre, è molto versatile, ottima da gustare sia fredda che calda! È ideale per un pic-nic, per una gita fuori porta, ma anche per una cena informale tra amici. Una volta sfornato basterà lasciarlo intiepidire qualche minuto prima di tagliarlo, in modo da ottenere delle gustosissime girelle di pizza che saranno un finger food perfetto! Se anche voi siete alla ricerca di un’alternativa sfiziosa alla classica pizza margherita cosa state aspettando? Non potete non provare il rotolo di pizza farcito e magari le lingue di pizza, la pizza rustica o i pizza muffin da abbinare per uno sfiziosissimo buffet!


						
						

														INGREDIENTI
							
							                            
                                
    								
    									
    										
    										432
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    432
    					
    					    					    					
    					    Carboidrati
    					    g
    					    51.4
    					
    					    					    					
    					      di cui zuccheri
    					    g
    					    3.1
    					
    					    					    					
    					    Proteine
    					    g
    					    19.5
    					
    					    					    					
    					    Grassi
    					    g
    					    16.5
    					
    					    					    					
    					      di cui saturi
    					    g
    					    6.4
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    33
    					
    					    					    					
    					    Sodio
    					    mg
    					    734
    					
    					    				
    			
                            
													


						
														
							
							

							
								

																	Acqua
								
								
								(a temperatura ambiente)
																	155
									g
																

								

							
								

																	Farina 00
								
								
								
																	250
									g
																

								

							
								

																	Olio extravergine d'oliva
								
								
								
																	10
									g
																

								

							
								

																	Lievito di birra secco
								
								
								
																	2
									g
																

								

							
								

																	Sale fino
								
								
								
																	5
									g
																

								

							
								

																	Malto
								
								
								
																	5
									g
																

								

							
														
							
						
														
							
														per il ripieno
							

							
								

																	Passata di pomodoro
								
								
								
																	150
									g
																

								

							
								

																	Basilico
								
								
								
																	10
									g
																

								

							
								

																	Mozzarella
								
								
								fior di latte
																	150
									g
																

								

							
								

																	Prosciutto cotto
								
								
								(a fette sottili)
																	100
									g
																

								

							
														
							
						
														
							
														per spennellare
							

							
								

																	Olio extravergine d'oliva
								
								
								
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il rotolo di pizza farcito iniziate a preparare l'impasto di base: versate l’acqua a temperatura ambiente in una ciotola, aggiungete il sale 1 e mescolate con un cucchiaio per scioglierlo, versate poi anche l’olio extravergine 2 e mescolate ancora l’emulsione. In un’altra ciotola capiente setacciate la farina 3,
									

								

															

																		
																															
											
										
																														
																		poi, sempre nella stessa ciotola unite anche il lievito di birra disidratato 4, il malto 5, e circa metà del composto di acqua, sale e olio 6.
									

								

															

																		
																															
											
										
																														
																		Iniziate ad impastare con le mani 7 o una forchetta. Tenete vicino a voi un po’ di farina e la restante emulsione, che integrerete nell’impasto mano a mano, fino a raggiungere la consistenza desiderata, che deve essere morbida ed elastica (a seconda della farina usata, potrebbe servirvi un po’ d'acqua in più o in meno). Continuate ad impastare su un piano fino ad ottenere un impasto liscio e morbido ma consistente 8, con il quale formerete una palla 9. Lasciatela nella ciotola e coprite con la pellicola trasparente; riponetela a lievitare in forno spento solo con la luce accesa, fino a quando l’impasto non avrà raddoppiato il suo volume (circa 2-3 ore): servirà una temperatura compresa tra i 26-30°.
									

								

															

																		
																															
											
										
																														
																		Nel frattempo preparate gli ingredienti per la farcitura. In una ciotola versate la passata di pomodoro e conditela con sale, olio extravergine 10 e foglie di basilico, spezzettate con le mani 11. Tagliate a cubetti la mozzarella e ponetela a scolare in un colino, è importante che questa sia asciutta, altrimenti in cottura perderà liquidi inumidendo l’impasto 12.
									

								

															

																		
																															
											
										
																														
																		Trascorso il tempo di lievitazione riprendete la pasta che avrà ormai raddoppiato il suo volume 13, trasferitela su una spianatoia leggermente infarinata e stendete con il mattarello 14 fino ad ottenere una sfoglia dalla forma leggermente ovale delle misure di 38x34 cm 15.
									

								

															

																		
																															
											
										
																														
																		Cospargete la salsa di pomodoro sulla sfoglia avendo cura di lasciare un paio di centimetri dal bordo 16. Ricoprite anche con la mozzarella a cubetti, le foglie di basilico fresco 17; in ultimo adagiate le fette di prosciutto cotto 18.
									

								

															

																		
																															
											
										
																														
																		Spennellate i bordi lasciati liberi con dell’olio per far aderire bene il rotolo quando andrete a chiuderlo 19. Quindi richiudete i bordi verso l’interno in modo che ricadano su parte del ripieno (20-21), per evitare la fuoriuscita del ripieno durante la cottura.
									

								

															

																		
																															
											
										
																														
																		A questo punto arrotolate la sfoglia dal lato più lungo 22, sigillate bene le estremità 23 e trasferite il rotolo su una leccarda foderata con carta da forno 24.
									

								

															

																		
																															
											
										
																														
																		Spennellate la superficie con dell'olio di oliva 25 e cuocete in forno statico preriscaldato a 180° per circa 40 minuti (se utilizzate il forno ventilato cuocete il rotolo a 160° per circa 30 minuti). Sfornate il vostro rotolo di pizza farcito 26 e lasciatelo raffreddare per almeno 10 minuti prima di tagliarlo a fette 27!
									

								

							
					    