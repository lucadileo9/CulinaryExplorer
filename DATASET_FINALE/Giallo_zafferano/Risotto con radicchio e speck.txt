Difficoltà: Facile
Il risotto al radicchio è un primo piatto delizioso, ma diventa ancora più buono se arricchito con una nota croccante come nella ricetta del risotto con radicchio e speck! Facile da preparare e adatto a tutta la famiglia, vi conquisterà con il suo sapore rustico e genuino. Ideale da gustare insieme nelle fresche serate d’autunno o quando le temperature si fanno più rigide, il risotto con radicchio e speck è un’appetitosa coccola per scaldare pancia e cuore!


						
						

														INGREDIENTI
							
													


						
														
							
							

							
								

																	Riso
								
								
								per risotti
																	320
									g
																

								

							
								

																	Radicchio
								
								
								
																	250
									g
																

								

							
								

																	Speck
								
								
								
																	200
									g
																

								

							
								

																	Cipolle dorate
								
								
								
																	1
									
																

								

							
								

																	Vino bianco secco
								
								
								
																	80
									g
																

								

							
								

																	Brodo vegetale
								
								
								
																	1
									l
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per mantecare
							

							
								

																	Parmigiano Reggiano DOP
								
								
								(da grattugiare)
																	100
									g
																

								

							
								

																	Burro
								
								
								
																	50
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il risotto con radicchio e speck, per prima cosa preparate il brodo vegetale e tenetelo in caldo. Tagliate lo speck a cubetti 1 e versatelo in una padella con un filo di olio 2. Fate saltare lo speck per circa 6 minuti, fino a quando diventerà croccante 3.
									

								

															

																		
																																											
											
										
																						
											
										
																						
											
										
																																										
																		Mettete da parte lo speck e tagliate il cespo di radicchio prima a metà 4 e poi a pezzettini 5. Tenete da parte e tritate la cipolla 6. 
									

								

															

																		
																																											
											
										
																						
											
										
																						
											
										
																																										
																		Versate la cipolla in un pentolino con un filo di olio 7, aggiungete il sale 8 e stufatela a fuoco dolce. Quando si sarà ammorbidita, mettete la cipolla da parte 9.
									

								

															

																		
																																											
											
										
																						
											
										
																						
											
										
																																										
																		Ora versate il riso in un tegame capiente 10 e tostatelo per qualche minuto, mescolando spesso 11. Unite la cipolla stufata 12 e mescolate.
									

								

															

																		
																																											
											
										
																						
											
										
																						
											
										
																																										
																		Sfumate con il vino 13 e lasciatelo evaporare completamente, poi aggiungete un mestolo di brodo caldo e 14 e salate. Continuate a cuocere il riso versando un mestolo di brodo per volta, aspettando che quello precedente si sia assorbito 15.
									

								

															

																		
																																											
											
										
																						
											
										
																						
											
										
																																										
																		Quando mancano circa 6 minuti alla fine della cottura del riso, unite il radicchio 16 e mescolate bene 17. Una volta che il risotto sarà cotto, spegnete il fuoco e aggiungete lo speck 18.
									

								

															

																		
																																											
											
										
																						
											
										
																						
											
										
																																										
																		In ultimo mantecate con il burro e il Parmigiano Reggiano DOP grattugiato 19, mescolate 20 e servite il vostro risotto con radicchio e speck 21!
									

								

							
					    