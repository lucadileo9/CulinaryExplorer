Difficoltà: Facile
Dolci e morbidi, piccoli piaceri per il palato da gustare per un pranzo di pesce davvero sorprendente! Gli involtini di spada a beccafico con lime e zenzero sono una variante rispetto al tipico piatto siciliano delle sarde a beccafico, di cui vi abbiamo proposto anche una versione vegetariana con le melanzane! La presentazione è la stessa: tanti involtini di pesce spada ripieni di mollica di pane, uvetta e pinoli aromatizzati al succo di lime e disposti uno vicino all'altro in una teglia, con alternate delle foglie di alloro che donano un profumo unico. E' questa la tipica sistemazione da cui prenderebbe origine il piatto, che ricorda proprio le sembianze di tanti uccellini "beccafichi"!


												
						
						

														INGREDIENTI
							
							                            
                                
    								
    									
    										
    										381
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    381
    					
    					    					    					
    					    Carboidrati
    					    g
    					    29.3
    					
    					    					    					
    					      di cui zuccheri
    					    g
    					    10.4
    					
    					    					    					
    					    Proteine
    					    g
    					    26.5
    					
    					    					    					
    					    Grassi
    					    g
    					    17.6
    					
    					    					    					
    					      di cui saturi
    					    g
    					    3.33
    					
    					    					    					
    					    Fibre
    					    g
    					    3.2
    					
    					    					    					
    					    Colesterolo
    					    mg
    					    88
    					
    					    					    					
    					    Sodio
    					    mg
    					    310
    					
    					    				
    			
                            
													


						
							
							

							
								

																	Pesce spada
								
								
								(a fette)
																	840
									g
																

								

							
								

																	Succo di lime
								
								
								
																	35
									ml
																

								

							
								

																	Zenzero fresco
								
								
								
																	10
									g
																

								

							
								

																	Pinoli
								
								
								
																	30
									g
																

								

							
								

																	Pane
								
								
								(mollica)
																	115
									g
																

								

							
								

																	Uvetta
								
								
								
																	30
									g
																

								

							
								

																	Alloro
								
								
								
																	15
									foglie
																

								

							
								

																	Olio extravergine d'oliva
								
								
								
																	40
									ml
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli involtini a beccafico con lime e zenzero iniziate lavando l'uvetta e mettendola in ammollo con 25 ml di succo di lime 1 per almeno 10 minuti. Passato il tempo necessario potrete scolarla conservando il liquido di ammollo che servirà alla ricetta 2. Intanto eliminate la crosta dalle fette di pane 3
									

								

															

																		
																															
											
										
																														
																		ponete la mollica in un frullatore 4 e tritatela finemente 5, quindi versatela in una ciotola e aggiungete l'uvetta precedentemente scolata 6.
									

								

															

																		
																															
											
										
																														
																		Unite anche i pinoli 7 e grattugiate lo zenzero fresco 8, salate e pepate a piacere quindi mescolate tutti gli ingredienti 9
									

								

															

																		
																															
											
										
																														
																		Riprendete anche il liquido di ammollo dell'uvetta, unite 20 ml di olio d'oliva 10 ed unitelo al ripieno 11. Prendete le fettine di spada, potete richiedere in pescheria delle fettine dello spessore di 4-5 mm circa oppure potete ritagliarle voi da un unico trancio usando un coltello per sfilettare il pesce o in alternativa potete usare l'affettatrice. Quindi eliminate dalle fette di pesce spada la pelle 12
									

								

															

																		
																															
											
										
																														
																		Salate leggermente ciascuna fetta, ponete uno o due cucchiaini di ripieno 13 e arrotolatele 14 per poi fermare ciascun rotolino con uno stuzzicadenti. Irrorate una pirofila con 10 ml di olio (la dimensione dovrà essere sufficiente per contenere gli involtini uno vicino all'altro) 15
									

								

															

																		
																															
											
										
																														
																		sistemate gli involtini vicini l'uno all'altro e con la parte dell'apertura rivolta verso il basso 16. Cospargete la superficie con il ripieno avanzato 17, quindi sistemate le foglie di alloro tra un involtino e l'altro come fossero delle alette 18.
									

								

															

																		
																															
											
										
																														
																		Una volta terminato 19, irrorate con 10 ml di succo di lime 20 e infornate gli involtini in forno statico preriscaldato a 180° per circa 10 minuti. Una volta cotti, sfornate gli involtini di spada a beccafico con lime e zenzero, fateli intiepidire leggermente e gustateli come delizioso secondo piatto 21!
									

								

							
					    