Difficoltà: Facile
All’inizio ci siamo innamorati dei brownies nella loro versione classica, poi abbiamo sperimentato quella con la Nutella, e infine li abbiamo assaggiati nella variante chiara senza cioccolato, che prende il nome di blondies… oggi invece vi mostriamo come realizzare i brownies al cioccolato bianco! Una ricetta facile e veloce proprio come quella originale, e altrettanto golosa grazie alle gocce di cioccolato fondente che arricchiscono l’impasto. Perfetti per la merenda dei bimbi o per un tè con le amiche, i brownies al cioccolato bianco vi conquisteranno con la loro dolcezza e semplicità!


						
						

														INGREDIENTI
							
							                            
                                
    								
    									
    										
    										696
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    696
    					
    					    					    					
    					    Carboidrati
    					    g
    					    87.5
    					
    					    					    					
    					      di cui zuccheri
    					    g
    					    58.8
    					
    					    					    					
    					    Proteine
    					    g
    					    10.1
    					
    					    					    					
    					    Grassi
    					    g
    					    33.9
    					
    					    					    					
    					      di cui saturi
    					    g
    					    19.26
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    169
    					
    					    					    					
    					    Sodio
    					    mg
    					    64
    					
    					    				
    			
                            
													


						
														
							
														Ingredienti per uno stampo da 20x20 cm
							

							
								

																	Farina 00
								
								
								
																	150
									g
																

								

							
								

																	Cioccolato bianco
								
								
								
																	80
									g
																

								

							
								

																	Zucchero
								
								
								
																	120
									g
																

								

							
								

																	Burro
								
								
								
																	100
									g
																

								

							
								

																	Gocce di cioccolato fondente
								
								
								
																	50
									g
																

								

							
								

																	Uova
								
								
								(circa 2 medie) a temperatura ambiente
																	110
									g
																

								

							
														
							
						
														
							
														Per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i brownies al cioccolato bianco, per prima cosa tritate il cioccolato bianco con un coltello 1 e scioglietelo a bagnomaria oppure in microonde. Sciogliete anche il burro e lasciate intiepidire entrambi. Ora versate le uova a temperatura ambiente in una ciotola, aggiungete lo zucchero 2 e lavorate con le fruste elettriche 3 fino ad ottenere un composto soffice e spumoso.
									

								

															

																		
																															
											
										
																														
																		Unite al composto il burro fuso 4 e il cioccolato bianco fuso 5 e mescolate con una spatola dal basso verso l’alto per amalgamare bene il tutto 6.
									

								

															

																		
																															
											
										
																														
																		Riprendete le fruste elettriche e incorporate la farina poco per volta mentre le tenete in azione 7, poi aggiungete le gocce di cioccolato fondente 8 e mescolate ancora con la spatola per amalgamare 9.
									

								

															

																		
																															
											
										
																														
																		Foderate una leccarda con carta da forno e posizionate sopra un anello quadrato da pasticceria da 20x20 cm, poi imburratelo 10 e infarinatelo; in alternativa potete utilizzare una teglia delle stesse dimensioni, imburrata e infarinata. Versate l’impasto all’interno dello stampo 11, livellatelo con una spatola 12 e cuocete in forno statico preriscaldato a 180° per circa 22 minuti.
									

								

															

																		
																															
											
										
																														
																		Trascorso il tempo di cottura, rimuovete lo stampo quadrato 13 e lasciate intiepidire i vostri brownies al cioccolato bianco prima di tagliarli a quadrotti 14 e servirli spolverizzati con zucchero a velo 15!
									

								

							
					    