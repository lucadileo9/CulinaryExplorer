Difficoltà: Facile
Il plumcake integrale è un dolce semplice, versatile e buonissimo per la colazione o la merenda. Qui vi mostriamo la versione integrale della tradizionale ricetta del plumcake, con aggiunta di ricotta e farina integrale, che donerà un tocco rustico a questo morbido dolce da dispensa. Il nostro plumcake integrale è un dolce senza burro facile da realizzare e ideale da gustare in compagnia di tutta la famiglia, è il compagno ideale di un cremoso cappuccino, una tazzina di caffè, un tè caldo o freddo.  L’estratto naturale di vaniglia rilascia un profumo delicato che ben si sposa con tutti gli altri ingredienti, ma se preferite potrete impreziosire il vostro dolce con scorza di agrumi, realizzando un profumatissimo plumcake al limone o, perché no, con del cioccolato per ottenere un goloso plumcake con gocce di cioccolato. La ricetta è anche facile da preparare: avrete bisogno solo di una ciotola, uno sbattitore e il classico stampo. Vediamo insieme come preparare il plumcake integrale, così per domani mattina sarà ad aspettarvi sulla tavola!


												
						
						

														INGREDIENTI
							
							                            
                                
    								
    									
    										
    										543
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    543
    					
    					    					    					
    					    Carboidrati
    					    g
    					    67.6
    					
    					    					    					
    					      di cui zuccheri
    					    g
    					    39.6
    					
    					    					    					
    					    Proteine
    					    g
    					    12.3
    					
    					    					    					
    					    Grassi
    					    g
    					    24.9
    					
    					    					    					
    					      di cui saturi
    					    g
    					    5.93
    					
    					    					    					
    					    Fibre
    					    g
    					    4
    					
    					    					    					
    					    Colesterolo
    					    mg
    					    125
    					
    					    					    					
    					    Sodio
    					    mg
    					    274
    					
    					    				
    			
                            
													


						
							
														Ingredienti per uno stampo da 14x24 cm
							

							
								

																	Farina integrale
								
								
								
																	250
									g
																

								

							
								

																	Ricotta vaccina
								
								
								
																	250
									g
																

								

							
								

																	Zucchero
								
								
								
																	180
									g
																

								

							
								

																	Uova
								
								
								(medie, a temperatura ambiente)
																	3
									
																

								

							
								

																	Olio di semi di girasole
								
								
								
																	120
									ml
																

								

							
								

																	Lievito in polvere per dolci
								
								
								
																	16
									g
																

								

							
								

																	Estratto di vaniglia
								
								
								
																	1
									cucchiaio
																

								

							
								

																	Latte intero
								
								
								(a temperatura ambiente)
																	30
									g
																

								

							
								

																	Sale fino
								
								
								
																	1
									pizzico
																

								

							
								

																	Zucchero a velo
								
								
								per decorare
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il plumcake integrale iniziate dall'impasto. Prendete la ricotta e mettetela in una ciotola insieme allo zucchero semolato 1, cominciate a montare con uno sbattitore fino ad ottenere una crema omogenea 2, poi unite le uova una alla volta 3.
									

								

															

																		
																															
											
										
																														
																		Aspettate che siano ben incorporate prima di aggiungere il successivo 4. Sempre con le fruste in azione unite poco per volta l’olio di semi di girasole 5 e il latte 6. 
									

								

															

																		
																															
											
										
																														
																		Aggiungete anche l'estratto di vaniglia 7 e il pizzico di sale 8 e continuate a montare per circa 1 minuto. Aggiungete il lievito per dolci setacciandolo 9 in modo tale da eliminare eventuali grumi. 
									

								

															

																		
																															
											
										
																														
																		Lavorate ancora con le fruste elettriche e, tenendole in azione, cominciate ad unire la farina integrale poco per volta 10 11. Lavorate per un paio di minuti circa, fino ad ottenere un impasto omogeneo. Versate l’impasto in uno stampo da plumcake foderato con carta forno di 14x24 cm 12.
									

								

															

																		
																															
											
										
																														
																		Livellate delicatamente la superficie 13 e cuocete in forno statico preriscaldato a 180° per 45-50 minuti. Quando sarà pronto, sfornate 14 e lasciate raffreddare. Quindi sformatelo su un piatto da portata e spolverizzate con zucchero a velo 15. Il vostro plumcake integrale è pronto per essere gustato!
									

								

							
					    