Difficoltà: Media
L’estate è tempo di conserve, il momento propizio per realizzare marmellate e confetture con i frutti più succosi della stagione che abbondano negli orti. Confettura di fichi, di pesche o di ciliegie per gli inguaribili golosi amanti delle preparazioni dolci, ma anche marmellata di cipolle per chi preferisce i sapori agrodolci. Qui accontenteremo questi ultimi con la ricetta del chutney di albicocche. Il chutney è un condimento tipico della cucina indiana realizzato con verdura o frutta e zucchero, dalle note piccanti e piacevolmente speziate. Il nostro chutney di albicocche è caratterizzato da un gusto agrodolce e per questo si presta perfettamente come salsa di accompagnamento a piatti di carne oppure per accompagnare una più raffinata degustazione di formaggi.


												
						
						

														INGREDIENTI
							
							                            
                                
    								
    									
    										
    										62
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    62
    					
    					    					    					
    					    Carboidrati
    					    g
    					    14.7
    					
    					    					    					
    					      di cui zuccheri
    					    g
    					    14.7
    					
    					    					    					
    					    Proteine
    					    g
    					    0.7
    					
    					    					    					
    					    Grassi
    					    g
    					    0.1
    					
    					    					    					
    					      di cui saturi
    					    g
    					    0.01
    					
    					    					    					
    					    Fibre
    					    g
    					    1.1
    					
    					    					    					    					
    					    Sodio
    					    mg
    					    9
    					
    					    				
    			
                            
													


						
							
														Ingredienti per 800 g
							

							
								

																	Albicocche
								
								
								
																	1
									kg
																

								

							
								

																	Zucchero integrale di canna
								
								
								
																	250
									g
																

								

							
								

																	Cipollotti rossi
								
								
								
																	150
									g
																

								

							
								

																	Aceto di riso
								
								
								
																	50
									g
																

								

							
								

																	Peperoncini Jalapeno
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il chutney di albicocche lavate bene le albicocche 1, poi asciugatele, tagliatele a metà 2 ed eliminate il nocciolo. Raccogliete le albicocche denocciolate in una ciotola e tenete da parte.
									

								

															

																		
																															
											
										
																														
																		Mondate il cipollotto e affettatelo 4. Eliminate il picciolo del peperoncino 5, tagliatelo a metà nel senso della lunghezza 6,
									

								

															

																		
																															
											
										
																														
																		estraete i semini interni con un coltello 7 e tritatelo 8. In un tegame capiente versate le albicocche, il cipollotto, il peperoncino 9,
									

								

															

																		
																															
											
										
																														
																		l’aceto di riso 10 e per ultimo lo zucchero di canna 11. Coprite con il coperchio 12 e cuocete a fiamma vivace finché non arriverà al bollore; a quel punto abbassate la fiamma e proseguite la cottura per circa 1 ora oppure fino a che il composto non raggiungerà i 108°.
									

								

															

																		
																															
											
										
																														
																		Il chutney è pronto 13: se volete consumarlo subito potete lasciarlo raffreddare e versarlo nei vasetti (14-15), se invece volete conservarlo più a lungo, trasferitelo ancora caldo in vasetti precedentemente sanificati, riempite i contenitori fino a 1-2 centimetri dal bordo, chiudete con i coperchi, capovolgete i vasetti e lasciate raffreddare.
									

								

							
					    