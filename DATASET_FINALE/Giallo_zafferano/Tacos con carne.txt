Difficoltà: Facile
Se amate lo street food e la cucina tex-mex, non potrete resistere a una ricetta succulenta e appetitosa come quella che vi proponiamo oggi: tacos con carne! Croccanti tortillas di mais farcite con tenero manzo sfilacciato, reso ancora più saporito da una lunga marinatura, con l’aggiunta dei condimenti più svariati. Nella nostra versione troverete una pungente insalatina di pomodori e cipollotti in alternativa al più classico pico de gallo, e una fresca salsa allo yogurt, piccante al punto giusto! Un mix di sapori forti ma equilibrati che andranno necessariamente accompagnati con una birretta fredda, da gustare in compagnia dei vostri amici più cari… eh sì, perché questi favolosi tacos con carne dal ripieno succoso e strabordante forse non saranno indicati per una cena romantica, ma una cosa è certa: faranno impazzire tutti!


						
						

														INGREDIENTI
							
							                            
                                
    								
    									
    										
    										258
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    258
    					
    					    					    					
    					    Carboidrati
    					    g
    					    41.3
    					
    					    					    					
    					      di cui zuccheri
    					    g
    					    1.3
    					
    					    					    					
    					    Proteine
    					    g
    					    6.1
    					
    					    					    					
    					    Grassi
    					    g
    					    7.4
    					
    					    					    					
    					      di cui saturi
    					    g
    					    1.22
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    6
    					
    					    					    					
    					    Sodio
    					    mg
    					    452
    					
    					    				
    			
                            
													


						
														
							
							

							
								

																	Tacos
								
								
								
																	8
									
																

								

							
								

																	Manzo
								
								
								magatello
																	500
									g
																

								

							
								

																	Cipolle dorate
								
								
								
																	100
									g
																

								

							
								

																	Birra chiara
								
								
								
																	330
									g
																

								

							
								

																	Olio extravergine d'oliva
								
								
								
																	10
									g
																

								

							
														
							
						
														
							
														per la marinatura
							

							
								

																	Olio extravergine d'oliva
								
								
								
																	25
									g
																

								

							
								

																	Cumino
								
								
								in polvere
																	1
									cucchiaio
																

								

							
								

																	Coriandolo
								
								
								in polvere
																	1
									cucchiaio
																

								

							
								

																	Paprika affumicata
								
								
								
																	1
									cucchiaio
																

								

							
								

																	Sale fino
								
								
								
																	1
									cucchiaio
																

								

							
								

																	Pepe nero
								
								
								
																	1
									cucchiaio
																

								

							
														
							
						
														
							
														per l'insalata di pomodori
							

							
								

																	Pomodori ramati
								
								
								
																	200
									g
																

								

							
								

																	Cipollotto fresco
								
								
								
																	40
									g
																

								

							
								

																	Peperoncino verde piccante
								
								
								
																	10
									g
																

								

							
								

																	Prezzemolo
								
								
								
																	1
									mazzetto
																

								

							
								

																	Olio extravergine d'oliva
								
								
								
																	40
									g
																

								

							
								

																	Succo di lime
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per la salsa allo yogurt
							

							
								

																	Panna acida
								
								
								
																	100
									g
																

								

							
								

																	Yogurt greco
								
								
								
																	50
									g
																

								

							
								

																	Tabasco®
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i tacos con carne, iniziate tagliando la carne di manzo a cubotti piuttosto grandi 1, poi trasferiteli in una pirofila e aggiungete gli ingredienti per la marinatura: il coriandolo 2 e il cumino in polvere 3,
									

								

															

																		
																															
											
										
																														
																		la paprika affumicata 4, l’olio extravergine d’oliva 5, sale e pepe, mescolate bene 6 e coprite con pellicola, poi lasciate a marinare in frigorifero per tutta la notte (o almeno 6 ore). Quando dovrete cuocerla, ricordate di tirarla fuori dal frigo almeno mezzora prima!
									

								

															

																		
																															
											
										
																														
																		Trascorso il tempo della marinatura, tirate fuori la carne dal frigorifero e lasciatela a temperatura ambiente per almeno mezz’ora. Nel frattempo preriscaldate il forno a 200° in modalità ventilata, poi mondate e tagliate le cipolle a falde sottili 7. Scaldate l’olio in una casseruola adatta anche alla cottura in forno, aggiungete la cipolla 8 e fatela rosolare a fuoco medio per 5 minuti. Unite la carne marinata a temperatura ambiente 9,
									

								

															

																		
																															
											
										
																														
																		mescolate bene e fatela rosolare sempre a fuoco medio per 10 minuti, mescolando spesso 10. A questo punto versate la birra 11, coprite con il coperchio 12 e trasferite la casseruola nel forno ventilato preriscaldato a 200°. La carne dovrà cuocere per circa 75 minuti o fino a quando il liquido non si sarà asciugato, quindi controllate occasionalmente per evitare che si bruci.
									

								

															

																		
																															
											
										
																														
																		Mentre la carne cuoce, potete occuparvi della preparazione dell’insalata di pomodori e della salsa di accompagnamento: lavate i pomodori e tagliateli a cubetti molto piccoli 13. Pulite il cipollotto eliminando la radice e lo strato esterno 14, poi tagliatelo a rondelle 15.
									

								

															

																		
																															
											
										
																														
																		Ora lavate il peperoncino, dividetelo a metà per il lungo per eliminare i semi interni 16 e tagliatelo a pezzettini 17. Infine tritate il prezzemolo 18
									

								

															

																		
																															
											
										
																														
																		e spremete il succo del lime 19: ve ne serviranno 20 g. In una ciotola, unite i cubetti di pomodoro, il peperoncino, il cipollotto 20, il succo di lime 21,
									

								

															

																		
																															
											
										
																														
																		l’olio extravergine d’oliva 22 e il prezzemolo tritato 23, salate, mescolate e tenete da parte 24.
									

								

															

																		
																															
											
										
																														
																		Per quanto riguarda la salsa piccante allo yogurt, unite in una ciotola a parte lo yogurt greco con la panna acida 25, aggiungete qualche goccia di tabasco 26, mescolate e riponete la salsa in frigorifero fino al momento di utilizzarla 27.
									

								

															

																		
																															
											
										
																														
																		Quando la carne sarà cotta, tiratela fuori dal forno e verificate che sia abbastanza morbida da sfilacciarsi con facilità 28. A questo punto siete pronti per assemblare i tacos: prendete i tacos già pronti, farciteli con la carne, aggiungete un cucchiaio di insalata di pomodori 29 e condite con la salsa allo yogurt: i vostri tacos con carne sono pronti per essere gustati 30!
									

								

							
					    