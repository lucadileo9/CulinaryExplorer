Difficoltà: Molto facile
Cercate un gelato composto al 100% di frutta? Con la frutta gelata… si può fare! La soluzione è semplicissima e vi chiederete come avete fatto a non pensarci prima: l’unica cosa che vi serve è il tempo per tagliare la frutta e congelarla a dovere, dopodiché potrete frullarla e dare libero sfogo alla vostra creatività sperimentando i vostri gusti preferiti e gli abbinamenti. Il risultato è un dolce al cucchiaio più cremoso di una granita, più leggero di un gelato e un po' meno dolce di un sorbetto, ma altrettanto fresco e dissetante! Gustate la frutta gelata come merenda rinfrescante o servitela come fresco fine pasto: in ogni caso, sarà un modo delizioso per fare scorta di vitamine e sali minerali, particolarmente preziosi quando il caldo comincia a farsi sentire! Noi abbiamo provato diverse versioni usando il melone, l’ananas, il mango, le fragole e le more… e voi, quale frutta gelata volete assaggiare?


												
						
						

														INGREDIENTI
							
							                            
                                
    								
    									
    										
    										108
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    108
    					
    					    					    					
    					    Carboidrati
    					    g
    					    24.4
    					
    					    					    					
    					      di cui zuccheri
    					    g
    					    24.3
    					
    					    					    					
    					    Proteine
    					    g
    					    2
    					
    					    					    					
    					    Grassi
    					    g
    					    0.4
    					
    					    					    					
    					      di cui saturi
    					    g
    					    0.06
    					
    					    					    					
    					    Fibre
    					    g
    					    7
    					
    					    					    					    					
    					    Sodio
    					    mg
    					    20
    					
    					    				
    			
                            
													


						
							
														Ingredienti per 4,8 kg di frutta mista
							

							
								

																	Melone
								
								
								
																	1,2
									kg
																

								

							
								

																	Ananas
								
								
								
																	2
									kg
																

								

							
								

																	Mango
								
								
								
																	600
									g
																

								

							
								

																	Fragole
								
								
								
																	500
									g
																

								

							
								

																	More
								
								
								
																	500
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la frutta gelata, iniziate a pulire il melone: tagliate le estremità del melone in modo da creare una base stabile, poi dividetelo a metà e rimuovete i semini che si trovano all’interno con un cucchiaio 1; tagliate ogni metà in fette non troppo spesse 2, eliminate la buccia da ogni fetta e infine riducetele a cubetti di circa 2 cm di spessore 3.
									

								

															

																		
																															
											
										
																														
																		Spargete i cubetti su un vassoio facendo attenzione a non sovrapporli 4, coprite con la pellicola trasparente e trasferitelo in freezer: quando la frutta si sarà indurita, potete trasferirla in un sacchetto gelo, per almeno 12 ore. Ora passate alla pulizia dell’ananas: eliminate la base e il ciuffo tagliandoli con un coltello 5, poi dividete l’ananas in 4 spicchi, rimuovete la parte interna legnosa 6 ed eliminate la buccia;
									

								

															

																		
																															
											
										
																														
																		dividete ogni spicchio a metà per il lungo e tagliate le fette ottenute a tocchetti di circa 1 cm di spessore 7, dopodiché spargete l’ananas su un vassoio 8, coprite con la pellicola trasparente e trasferitelo nel freezer: quando l'ananas si sarà indurita, trasferitela sempre in un sacchtto gelo per almeno 12 ore. Per ulteriori informazioni sulla pulizia dell’ananas, potete consultare la nostra scuola di cucina “Come pulire e tagliare l’ananas”. Per quanto riguarda la pulizia del mango, eliminate la buccia con un pelaverdure 9,
									

								

															

																		
																															
											
										
																														
																		poi praticate dei tagli per il lungo con il coltello e separate le fette una per volta 10, fino a che non vi rimarrà in mano il nocciolo 11; tagliate ogni fetta a cubetti di circa 2 cm di spessore 12,
									

								

															

																		
																															
											
										
																														
																		spargeteli uniformemente su un vassoio 13, coprite con la pellicola trasparente e lasciatelo in freezer:  per almeno 12 ore. Ora occupatevi delle fragole: lavatele e asciugatele, dopodiché eliminate il picciolo e tagliatele a metà 14; a questo punto potete trasferirle su un vassoio, senza sovrapporle 15, e lasciatele in freezer a congelare per almeno 12 ore.
									

								

															

																		
																															
											
										
																														
																		Infine lavate e asciugate delicatamente le more e trasferitele su un vassoio lasciandole intere 16, poi posizionatelo in freezer per almeno 12 ore. Quando la frutta sarà congelata, potete frullarla per creare il vostro dolce rinfrescante: versate il melone congelato in un frullatore o in un mixer dotato di lame d’acciaio 17 e frullate fino a che non diventa cremoso, poi trasferitelo in una ciotola 18.
									

								

															

																		
																															
											
										
																														
																		Allo stesso modo, versate l’ananas congelato nel frullatore 19 e frullate fino a che non otterrete una consistenza cremosa 20; fate la stessa cosa con il mango 21,
									

								

															

																		
																															
											
										
																														
																		con le fragole 22 e con le more congelate 23. Trasferite la vostra frutta gelata in coppette distinte e servite immediatamente 24!
									

								

							
					    