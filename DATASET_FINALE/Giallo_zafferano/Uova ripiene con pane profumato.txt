Difficoltà: Molto facile
Le uova sono state considerate da sempre simbolo di vita e di fertilità, sia nel Cristianesimo che nel Paganesimo: fin dall’antichità era usanza festeggiare l’arrivo della primavera con lo scambio di uova di gallina, magari decorate per celebrare i colori della natura che finalmente torna a fiorire dopo il duro inverno! Anche al giorno d’oggi le uova sono uno dei simboli principali di questo periodo di rinascita e tradizionalmente vengono servite come antipasto proprio il giorno di Pasqua. Dopo le uova primavera, le uova ripiene e le uova alla greca, vi proponiamo un’altra ricetta con cui inaugurare il vostro menu delle feste: uova ripiene con pane profumato! Un semplice appetizer realizzato con uova sode farcite con una crema di tuorli e mascarpone e guarnite con briciole di pane tostato al profumo di timo. La nota fresca dello zenzero e l’aroma intenso dell’erba cipollina, inoltre, stuzzicheranno l’appetito dei commensali, preparandoli alle portate successive! Che sia in occasione della Pasqua o durante il resto dell’anno, le uova ripiene con pane profumato sono un ottimo modo per celebrare un momento speciale o un semplice pranzo in famiglia… la ricetta perfetta per portare a tavola buon gusto e buon umore!


												
						
						

														INGREDIENTI
							
							                            
                                
    								
    									
    										
    										179
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    179
    					
    					    					    					
    					    Carboidrati
    					    g
    					    6.1
    					
    					    					    					
    					      di cui zuccheri
    					    g
    					    0.8
    					
    					    					    					
    					    Proteine
    					    g
    					    9
    					
    					    					    					
    					    Grassi
    					    g
    					    13.2
    					
    					    					    					
    					      di cui saturi
    					    g
    					    6.65
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    222
    					
    					    					    					
    					    Sodio
    					    mg
    					    438
    					
    					    				
    			
                            
													


						
							
							

							
								

																	Uova
								
								
								
																	4
									
																

								

							
								

																	Pane casereccio
								
								
								
																	½
									fetta
																

								

							
								

																	Mascarpone
								
								
								
																	70
									g
																

								

							
								

																	Timo
								
								
								
																	3
									rametti
																

								

							
								

																	Zenzero fresco
								
								
								
																	1
									cucchiaino
																

								

							
								

																	Erba cipollina
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le uova ripiene con pane profumato, per prima cosa mettete le uova intere in un pentolino riempito di acqua fredda e fate cuocere per 8 minuti da quando l’acqua arriva al bollore 1. Mentre le uova cuociono, occupatevi del pane profumato: tagliate una fetta dalla pagnotta 2, dividetela a metà e riducetela a cubetti piuttosto piccoli 3.
									

								

															

																		
																															
											
										
																														
																		Scaldate un filo d’olio in una padella antiaderente, aggiungete i cubetti di pane 4, condite con il pepe e le foglioline di timo 5 e rosolate a fiamma bassa per pochi minuti fino a che il pane non sarà ben dorato, facendo attenzione a non bruciarlo 6.
									

								

															

																		
																															
											
										
																														
																		Quando le uova saranno sode 7, scolatele e lasciatele raffreddare completamente. Nel frattempo potete preparare gli ingredienti per il ripieno: tritate finemente l’erba cipollina 8, poi versate il mascarpone in una ciotola e aggiungete lo zenzero fresco grattugiato 9.
									

								

															

																		
																															
											
										
																														
																		Quando le uova si saranno raffreddate, sgusciatele con cura, poi tagliate un pezzettino di bianco all’estremità inferiore usando un coltello a lama liscia 10; in questo modo le uova avranno una base d’appoggio stabile. Tagliate anche l’estremità superiore dell’uovo 11 e prelevate il tuorlo con molta delicatezza, facendo attenzione a non rovinare la parte bianca che utilizzerete come contenitore 12.
									

								

															

																		
																															
											
										
																														
																		Aggiungete i tuorli al composto di mascarpone e zenzero 13 e mescolate accuratamente con un cucchiaio, poi aggiungete un pizzico di sale e l’erba cipollina tritata 14 e mescolate ancora per ottenere un composto liscio e uniforme 15.
									

								

															

																		
																															
											
										
																														
																		Trasferite la crema di tuorli e mascarpone in una sacca da pasticciere e riempite le uova svuotate 16. Cospargete la superficie con i cubetti di pane dorati, sbriciolandoli leggermente fra le dita 17, e decorate con un filo di erba cipollina. Le vostre uova ripiene con pane profumato sono pronte per essere servite 18!
									

								

							
					    