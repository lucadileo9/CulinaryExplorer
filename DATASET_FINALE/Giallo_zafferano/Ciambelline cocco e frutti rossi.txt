Difficoltà: Facile
Siete a corto di idee per la merenda? I vostri bambini non si accontentano più delle classiche crostatine o di un semplice plumcake? Keep calm and… stupiteli con delle deliziose ciambelline cocco e frutti rossi! Candide e soffici, queste graziose tortine sono anche prive di lattosio grazie all’utilizzo del latte di cocco e dell’olio di cocco che donano all’impasto un gusto gradevolmente esotico, bilanciato dalla nota acidula dei lamponi e dei mirtilli. Una ricetta diversa dal solito dedicata non solo agli amanti dei dolci al cocco, ma anche a chi apprezza la semplice bontà di una merenda fatta in casa: se cercate un’alternativa sana e genuina ai prodotti confezionati, le ciambelline cocco e frutti rossi sono perfette per ingolosire tutta la famiglia!


						
						

														INGREDIENTI
							
							                            
                                
    								
    									
    										
    										509
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    509
    					
    					    					    					
    					    Carboidrati
    					    g
    					    71
    					
    					    					    					
    					      di cui zuccheri
    					    g
    					    33.1
    					
    					    					    					
    					    Proteine
    					    g
    					    9
    					
    					    					    					
    					    Grassi
    					    g
    					    21
    					
    					    					    					
    					      di cui saturi
    					    g
    					    16.59
    					
    					    					    					
    					    Fibre
    					    g
    					    2.2
    					
    					    					    					
    					    Colesterolo
    					    mg
    					    89
    					
    					    					    					
    					    Sodio
    					    mg
    					    271
    					
    					    				
    			
                            
													


						
														
							
														Ingredienti per 5 ciambelline del diametro di 12 cm
							

							
								

																	Farina 0
								
								
								
																	250
									g
																

								

							
								

																	Zucchero
								
								
								
																	125
									g
																

								

							
								

																	Latte di cocco
								
								
								
																	100
									g
																

								

							
								

																	Olio di cocco
								
								
								
																	90
									g
																

								

							
								

																	Uova
								
								
								(circa 2 medie)
																	120
									g
																

								

							
								

																	Lamponi
								
								
								
																	15
									g
																

								

							
								

																	Mirtilli
								
								
								
																	15
									g
																

								

							
								

																	Lievito in polvere per dolci
								
								
								
																	1
									cucchiaino
																

								

							
								

																	Sale fino
								
								
								
																	½
									cucchiaino
																

								

							
														
							
						
														
							
														per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le ciambelline cocco e frutti rossi, per prima cosa mettete l’olio di cocco in un pentolino 1 e scioglietelo a fiamma bassa giusto il tempo di farlo diventare liquido 2. Nel frattempo setacciate la farina e il lievito in una ciotola a parte 3.
									

								

															

																		
																															
											
										
																														
																		Ora versate lo zucchero nella ciotola di una planetaria munita di gancio a foglia, aggiungete le uova 4 e lavorate a bassa velocità fino ad ottenere un composto chiaro e spumoso. Poi spegnete la planetaria unite l’olio di cocco 5, lavorate ancora e, dopo un paio di minuti, aggiungete anche il latte di cocco 6.
									

								

															

																		
																															
											
										
																														
																		Quando il composto sarà diventato omogeneo, spegnete di nuovo la macchina, versate la farina precedentemente setacciata con il lievito 7 e continuate a lavorare fino a che le polveri non saranno ben amalgamate. Infine aggiungete il sale 8, i lamponi e i mirtilli 9 e mescolate ancora.
									

								

															

																		
																															
											
										
																														
																		Dopo aver incorporato i frutti rossi nell’impasto 10, trasferitelo in una sacca da pasticciere 11 e occupatevi di imburrare 12 e infarinare 5 stampini a forma di ciambella del diametro di 12 cm e 4 cm di altezza.
									

								

															

																		
																															
											
										
																														
																		Riempite gli stampini con l’impasto per metà della loro altezza 13, poi cuocete in forno statico preriscaldato a 180° per circa 25 minuti, posizionandoli sul ripiano medio. Una volta cotte, sfornate le ciambelline 14 e lasciatele raffreddare, poi rimuovetele dallo stampo. Servite le vostre deliziose ciambelline cocco e frutti rossi spolverizzate con abbondante zucchero a velo 15!
									

								

							
					    