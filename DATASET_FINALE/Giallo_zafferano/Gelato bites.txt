Difficoltà: Media
Piccole gemme fresche e golose, perfette per una mini merenda estiva: gelato bites. Cioccolato fondente fuori e gelato dei gusti che preferite dentro (noi abbiamo optato per gelato alla crema!). Un morso: una scoperta per refrigerarsi dolcemente e consumare il gelato in vaschetta o artigianale che avete da un po' in freezer! Perfetti bon bon da gustare un pomeriggio in terrazza o come dolce per terminare una cena estiva, all'aperto. Ricoprite i vostri gelato bites con cioccolato fondente arricchito con corn flakes come abbiamo fatto noi oppure semplicemente decorando con le granelle colorate di pistacchi, nocciole o cocco rapè. Comunque deciderete di servirli i gelato bites scioglieranno anche i cuori più gelidi!


						
						

														INGREDIENTI
							
							                            
                                
    								
    									
    										
    										355
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    355
    					
    					    					    					
    					    Carboidrati
    					    g
    					    33.5
    					
    					    					    					
    					      di cui zuccheri
    					    g
    					    29.8
    					
    					    					    					
    					    Proteine
    					    g
    					    5.4
    					
    					    					    					
    					    Grassi
    					    g
    					    22.2
    					
    					    					    					
    					      di cui saturi
    					    g
    					    12.5
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    24
    					
    					    					    					
    					    Sodio
    					    mg
    					    64
    					
    					    				
    			
                            
													


						
														
							
														Ingredienti (per uno stampo da 17,5x25)
							

							
								

																	Gelato alla crema
								
								
								
																	500
									g
																

								

							
								

																	Cioccolato fondente
								
								
								(da fondere)
																	250
									g
																

								

							
								

																	Corn flakes
								
								
								
																	40
									g
																

								

							
														
							
						
														
							
														per decorare
							

							
								

																	Granella di pistacchi
								
								
								
																	20
									g
																

								

							
								

																	Granella di nocciole
								
								
								
																	20
									g
																

								

							
								

																	Cocco rapè
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i gelato bites, iniziate foderando una teglia con carta forno, quindi adagiate un anello per torte rettangolare delle dimensioni di 17,5x25 cm e iniziate a versare il gelato (noi abbiamo scelto il gusto crema ma potete utilizzare quello che preferite, sia gelato confezionato in vaschetta, che artigianale) 1; stendetelo con una spatola in modo da rivestire tutta la superficie e creare uno spessore di circa 1 cm 2. Ponete il gelato a rassodare in freezer per almeno 2 ore. Poi tirate fuori il gelato oramai solidificato nell'anello rettangolare, con la lama del coltello passate lungo il bordo interno 3, 
									

								

															

																		
																															
											
										
																														
																		per poter sfilare meglio poi lo stampo 4. Realizzate dei cubetti di circa 1 cm di lato, creando un reticolo con la lama del coltello (5-6). Rimettete in congelatore almeno 3 ore. 
									

								

															

																		
																															
											
										
																														
																		Trascorso questo tempo sbriciolate a mano i corn flakes 7 e tritate il cioccolato fondente 8. Quindi scioglietelo a bagnomaria (fate attenzione che l'acqua del bagnomaria non entri in contatto con il cioccolato da fondere) oppure al microonde, a più riprese 9. Una volta fuso fate intiepidire mescolando di tanto in tanto e nel frattempo ponete in freezer un vassoio foderato con carta forno. 
									

								

															

																		
																															
											
										
																														
																		Versate i corn flakes nel cioccolato 10 e mescolate 11. Passate le 3 ore di freezer, riprendete il rettangolo di gelato già suddiviso in cubetti e, un cubetto alla volta, tuffatelo nel cioccolato fuso 12,
									

								

															

																		
																															
											
										
																														
																		assicuratevi di ricoprirlo interamente; quindi estraetelo e sbattete delicatamente la forchetta sul bordo della ciotola per eliminare il cioccolato in eccesso 13. Poggiate man a mano i bon bon realizzati sul vassoio fatto freddare e rivestito di carta da forno e decorate con granella di nocciole, pistacchi o cocco rapè quando il cioccolato non è ancora rappreso 14. Ponete i vostri gelato bites in freezer e tirateli fuori man a mano che dovrete servirli 15!
									

								

							
					    