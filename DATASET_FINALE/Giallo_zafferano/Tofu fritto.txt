Difficoltà: Molto facile
Il tofu, questo misterioso: ormai facilmente reperibile in tutti i supermercati, si tratta di un alimento estremamente versatile ma non sempre sappiamo come sfruttarlo per valorizzarne al meglio sapore e consistenza. Particolarmente diffuso nella cucina asiatica, può essere utilizzato in modo creativo ad esempio per una millefoglie con melanzane o per realizzare varianti originali dei nostri piatti più popolari, come la carbonara vegetariana o il tiramisù vegan! Oggi abbiamo deciso di trasformarlo in un finger food per le serate più “alternative”: tofu fritto! Fragranti bocconcini insaporiti con salsa di soia che celano un cuore dalla consistenza inconfondibile, tipica di questo nutriente formaggio vegetale. Ma sarà la sfiziosa panatura al profumo di rosmarino a conferire a questo snack un’irresistibile nota croccante che attirerà anche i palati più sospettosi… facile e veloce da preparare, il tofu fritto sarà una gustosa conferma per chi ama la cucina vegan e una scoperta per tutti coloro che ancora non lo conoscono!


						
						

														INGREDIENTI
							
							                            
                                
    								
    									
    										
    										403
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    403
    					
    					    					    					
    					    Carboidrati
    					    g
    					    30.7
    					
    					    					    					
    					      di cui zuccheri
    					    g
    					    1.9
    					
    					    					    					
    					    Proteine
    					    g
    					    8
    					
    					    					    					
    					    Grassi
    					    g
    					    27.5
    					
    					    					    					
    					      di cui saturi
    					    g
    					    3.53
    					
    					    					    					
    					    Fibre
    					    g
    					    1.9
    					
    					    					    					    					
    					    Sodio
    					    mg
    					    844
    					
    					    				
    			
                            
													


						
														
							
							

							
								

																	Tofu
								
								
								
																	300
									g
																

								

							
														
							
						
														
							
														per la marinatura
							

							
								

																	Salsa di soia
								
								
								
																	50
									g
																

								

							
								

																	Rosmarino
								
								
								
																	
									q.b.
																

								

							
								

																	Salvia
								
								
								
																	
									q.b.
																

								

							
														
							
						
														
							
														per la pastella
							

							
								

																	Farina 00
								
								
								
																	200
									g
																

								

							
								

																	Acqua
								
								
								
																	300
									g
																

								

							
								

																	Sale fino
								
								
								
																	½
									cucchiaino
																

								

							
														
							
						
														
							
														per la panatura
							

							
								

																	Pangrattato
								
								
								
																	100
									g
																

								

							
								

																	Rosmarino
								
								
								da tritare
																	1
									cucchiaino
																

								

							
								

																	Sale fino
								
								
								
																	1
									cucchiaino
																

								

							
														
							
						
														
							
														per friggere
							

							
								

																	Olio di semi
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il tofu fritto, per prima cosa tagliate il tofu a cubetti di 2,5 cm 1. Trasferite i cubetti in una pirofila e aggiungete la salsa di soia 2, qualche rametto di rosmarino 3
									

								

															

																		
																															
											
										
																														
																		e qualche foglia di salvia 4, poi coprite con la pellicola trasparente e lasciate marinare mentre proseguite con il resto della ricetta. Ora preparate la panatura: versate il pangrattato in un altro recipiente, conditelo con un pizzico di sale 5 e un cucchiaino di rosmarino tritato 6 e mescolate bene.
									

								

															

																		
																															
											
										
																														
																		Infine, preparate la pastella: versate la farina in un’altra ciotola, unite il sale 7 e l’acqua 8 e mescolate bene il tutto 9.
									

								

															

																		
																															
											
										
																														
																		A questo punto potete procedere con la frittura: riscaldate l’olio di semi fino a una temperatura di 170°, poi prelevate i cubetti di tofu dalla marinatura con una pinza da cucina 10, immergeteli nella pastella e lasciate scolare quella in eccesso su una gratella 11, dopodiché ricopriteli uniformemente con la panatura 12.
									

								

															

																		
																															
											
										
																														
																		Friggete pochi pezzi per volta aiutandovi con una schiumarola 13; quando saranno ben dorati (ci vorrà circa un minuto), rimuovete i cubetti dall’olio e trasferiteli su un foglio di carta assorbente 14. Servite il tofu fritto ancora caldo, magari su un letto di insalatina e ravanelli 15!
									

								

							
					    