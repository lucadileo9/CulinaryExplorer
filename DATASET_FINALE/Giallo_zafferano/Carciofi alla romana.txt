Difficoltà: Facile
Ogni ingrediente ha una storia, questa inizia da foglie coriacee ma finisce con un cuore tenero! Vi raccontiamo la bellezza del carciofo con un piatto della tradizione romana e laziale: i carciofi alla romana. Nulla è lasciato al caso nella preparazione di questo semplice e profumato contorno. Ci siamo affidati alle mani esperte di Simone Bonelli, proprietario di Osteria Bonelli di Roma insieme al fratello Patrizio. Molte volte, prima di servire i carciofi in osteria, hanno ascoltato e fatto propri i consigli della nonna, come quello per cuocerli più velocemente e con la giusta umidità. Scegliete i carciofi più grossi, turgidi e della qualità che preferite (meglio se romaneschi!), abbondate di prezzemolo, mentuccia e aglio e sentirete che contorno favoloso e saporito per accompagnare secondi di carne o pesce oppure da abbinare ai classici della cucina romana: baccalà fritto alla romana (in pastella), saltimbocca, abbacchio! Con le mammole, inoltre, potrete realizzare altre sfiziose ricette:


												
						
						

														INGREDIENTI
							
													


						
							
														Ingredienti 
							

							
								

																	Carciofi mammole
								
								
								(romaneschi)
																	6
									
																

								

							
								

																	Mentuccia
								
								
								
																	1
									mazzetto
																

								

							
								

																	Prezzemolo
								
								
								
																	1
									mazzetto
																

								

							
								

																	Aglio
								
								
								
																	3
									spicchi
																

								

							
								

																	Vino bianco
								
								
								
																	170
									g
																

								

							
								

																	Sale fino
								
								
								
																	
									q.b.
																

								

							
								

																	Acqua
								
								
								(calda)
																	
									q.b.
																

								

							
								

																	Olio extravergine d'oliva
								
								
								(piuttosto abbondante)
																	
									q.b.
																

								

							
								

																	Limoni
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i carciofi alla romana, partite dalla pulizia dei carciofi. Staccate le foglie più esterne 1 fino ad arrivare al momento in cui vedrete la base della corolla del carciofi bianca. Quindi mondate la base con un coltellino 2 e pelate il gambo. Tagliate via le punte delle foglie 3. Potete anche rifilare intorno alla parte finale delle foglie se preferite dare una forma più a fiore.
									

								

															

																		
																																											
											
										
																						
											
										
																						
											
										
																																										
																		Passate con il limone la parte esterna delle foglie e il gambo 4 in modo che i carciofi non anneriscano ossidandosi. Potete scegliere di quanto accorciare i gambi, la parte tagliata andrà comunque cotta in tegame con i carciofi. Allargate bene il carciofo con le mani in modo che possa accogliere il ripieno 5, poi salate sia l'interno che l'esterno. Disponete un generoso mazzetto di mentuccia e di prezzemolo sul tagliere 6.
									

								

															

																		
																																											
											
										
																						
											
										
																						
											
										
																																										
																		Tritate le erbe aromatiche molto finemente 7. Mondate e tritate finemente anche gli spicchi di aglio, dopo aver eliminato il germoglio interno 8. Trasferite tutto in una ciotola e mescolate bene 9.
									

								

															

																		
																																											
											
										
																						
											
										
																						
											
										
																																										
																		Inserite il trito aromatico nel carciofo, pressando con delicatezza 10. Poi ricompattate il carciofo stringendo leggermente il fiore. Una volta farciti tutti, scaldate abbondante olio extravergine d'oliva in un tegame capiente dal fondo spesso 11. Adagiate i carciofi a testa in giù per farli rosolare bene 12. Aggiungete anche i gambi, se li avete, incastrandoli fra un carciofo e l'altro. Alzate la fiamma e fate rosolare per bene.
									

								

															

																		
																																											
											
										
																						
											
										
																						
											
										
																																										
																		Quando la parte superiore della corolla sarà dorata sistemate i carciofi su un fianco e continuate a farli rosolare, girandoli man mano su tutti i lati con una pinza 13. Una volta ben rosolati, sfumate con il vino bianco 14. Dopo pochi istanti quando sarà evaporata la parte alcolica, versate anche l'acqua calda che dovrà arrivare a coprire i carciofi a metà 15. 
									

								

															

																		
																																											
											
										
																						
											
										
																						
											
										
																																										
																		Fate prendere il bollore 16, poi abbassate la fiamma, coprite con coperchio e cuocete per circa 30 minuti. Un trucchetto della nonna, per far sì che i carciofi cuociano più in fretta e l'umidità venga trattenuta all'interno del tegame: posizionate un foglio di carta per fritti bagnato e strizzato sul tegame 17, quindi coprite con coperchio 18. Il tempo di cottura dipende dal grado di morbidezza del carciofo che preferite: in questo modo otterrete dei carciofi cotti ma ancora sodi, se li preferite più morbidi ma meno compatti potete prolungarlo di una decina di minuti.
									

								

															

																		
																																											
											
										
																						
											
										
																						
											
										
																																										
																		Potete rimuovere il foglio di carta paglia dopo circa 20 minuti di cottura, dopodiché proseguite la cottura con coperchio per altri 10 minuti e poi senza, se è necessario far restringere il fondo di cottura. Una volta pronti 19, potete servire i vostri carciofi alla romana 20 irrorati con il fondo di cottura 21!
									

								

							
					    