Difficoltà: Facile
Vi hanno regalato una zucca e dopo averne utilizzata una parte per gustosi contorni come la zucca agrodolce o secondi piatti succulenti come il brasato alla zucca,non sapete cosa farne della parte avanzata? Ecco una soluzione perfetta per tutta la famiglia, pensata in particolare per chi segue diete senza glutine: pasta zucca e funghi. Un condimento avvolgente e tipicamente autunnale, con polpa di zucca e deliziosi funghi Champignon crema, si sposa perfettamente con le tagliatelle senza glutine per un ricco primo piatto da leccarsi i baffi... ideale anche per il vostro menù di Halloween. Provate anche la variante con lo speck o quella con il guanciale, appettitose e stuzzicanti!


												
						
						

														INGREDIENTI
							
							                            
                                
    								
    									
    										
    										327
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    327
    					
    					    					    					
    					    Carboidrati
    					    g
    					    54.9
    					
    					    					    					
    					      di cui zuccheri
    					    g
    					    6.7
    					
    					    					    					
    					    Proteine
    					    g
    					    12.6
    					
    					    					    					
    					    Grassi
    					    g
    					    6.3
    					
    					    					    					
    					      di cui saturi
    					    g
    					    1.14
    					
    					    					    					
    					    Fibre
    					    g
    					    12.4
    					
    					    					    					    					
    					    Sodio
    					    mg
    					    592
    					
    					    				
    			
                            
													


						
							
							

							
								

																	Tagliatelle all'uovo
								
								
								
																	300
									g
																

								

							
								

																	Zucca
								
								
								da pulire
																	700
									g
																

								

							
								

																	Funghi champignon
								
								
								(qualità crema)
																	250
									g
																

								

							
								

																	Aglio
								
								
								
																	2
									spicchi
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Rosmarino
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta zucca e funghi, iniziate pulendo la zucca. Tagliatela, togliete i semini interni 1 e la buccia 2; dovrete ottenere 460 g di zucca pulita. Poi riducete la polpa a fette e successivamente a dadini di circa mezzo cm 3.
									

								

															

																		
																															
											
										
																														
																		Pulite anche i funghi Champignon crema (potete vedere il procedimento per intero nella scheda del nostro sito "come pulire i funghi"), eliminando la parte più terrosa del gambo 4 e pulendo con un panno leggermente inumidito sia il cappello che il gambo (potete altrimenti sciacquarli molto velocemente sotto un flebile getto di acqua fredda e asciugarli rapidamente in modo che non assorbano acqua). Tagliate poi i funghi a fettine sottili 5, tritate anche gli spicchi d'aglio puliti e il rosmarino 6.
									

								

															

																		
																															
											
										
																														
																		In un tegame versate abbondante acqua e a bollore salate: servirà per la cottura della pasta. Mentre l'acqua si scalda, in un altro tegame versate l'olio e soffriggete il trito di aglio e rosmarino 7. Mescolate qualche istante, poi unite la zucca tagliata a dadini 8 e cuocete per circa 10 minuti a fuoco medio, mescolando spesso. Quando la zucca si sarà ammorbidita (basteranno 5 minuti), prelevatene una parte e proseguite la cottura della rimanente zucca in padella. Versate la zucca prelevata in un bicchiere alto, unite un po' di acqua di cottura della pasta 9
									

								

															

																		
																															
											
										
																														
																		e frullate il tutto con un mixer ad immersione 10 fino ad ottenere una crema 11. Intanto passati i 10 minuti di cottura della restante zucca, unite anche i funghi nel tegame 12 e cuocete ancora per almeno 5 minuti a fuoco medio. Mescolate di tanto in tanto.
									

								

															

																		
																															
											
										
																														
																		Aggiungete dell'acqua di cottura della patsta al condimento per favorire la cottura e renderlo cremoso 13. Dopo i 5 minuti indicati, aggiungete anche la crema di zucca, mantenendo il fuoco acceso, basso 14; mescolate poi salate e pepate 15. Potete spegnere il fuoco dopo pochi istanti. 
									

								

															

																		
																															
											
										
																														
																		Fate cuocere la pasta 16, scolatela al dente e versatela direttamente nel tegame con il condimento a fuoco spento. Mescolate delicatamente 17 e servite subito la vostra pasta zucca e funghi 18.
									

								

							
					    