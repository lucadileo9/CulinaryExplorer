Difficoltà: Molto facile
State cercando un antipasto per il vostro menù di pesce o per l'aperitivo natalizio che sia poco impegnativo ma in grado di soddisfare anche i palati più esigenti? Per la nostra ricetta non dovrete sporcare né piatti né padelle e sarà pronta nel giro di pochissimi minuti… un miracolo? No, è l’insalata di mare in vasocottura! La tecnica della vasocottura è una soluzione pratica e veloce per chi ha poco tempo ma non vuole rinunciare a mangiare bene: grazie al vapore che si forma durante la cottura, infatti, i sapori e profumi degli ingredienti utilizzati rimangono intatti e anzi risulteranno amplificati nel momento in cui il barattolo verrà aperto… se a questo si aggiunge il vantaggio di non avere praticamente grassi, capirete che l’insalata di mare in vasocottura ha tutti i requisiti per diventare non solo una comoda alternativa alla classica insalata di mare, ma uno dei vostri assi nella manica per le occasioni speciali!


												
						
						

														INGREDIENTI
							
							                            
                                
    								
    									
    										
    										220
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    220
    					
    					    					    					
    					    Carboidrati
    					    g
    					    7.6
    					
    					    					    					
    					      di cui zuccheri
    					    g
    					    7.6
    					
    					    					    					
    					    Proteine
    					    g
    					    26.3
    					
    					    					    					
    					    Grassi
    					    g
    					    9.4
    					
    					    					    					
    					      di cui saturi
    					    g
    					    1.53
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    220
    					
    					    					    					
    					    Sodio
    					    mg
    					    719
    					
    					    				
    			
                            
													


						
							
														Ingredienti per 4 vasetti da 130 ml
							

							
								

																	Gamberi
								
								
								
																	12
									
																

								

							
								

																	Seppioline
								
								
								(già pulite)
																	12
									
																

								

							
								

																	Carote
								
								
								
																	1
									
																

								

							
								

																	Cipollotto fresco
								
								
								
																	1
									
																

								

							
								

																	Olio extravergine d'oliva
								
								
								
																	4
									cucchiai
																

								

							
								

																	Timo
								
								
								
																	
									q.b.
																

								

							
								

																	Scorza di limone
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare l’insalata di mare in vasocottura, per prima cosa preparate tutti gli ingredienti che vi serviranno: private i gamberi della testa e del carapace 1, poi incidete il dorso per rimuovere il filo nero all’interno 2. Prendete le seppioline già pulite, separatele dai tentacoli e tagliatele a striscioline sottili 3.
									

								

															

																		
																															
											
										
																														
																		Ora pelate la carota e affettatela sottilmente in diagonale 4, poi tagliate ogni fettina in 4 parti 5. Infine pulite il cipollotto e tagliatelo a rondelle sottili, sempre in diagonale 6.
									

								

															

																		
																															
											
										
																														
																		A questo punto potete assemblare i vostri vasetti (scegliete dei vasetti nuovi, adatti alla vasocottura con chiusura ermetica e gommina): disponete i gamberi sul fondo 7, poi aggiungete le seppioline 8, le carote 9,
									

								

															

																		
																															
											
										
																														
																		e il cipollotto 10. Condite ciascun vasetto con un cucchiaio di olio 11, salate, pepate e profumate con qualche fogliolina di timo fresco 12
									

								

															

																		
																															
											
										
																														
																		e della scorza di limone grattugiata 13. Chiudete il vasetto ermeticamente 14 e cuocete in microonde alla potenza di 450W per 3 minuti. Una volta pronto, lasciate intiepidire per un paio di minuti prima di aprire: per aprire il vasetto, mantenete il coperchio, sganciate le sicure e tirate la linguetta di gomma; servite la vostra insalata di mare in vasocottura 15!
									

								

							
					    