Difficoltà: Facile
Il rituale del té delle cinque non è solo appannaggio della regina d'Inghilterra ma una moda che con il suo carattere retrò-chic ha conquistato i locali e le caffetterie, così come i salotti di casa. Nella stagione più fredda cosa c'è di meglio se non sorseggiare un buon tè aromatico, accompagnandolo magari con dei fragranti e golosi biscotti, come quelli che vi proponiamo di realizzare oggi: i biscotti al cioccolato. La semplicità di queste piccole gemme scure nasconde tutta la loro bontà: con la loro forma perfettamente rotonda e il profumo irresistibile che sprigionano in cottura, ne verrete conquistati... uno tira l'altro!Arricchite il cabaret delle dolcezze con altri biscottini golosi come i biscotti al burro o  biscotti thumbprint, o ancora le versione senza burro al cioccolato!


												
						
						

														INGREDIENTI
							
							                            
                                
    								
    									
    										
    										68
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    68
    					
    					    					    					
    					    Carboidrati
    					    g
    					    8.1
    					
    					    					    					
    					      di cui zuccheri
    					    g
    					    4.4
    					
    					    					    					
    					    Proteine
    					    g
    					    0.9
    					
    					    					    					
    					    Grassi
    					    g
    					    3.6
    					
    					    					    					
    					      di cui saturi
    					    g
    					    2.02
    					
    					    					    					
    					    Fibre
    					    g
    					    0.2
    					
    					    					    					
    					    Colesterolo
    					    mg
    					    16
    					
    					    					    					
    					    Sodio
    					    mg
    					    24
    					
    					    				
    			
                            
													


						
							
														Ingredienti per 50 biscotti
							

							
								

																	Farina 00
								
								
								
																	250
									g
																

								

							
								

																	Cioccolato fondente
								
								
								
																	200
									g
																

								

							
								

																	Zucchero
								
								
								
																	100
									g
																

								

							
								

																	Burro
								
								
								freddo
																	120
									g
																

								

							
								

																	Tuorli
								
								
								 (circa 2)
																	40
									g
																

								

							
								

																	Lievito in polvere per dolci
								
								
								
																	2
									g
																

								

							
								

																	Sale fino
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i biscotti al cioccolato iniziate tritando finemente il cioccolato fondente 1. Quindi trasferitelo in una bastardella per scioglierlo a bagnomaria a fuoco molto dolce 2; fate attenzione che l'acqua del pentolino non entri a contatto con il cioccolato. Lasciatelo intiepidire mentre preparate la base dei biscotti: in un mixer versate la farina 3.
									

								

															

																		
																															
											
										
																														
																		Aggiungete anche il burro freddo di frigo tagliato grossolanamente 4 e regolate di sale 5. Azionate il mixer per ottenere un composto sabbioso che poi trasferirete in una ciotola capiente 6.
									

								

															

																		
																															
											
										
																														
																		Unite lo zucchero 7 e il cioccolato sciolto a bagnomaria ormai tiepido 8. Dividete i tuorli dagli albumi (il peso indicato dei tuorli è importante per ottenere un risultato perfetto come consistenza); unite i tuorli sbattuti in precedenza al composto 9, aiutandovi con una forchetta.
									

								

															

																		
																															
											
										
																														
																		Versate anche il lievito 10 e lavorate gli ingredienti impastando con le mani ben fredde cercando di svolgere velocemente l’operazione per non riscaldare troppo il composto. Continuate ad impastare fino a ottenere un impasto omogeneo e privo di grumi: copritelo quindi con pellicola alimentare trasparente 11 e mettetelo a riposare in frigorifero per circa 30 minuti. Trascorso questo tempo estraete il composto dal frigorifero, togliete la pellicola trasparente e disponetelo tra due fogli di carta forno. Questa accortezza serve per evitare l’utilizzo di ulteriore farina per stendere l'impasto. Appiattite il panetto di impasto con un mattarello fino a ottenere uno spessore di circa 1 cm 12.
									

								

															

																		
																															
											
										
																														
																		Ottenuto lo spessore desiderato prendete un coppapasta del diametro di 4-5 cm e iniziate a coppare l’impasto 13. Trasferite i biscotti così ottenuti su una leccarda foderata con carta forno. Per trasferirli potete aiutarvi con una spatola 14 per evitare di lasciare le impronte ai lati o sulla superficie dei biscottini. Cuocete i vostri biscotti al cioccolato in forno statico preriscaldato a 180°C per 13 minuti (se utilizzate un forno ventilato potete cuocerli a 160°C per 5-6 minuti) 15. Potete testare tempi e temperatura per il vostro forno cuocendo una prima infornata con pochi pezzi. 
									

								

															

																		
																															
											
										
																														
																		Trascorso il tempo di cottura, estraeteli dal forno 16 e lasciateli raffreddare per almeno 2-3 minuti. Quindi trasferiteli su una gratella 17 a raffreddare per almeno 15 minuti. Per riporli sulla gratella potete usare sempre una spatola se preferite, perchè non saranno ancora perfettamente rassodati: una volta freddi la consistenza sarà friabile. I vostri biscotti al cioccolato sono ora pronti da gustare 18!
									

								

							
					    