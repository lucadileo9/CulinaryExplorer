Difficoltà: Media
Un italiano all’estero sentirà nostalgia della pasta e del caffè; un lombardo della polenta. Pochi piatti hanno un così forte valore identitario e affettivo, e non solo per le regioni del nord, ma per la gente di montagna di tutta Italia, che la polenta, povera ma buona e sostanziosa, ha sfamato per secoli con grande dignità. La polenta intesa come farina di legumi o cereali cotta nell’acqua ha origini molto antiche, ma è diventata come la conosciamo adesso solo dopo la scoperta dell’America, perché il granturco che le conferisce il suo colore giallo sole arrivò proprio dal nuovo continente. Da quel momento la polenta divenne l’alimento base soprattutto dei ceti popolari, dando vita alla “civiltà della polenta”. Di questo piatto della tradizione ne esistono tante varietà: dalla taragna, di mais e grano saraceno, alla veneta realizzata con la polenta bianca. Un tempo la polenta si cuoceva in un paiolo di rame sospeso sopra al camino. Qui però vi proponiamo una versione più moderna che vi permetterà comunque di ottenere un’ottima polenta da accompagnare a sugosi spezzatini di carne, brasato, cassoeula, sfiziosi funghi trifolati o cremosi formaggi per creare pietanze robuste e appetitose!


												
						
						

														INGREDIENTI
							
							                            
                                
    								
    									
    										
    										484
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    484
    					
    					    					    					
    					    Carboidrati
    					    g
    					    102
    					
    					    					    					
    					      di cui zuccheri
    					    g
    					    2
    					
    					    					    					
    					    Proteine
    					    g
    					    11
    					
    					    					    					
    					    Grassi
    					    g
    					    3.5
    					
    					    					    					
    					      di cui saturi
    					    g
    					    0.43
    					
    					    					    					
    					    Fibre
    					    g
    					    3.3
    					
    					    					    					    					
    					    Sodio
    					    mg
    					    3
    					
    					    				
    			
                            
													


						
							
							

							
								

																	Farina di mais
								
								
								
																	500
									g
																

								

							
								

																	Acqua
								
								
								
																	2
									l
																

								

							
								

																	Olio extravergine d'oliva
								
								
								
																	15
									g
																

								

							
								

																	Sale grosso
								
								
								
																	1
									cucchiaio
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la polenta ponete sul fuoco una pentola d’acciaio dal fondo spesso, versate i 2 litri d'acqua 1, quando l’acqua sta per sfiorare il bollore unite il sale 2, quindi versate la farina a pioggia mescolando con un cucchiaio di legno 3 (o con l’apposito bastone di nocciolo detto tarello) mantenete la cottura ad alta temperatura mescolando velocemente.
									

								

															

																		
																															
											
										
																														
																		Aggiungete anche l’olio di oliva che servirà per evitare la formazione di grumi 4, continuate a mescolare 5 attendendo che riprenda il bollore, quindi abbassate il fuoco al minimo e proseguite con la cottura per 50 minuti a fuoco dolce mescolando di continuo, avendo cura di non farla attaccare al fondo. Trascorsi i 50 minuti la polenta è pronta; alzate il fuoco in modo da farla staccare bene dalla pentola 6, attendete di vedere che si stacchi bene dal fondo.
									

								

															

																		
																															
											
										
																														
																		Ora capovolgete con attenzione il tegame su un tagliere rotondo poco più grande del diametro del tegame per sformare la polenta (7-8). La vostra polenta è pronta per essere portata in tavola 9!
									

								

							
					    