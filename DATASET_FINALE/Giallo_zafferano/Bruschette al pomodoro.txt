Difficoltà: Molto facile
Un classico antipasto: bruschette miste, bruschette sfiziose con un tagliere di salumi e formaggi! Vi sembrerà scontato preparare delle perfette bruschette al pomodoro, ma anche questa semplice ricetta nasconde dei segreti. Oltre alla scelta del pane, casereccio, lasciar riposare i pomodori conditi con basilico, olio e origano garantirà un risultato ancora più gustoso e profumato, un delizioso sughetto andrà ad insaporire ulteriormente le fette di pane abbrustolite. Un'idea sfiziosa in più? Basterà aggiungere dei cubetti di mozzarella e qualche oliva, per realizzare una classica bruschetta caprese!


												
						
						

														INGREDIENTI
							
							                            
                                
    								
    									
    										
    										239
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    239
    					
    					    					    					
    					    Carboidrati
    					    g
    					    44
    					
    					    					    					
    					      di cui zuccheri
    					    g
    					    5.5
    					
    					    					    					
    					    Proteine
    					    g
    					    6.4
    					
    					    					    					
    					    Grassi
    					    g
    					    4.2
    					
    					    					    					
    					      di cui saturi
    					    g
    					    0.63
    					
    					    					    					
    					    Fibre
    					    g
    					    3.4
    					
    					    					    					    					
    					    Sodio
    					    mg
    					    703
    					
    					    				
    			
                            
													


						
							
														Ingredienti per 8 bruschette
							

							
								

																	Pane casereccio
								
								
								
																	8
									fette
																

								

							
								

																	Pomodori ramati
								
								
								maturi
																	500
									g
																

								

							
								

																	Basilico
								
								
								
																	8
									foglie
																

								

							
								

																	Origano
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le bruschette al pomodoro, per prima cosa lavate i pomodori, divideteli a metà 1 e poi riduceteli a cubetti 2. Versate i pomodori in una ciotola e aggiungete le foglie di basilico, precedentemente lavate e asciugate 3.
									

								

															

																		
																															
											
										
																														
																		Condite con un pizzico di origano 4, sale 5, pepe e olio 6. Mescolate bene e lasciate insaporire per circa 30 minuti. Il riposo è facoltativo, ma lo consigliamo perchè si amalgamino profumi e sapori.
									

								

															

																		
																															
											
										
																														
																		Nel frattempo tagliate il pane a fette 7. Trascorso il tempo di riposo, scaldate bene una griglia e adagiatevi sopra le fette di pane 8. Grigliatele da entrambi i lati finché non risulteranno abbrustolite 9.
									

								

															

																		
																															
											
										
																														
																		A questo punto distribuite l’insalata di pomodori sulle fette di pane 10, condite ancora con un filo d’olio 11 e fate riposare per un paio di minuti, poi servite le vostre bruschette al pomodoro 12!
									

								

							
					    