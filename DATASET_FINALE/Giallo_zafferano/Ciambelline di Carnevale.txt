Difficoltà: Media
Le ciambelline di Carnevale sono classiche ciambelline, una gustosa alternativa ai tradizionali dolcetti che si preparano in occasione del Carnevale. L’impasto risulta morbido e soffice, sarà sufficiente una spolverata di zucchero a velo per completare le ciambelle frittee renderle ancora più gustose. Lasciatevi coinvolgere dall'atmosfera piena di dolci e leccornie che caratterizza questo periodo dell'anno e per un giorno dimenticate la dieta!


						
						

														INGREDIENTI
							
							                            
                                
    								
    									
    										
    										291
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    291
    					
    					    					    					
    					    Carboidrati
    					    g
    					    37.1
    					
    					    					    					
    					      di cui zuccheri
    					    g
    					    14.3
    					
    					    					    					
    					    Proteine
    					    g
    					    5.5
    					
    					    					    					
    					    Grassi
    					    g
    					    13.4
    					
    					    					    					
    					      di cui saturi
    					    g
    					    3.87
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    74
    					
    					    					    					
    					    Sodio
    					    mg
    					    65
    					
    					    				
    			
                            
													


						
														
							
														Ingredienti per il lievitino
							

							
								

																	Farina 00
								
								
								
																	100
									g
																

								

							
								

																	Malto
								
								
								
																	1
									cucchiaino
																

								

							
								

																	Latte
								
								
								
																	60
									ml
																

								

							
								

																	Lievito di birra fresco
								
								
								
																	12
									g
																

								

							
														
							
						
														
							
														per l'impasto di 20-25 ciambelle
							

							
								

																	Farina 00
								
								
								
																	500
									g
																

								

							
								

																	Uova
								
								
								medie 
																	6
									
																

								

							
								

																	Zucchero
								
								
								
																	200
									g
																

								

							
								

																	Burro
								
								
								
																	100
									g
																

								

							
								

																	Sale
								
								
								
																	1
									pizzico
																

								

							
								

																	Scorza di limone
								
								
								
																	1
									
																

								

							
								

																	Scorza d'arancia
								
								
								
																	1
									
																

								

							
								

																	Baccello di vaniglia
								
								
								
																	1
									
																

								

							
														
							
						
														
							
														Per cospargere
							

							
								

																	Zucchero a velo
								
								
								
																	
									q.b.
																

								

							
														
							
						
														
							
														Per friggere
							

							
								

																	Olio di semi
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le ciambelline fritte di carnevale iniziamo preparando il lievitino: sbricioliamo il lievito di birra in una ciotolina, uniamo il latte tiepido e il malto (o, in sostituzione, lo zucchero ) 1, quindi mescoliamo per sciogliere il tutto. Aggiungiamo la farina 2 e impastiamo gli ingredienti fino ad ottenere un composto morbido e omogeneo che metteremo a lievitare 3 in una ciotola coperta con pellicola trasparente dentro al forno spento ma con la luce accesa (o in un luogo tiepido) per circa 30-50 minuti.
									

								

															

																		
																															
											
										
																														
																		Nel frattempo, nella ciotola di una planetaria (o in una ciotola normale se lavorate a mano) munita di foglia, mettiamo la farina, le uova 4, il sale, lo zucchero, la scorza grattugiata di 1 limone e di 1 arancia, i semi del baccello di vaniglia e impastiamo per qualche minuto fino ad ottenere un composto elastico e omogeno. Dalla planetaria togliamo la foglia e mettiamo il gancio, quindi uniamo anche il lievitino che avrà raddoppiato il suo volume 5 e impastiamo per amalgamarlo bene 6.
									

								

															

																		
																															
											
										
																														
																		Aggiungiamo, pochi alla volta, piccoli pezzetti di burro ammorbidito 7 a temperatura ambiente e lavoriamo l’impasto fino a che il burro verrà tutto assorbito. Mettiamo il composto ottenuto in una ciotola coperta con pellicola trasparente nel forno spento 8 ma con la luce accesa e lasciamo lievitare l’impasto per tre ore (dovrà almeno raddoppiare il suo volume) 9.Trascorso il tempo indicato, stendiamo la pasta su di una spianatoia infarinata senza impastarla troppo e tiriamo la sfoglia dello spessore di 1 cm.
									

								

															

																		
																															
											
										
																														
																		Ricaviamo con un coppa pasta dei cerchi 10 del diametro di circa 8 cm che bucheremo al centro con un altro coppa pasta del diametro più piccolo (circa 3 cm). Posizioniamo le ciambelline ottenute su dei vassoi capienti foderati con carta forno 11 e lasciamole lievitare per circa 30 minuti (sempre nel forno spento). Friggiamo poi le ciambelline in olio caldo 12 a 160-170° e poi facciamole sgocciolare su della carta assorbente da cucina, quindi spolverizziamole con dello zucchero a velo vanigliato oppure con dello zucchero semolato. Non buttate i ritagli di pasta delle ciambelline, ma friggete anch’essi!!!! Le ciambelline fritte di Carnevale sono pronte per essere gustate!
									

								

							
					    