Difficoltà: Facile
I fiocchi d’avena costituiscono l’ingrediente principale del porridge e per questa ragione vengono solitamente associati alla prima colazione: noi infatti li abbiamo utilizzati per realizzare dei deliziosi biscotti e dei graziosi cestini ripieni di yogurt! Oggi vi proponiamo una ricetta che sarà ottima non solo per iniziare la giornata, ma anche per una merenda genuina o come goloso fine pasto: la sbriciolata di mele con fiocchi d'avena! Due strati di crumble realizzato con farina integrale nascondono un morbido ripieno di mele aromatizzate alla cannella per un dolce dall’aspetto irresistibilmente rustico, accentuato ulteriormente dalla granella di nocciole in superficie. Se anche voi amate le torte sbriciolate, siamo sicuri che la nostra versione con mele e fiocchi d’avena non vi deluderà!


						
						

														INGREDIENTI
							
							                            
                                
    								
    									
    										
    										335
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    335
    					
    					    					    					
    					    Carboidrati
    					    g
    					    40.5
    					
    					    					    					
    					      di cui zuccheri
    					    g
    					    12.8
    					
    					    					    					
    					    Proteine
    					    g
    					    4.6
    					
    					    					    					
    					    Grassi
    					    g
    					    17.2
    					
    					    					    					
    					      di cui saturi
    					    g
    					    8.24
    					
    					    					    					
    					    Fibre
    					    g
    					    4.6
    					
    					    					    					
    					    Colesterolo
    					    mg
    					    40
    					
    					    					    					
    					    Sodio
    					    mg
    					    134
    					
    					    				
    			
                            
													


						
														
							
														Ingredienti per il crumble (per una tortiera di 20 cm di diametro)
							

							
								

																	Fiocchi di avena
								
								
								
																	125
									g
																

								

							
								

																	Farina integrale
								
								
								
																	125
									g
																

								

							
								

																	Burro
								
								
								freddo
																	100
									g
																

								

							
								

																	Zucchero muscovado
								
								
								
																	35
									g
																

								

							
								

																	Zucchero
								
								
								
																	35
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per il ripieno
							

							
								

																	Mele Golden
								
								
								
																	200
									g
																

								

							
								

																	Zucchero muscovado
								
								
								
																	20
									g
																

								

							
								

																	Cannella in polvere
								
								
								
																	
									q.b.
																

								

							
														
							
						
														
							
														Per guarnire
							

							
								

																	Granella di nocciole
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la sbriciolata di mele con fiocchi d'avena, per prima cosa preparate il crumble: in una ciotola capiente unite la farina integrale, i fiocchi d’avena 1, lo zucchero semolato 2, lo zucchero muscovado 3,
									

								

															

																		
																															
											
										
																														
																		il burro freddo a cubetti 4 e un pizzico di sale, poi amalgamate il tutto velocemente con la punta delle dita 5 fino ad ottenere un composto bricioloso 6. Mettete l’impasto in frigorifero e lasciatelo riposare per circa 30 minuti.
									

								

															

																		
																															
											
										
																														
																		Passate alla preparazione del ripieno: sbucciate le mele, dividetele a metà ed eliminate il torsolo 7, poi tagliatele a spicchi 8 e infine a fettine sottili 9.
									

								

															

																		
																															
											
										
																														
																		Trasferite le mele in una ciotola, aggiungete lo zucchero muscovado 10 e la cannella 11 e mescolate con un cucchiaio 12.
									

								

															

																		
																															
											
										
																														
																		Ora prendete una tortiera del diametro di 20 cm, foderate il fondo con la carta forno e versate all’interno metà dell’impasto del crumble 13: cercate di creare uno strato uniforme compattando leggermente l’impasto con le dita. Distribuite il ripieno sopra la base lasciando uno spazio libero di 1 cm lungo il bordo 14, poi ricoprite il tutto con il crumble restante 15.
									

								

															

																		
																															
											
										
																														
																		Compattate la superficie con le dita 16 e cospargete con la granella di nocciole 17, poi cuocete in forno statico preriscaldato a 180° per circa 35 minuti. Una volta cotta, sfornate la vostra sbriciolata di mele con fiocchi d'avena e lasciatela raffreddare completamente prima di gustarla 18!
									

								

							
					    