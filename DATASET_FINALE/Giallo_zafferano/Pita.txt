Difficoltà: Facile
Avete mai pensato di fare la pita con le vostre mani? Questo tipico pane piatto e tondo, diffuso in Grecia e in molti altri paesi mediorientali, si prepara con pochi ingredienti e non ha bisogno di grandi accorgimenti. La parte più complicata è decidere come gustarla: ripiena di gyros o kebab? Servita come antipasto insieme a vari tipi di salse come tzatziki, babaganoush e hummus? Oppure farcita con i felafel per una versione vegetariana? Le possibilità sono molteplici e forse è proprio questo il motivo per cui la pita è così amata! Non solo come street food, ma anche come accompagnamento per i piatti della tradizione, che siano di carne, di pesce o di verdure. Scommettiamo che dopo aver provato la ricetta anche voi non potrete più farne a meno?


						
						

														INGREDIENTI
							
													


						
														
							
														Per 6 pita (del diametro di 20 cm)
							

							
								

																	Farina Manitoba
								
								
								
																	250
									g
																

								

							
								

																	Farina 00
								
								
								
																	250
									g
																

								

							
								

																	Acqua
								
								
								
																	300
									g
																

								

							
								

																	Lievito di birra fresco
								
								
								
																	10
									g
																

								

							
								

																	Malto
								
								
								
																	10
									g
																

								

							
								

																	Olio extravergine d'oliva
								
								
								
																	10
									g
																

								

							
								

																	Sale fino
								
								
								
																	10
									g
																

								

							
														
							
						
														
							
														Per cuocere
							

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la pita mescolate la farina 00 e la manitoba in una ciotola 1, poi unite il lievito fresco sbriciolato 2 e il malto 3.
									

								

															

																		
																																											
											
										
																						
											
										
																						
											
										
																																										
																		Versate l’acqua a filo 4 e impastate con la punta delle dita per amalgamare gli ingredienti 5, poi spostatevi sul piano di lavoro e continuate a lavorare l’impasto 6.
									

								

															

																		
																																											
											
										
																						
											
										
																						
											
										
																																										
																		Quando avrete ottenuto un composto omogeneo aggiungete il sale e impastate ancora per incorporarlo 7. Infine versate l’olio in 2 o 3 volte 8, lavorando fino al completo assorbimento 9.
									

								

															

																		
																																											
											
										
																						
											
										
																						
											
										
																																										
																		A questo punto coprite l’impasto con una ciotola e lasciatelo riposare per 10 minuti 10. Trascorso questo tempo lavorate nuovamente l’impasto per formare una palla 11 e trasferitelo in una ciotola oliata capiente. Coprite con pellicola e lasciate lievitare per circa 2 ore 12; durante la lievitazione l’impasto dovrà quasi triplicare di volume.
									

								

															

																		
																																											
											
										
																						
											
										
																						
											
										
																																										
																		Trasferite l’impasto lievitato sul piano di lavoro 13 e formate un filoncino, poi dividetelo in 6 porzioni da circa 140 g l’una 14. Fate delle pieghe portando le estremità al centro, poi pirlatele sul piano di lavoro perdare a ciascuna la forma di una pallina 15.
									

								

															

																		
																																											
											
										
																						
											
										
																						
											
										
																																										
																		Sistemate le palline su un vassoio unto con poco olio 16, coprite con pellicola o con un canovaccio e lasciate lievitare ancora per un’ora. Trascorso il tempo di lievitazione stendete ogni pallina sul piano leggermente infarinato, prima con le dita 17 e poi con il mattarello 18 fino a un diametro di 20 cm.
									

								

															

																		
																																											
											
										
																						
											
										
																						
											
										
																																										
																		Quando saranno tutte pronte procedete con la cottura: scaldate un filo d’olio in una padella antiaderente e adagiate la pita all’interno 19. Coprite con il coperchio e cuocete a fuoco medio-basso per 2-3 minuti 20, poi togliete il coperchio e giratela dall’altra parte 21. 
									

								

															

																		
																																											
											
										
																						
											
										
																						
											
										
																																										
																		Premete con un mestolo di legno per far uscire l’aria dalle bolle che si formeranno e continuate a cuocere per altri 3-4 minuti 22. Man mano che saranno cotte impilate le pita su un piatto 23 e copritele con un canovaccio. La vostra pita è pronta per essere gustata 24!
									

								

							
					    