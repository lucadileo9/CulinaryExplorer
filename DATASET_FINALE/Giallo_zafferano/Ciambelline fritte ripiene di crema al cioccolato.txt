Difficoltà: Media
È arrivato il momento di scoprire la ricetta di oggi, una preparazione veramente golosa che riuscirà ad attirare tutta la vostra attenzione: ciambelline fritte ripiene di crema al cioccolato! Questi sofficissimi anelli sono in grado di rendere ogni attimo indimenticabile… perfetti per concedersi una dolce pausa di relax dopo una lunga e faticosa giornata. Una ghiottoneria che piacerà proprio a tutti, i vostri ospiti impazziranno davanti a tanta morbidezza e resteranno stupiti dalla scioglievolezza della crema pasticcera al cioccolato, che ad ogni morso invaderà i vostri sensi stuzzicando le vostre papille gustative. Preparate anche voi queste piccole dolcezze per regalare ai vostri bambini una merenda goduriosa che non dimenticheranno facilmente!


						
						

														INGREDIENTI
							
							                            
                                
    								
    									
    										
    										225
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    225
    					
    					    					    					
    					    Carboidrati
    					    g
    					    22.9
    					
    					    					    					
    					      di cui zuccheri
    					    g
    					    12
    					
    					    					    					
    					    Proteine
    					    g
    					    3.7
    					
    					    					    					
    					    Grassi
    					    g
    					    13.1
    					
    					    					    					
    					      di cui saturi
    					    g
    					    5
    					
    					    					    					
    					    Fibre
    					    g
    					    0.5
    					
    					    					    					
    					    Colesterolo
    					    mg
    					    93
    					
    					    					    					
    					    Sodio
    					    mg
    					    51
    					
    					    				
    			
                            
													


						
														
							
														Ingredienti per l'impasto (per circa 35 ciambelline)
							

							
								

																	Burro
								
								
								morbido
																	60
									g
																

								

							
								

																	Farina 00
								
								
								
																	400
									g
																

								

							
								

																	Latte intero
								
								
								
																	180
									g
																

								

							
								

																	Uova
								
								
								1 intero più 1 tuorlo per un totale di 
																	73
									g
																

								

							
								

																	Miele
								
								
								
																	10
									g
																

								

							
								

																	Lievito di birra secco
								
								
								
																	4
									g
																

								

							
								

																	Zucchero
								
								
								
																	70
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per la crema al cioccolato
							

							
								

																	Panna fresca liquida
								
								
								
																	375
									g
																

								

							
								

																	Latte intero
								
								
								
																	375
									g
																

								

							
								

																	Zucchero
								
								
								
																	190
									g
																

								

							
								

																	Tuorli
								
								
								
																	190
									g
																

								

							
								

																	Amido di mais (maizena)
								
								
								
																	30
									g
																

								

							
								

																	Farina 00
								
								
								
																	30
									g
																

								

							
								

																	Cioccolato fondente
								
								
								
																	150
									g
																

								

							
								

																	Scorza d'arancia
								
								
								
																	1
									
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	1
									l
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le ciambelline fritte ripiene di crema al cioccolato iniziate a realizzare l'impasto. Nella tazza di una planetaria dotata di foglia versate le uova, lo zucchero e il miele 1. Quindi unite la farina setacciata 2 e il lievito di birra disidratato 3.
 
									

								

															

																		
																															
											
										
																														
																		Azionate la macchina, aggiungete anche il latte a temperatura ambiente a filo 4 e per ultimo un pizzico di sale. Continuate a lavorare gli ingredienti fino a quando l'impasto non sarà omogeneo. Sostituite la foglia con il gancio e impastate ancora 5, quando il composto sarà incordato attorno al gancio aggiungete un pezzetto di burro morbido 6 alla volta aspettando che si sia assorbito prima di aggiungerne un altro!
									

								

															

																		
																															
											
										
																														
																		Una volta che il burro sarà completamente assorbito, rovesciate l'impasto su un piano di lavoro leggermente oleato 7 e lavoratelo per alcuni istanti: dovrà risultare piuttosto morbido. Date una forma sferica all'impasto 8 e ponetelo in una ciotola leggermente oleata, coprite con pellicola 9 e lasciate lievitare per 2 ore in forno spento con luce accesa.
									

								

															

																		
																															
											
										
																														
																		Nel frattempo preparate la crema al cioccolato che servirà a farcire le vostre ciambelline. Pelate l'arancia 10 e trasferite la scorza in un tegame. Aggiungete latte e panna 11 e portate a sfiorare il bollore. Quindi spegnete il fuoco e lasciate in infusione per circa 1 ora. Trascorso questo tempo, tritate finemente il cioccolato e tenetelo da parte. Rompete le uova e separate gli albumi dai tuorli, aggiungete lo zucchero a questi ultimi e sbattete energicamente con una frusta 12.
									

								

															

																		
																															
											
										
																														
																		Una volta ottenuto un composto chiaro e spumoso, aggiungete la farina e la maizena precedentemente setacciate 13 e mescolate rapidamente. A questo punto filtrate il composto di latte e panna e trattenendo la scorza delle arance e unite il liquido al resto degli ingredienti 14. Versate il tutto in un tegame e trasferitelo sul fuoco 15, continuate a mescolare fino ad ottenere un composto liscio e sufficientemente denso.
									

								

															

																		
																															
											
										
																														
																		A questo punto spegnete il fuoco ed incorporate il cioccolato tritato 16, continuando a mescolare la crema fino a farlo sciogliere completamente 17. La vostra crema pasticcera al cioccolato è ora pronta, trasferitela in una pirofila, ricopritela con la pellicola a contatto 18 e lasciatela raffreddare prima a temperatura ambiente e poi in frigorifero.
									

								

															

																		
																															
											
										
																														
																		Passato il tempo necessario, l'impasto avrà raddoppiato il suo volume 19.  Riprendetelo e ponetelo su una spianatoia leggermente infarinata. Stendetelo con un mattarello 20 fino ad ottenere uno spessore di 1 cm e con un coppapasta di 7,5 cm di diametro intagliate dei dischi 21.
									

								

															

																		
																															
											
										
																														
																		Tirate via delicatamente l'impasto avanzato tra i vari dischi e con un coppapasta di 3,5 cm di diametro coppateli nuovamente per creare il classico buco 22; quindi allargatelo leggermente con le mani 23 e adagiate ciascuna ciambellina su una leccarda foderata con carta da forno, distanziandole l'una dalle altre 24. Per riutilizzare l'impasto avanzato sarà sufficiente lavorarlo con le mani per qualche minuto, farlo riposare circa 30 minuti e poi ristenderlo per realizzare altre ciambelline.
									

								

															

																		
																															
											
										
																														
																		Lasciate lievitare le ciambelline coperte con pellicola a temperatura ambiente lontano da correnti d'aria o sempre in forno spento con luce accesa per almeno 1 ora. Una volta che le ciambelline saranno raddoppiate di volume 25 versate l'olio per friggere in un tegame 26 e scaldatelo fino ad arrivare ad una temperatura di 170° (utilizzate un termometro da cucina per misurare la temperatura esatta). Quindi immergete 3-4 ciambelline per volta nell'olio caldo 27.
									

								

															

																		
																															
											
										
																														
																		Friggete per circa 2-3 minuti le vostre ciambelline, girandole una sola volta. Estraetele dall'olio utilizzando una schiumarola 28 e posizionatele su un vassoio foderato con della carta assorbente 29 per eliminare l'olio in eccesso. Una volta fritte tutte le ciambelline con un coltello dalla lama affilata apritele a metà 30.
									

								

															

																		
																															
											
										
																														
																		Trasferite la crema pasticcera in un sac a poche e utilizzatela per farcire le vostre ciambelline (31-32). Le ciambelline fritte ripiene di crema al cioccolato sono pronte 33, non vi resta che servirle!
									

								

							
					    