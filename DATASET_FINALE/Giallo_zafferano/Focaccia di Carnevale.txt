Difficoltà: Media
A Carnevale ogni scherzo vale… e anche ogni eccesso! Ma vi siete mai chiesti perché? Il motivo sta nell’etimologia della parola stessa che deriva da “carnem levare”, ovvero eliminare la carne, e indicava anticamente il tradizionale banchetto del Martedì Grasso durante il quale si potevano gustare a volontà pietanze caloriche in vista delle privazioni dettate dal successivo periodo della Quaresima. Oltre ai tipici dolci fritti, era usanza comune preparare sostanziosi piatti salati come la focaccia di Carnevale che vi proponiamo qui. Questa focaccia, diffusa in alcune zone del Salento con le debite varianti, è realizzata con carne di maiale custodita all’interno di un soffice impasto tipo pizza rustico. Ad arricchire il ripieno ci sono anche cipolle, pomodori e mozzarella, un mix di sapori semplici e senza tempo che appagherà corpo e spirito, proprio come vuole la tradizione! Invitate gli amici in maschera per fare festa e gustare tutti insieme la focaccia di Carnevale, ovviamente tagliata in porzioni abbondanti… per un giorno non c’è regola che tenga, soprattutto a tavola!


						
						

														INGREDIENTI
							
													


						
														
							
														Ingredienti per l'impasto per una teglia rotonda di 28,5 cm (misurata alla base)
							

							
								

																	Farina di grano duro
								
								
								
																	600
									g
																

								

							
								

																	Farina 00
								
								
								
																	100
									g
																

								

							
								

																	Acqua
								
								
								
																	410
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Lievito di birra fresco
								
								
								
																	7,5
									g
																

								

							
								

																	Sale fino
								
								
								
																	10
									g
																

								

							
														
							
						
														
							
														Per il ripieno
							

							
								

																	Coppa di maiale
								
								
								
																	400
									g
																

								

							
								

																	Mozzarella
								
								
								fior di latte
																	300
									g
																

								

							
								

																	Pomodori pelati
								
								
								
																	120
									g
																

								

							
								

																	Pecorino
								
								
								da grattugiare
																	70
									g
																

								

							
								

																	Cipolle bianche
								
								
								piccola
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per spennellare
							

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la focaccia di Carnevale, per prima cosa preparate l’impasto: sbriciolate il lievito fresco in 220 g di acqua tiepida 1 e mescolate con un cucchiaino per scioglierlo completamente, poi versate il liquido in una ciotola capiente. Aggiungete la farina di semola 2 e cominciate a impastare con le mani, versando gradualmente l’acqua rimanente 3.
									

								

															

																		
																															
											
										
																														
																		Unite anche la farina 00 4, il sale 5 e l’olio 6, continuando ad impastare.
									

								

															

																		
																															
											
										
																														
																		Quando tutti gli ingredienti saranno ben amalgamati 7, trasferite il composto sul piano di lavoro e continuate a lavorare fino ad ottenere un impasto liscio e omogeneo, a cui darete la forma di una palla 8. Riponete l’impasto in una ciotola capiente, coprite con pellicola trasparente 9 e lasciate lievitare per circa 3 ore a temperatura ambiente.
									

								

															

																		
																															
											
										
																														
																		Nel frattempo potete occuparvi del ripieno: riducete la carne di maiale a cubetti (10-11) e tagliate la cipolla a falde sottili 12.
									

								

															

																		
																															
											
										
																														
																		Scaldate l’olio in una padella, aggiungete la cipolla 13 e lasciatela imbiondire per qualche minuto, poi unite la carne 14 e fatela rosolare a fuoco vivace per un paio di minuti, mescolando spesso. A questo punto aggiungete anche i pomodori pelati 15, salate, pepate e fate cuocere a fiamma media per circa 5 minuti: fate attenzione a non cuocere troppo la carne per evitare che si indurisca.
									

								

															

																		
																															
											
										
																														
																		Quando il ripieno sarà cotto, trasferitelo in una ciotola con una schiumarola così da eliminare il liquido in eccesso 16 e lasciatelo raffreddare 17. Infine, tagliate la mozzarella a cubetti irregolari 18 e tenetela da parte; se dovesse essere piuttosto acquosa, lasciatela scolare in un colino fino al momento dell’utilizzo.
									

								

															

																		
																															
											
										
																														
																		Trascorso il tempo di lievitazione, l’impasto sarà raddoppiato di volume 19. Trasferitelo sul piano di lavoro leggermente infarinato e dividetelo in 2 parti uguali 20. Stendete le 2 porzioni di impasto con un mattarello fino a raggiungere uno spessore di circa 3 mm 21.
									

								

															

																		
																															
											
										
																														
																		Oliate una teglia del diametro di 28,5 cm (misurato alla base) e 32,5 cm (misurato in spuerficie) 22 e foderatela con una delle due porzioni di impasto, facendolo aderire bene alla base e ai bordi 23. Aggiungete il ripieno di carne e pomodoro 24,
									

								

															

																		
																															
											
										
																														
																		i cubetti di mozzarella 25, il Pecorino grattugiato 26 e il pepe nero macinato 27.
									

								

															

																		
																															
											
										
																														
																		Adagiate la seconda porzione di impasto sul ripieno in modo da coprire interamente la teglia 28 ed eliminate la pasta in eccesso con un coltello 29. Sigillate i bordi pizzicando l’impasto inferiore con quello superiore e ripiegandolo verso l’interno, così da creare un grazioso motivo decorativo 30.
									

								

															

																		
																															
											
										
																														
																		Dopo averla sigillata, oliate la superficie della focaccia con un pennello 31 e cuocetela in forno statico preriscaldato a 180° per circa 45 minuti. Una volta cotta, sfornatela 32 e lasciatela intiepidire, dopodiché la vostra ricca focaccia di Carnevale è pronta per essere servita 33!
									

								

							
					    