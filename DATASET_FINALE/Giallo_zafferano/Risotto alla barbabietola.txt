Difficoltà: Facile
Lei è conosciuta per la sua dolcezza e il suo intenso colore magenta, lui per il suo cuore cremoso piacevolmente acidulo. Sono barbabietola e yogurt greco, insieme in un curioso abbraccio per dar vita ad un piatto perfettamente equilibrato: il risotto alla barbabietola. Portare in tavola questo primo piatto dal colore spettacolare e vivace, sarà una sfida per gli amanti dei risotti più tradizionali! Un modo appetitoso per esplorare nuovi orizzonti culinari esaltando con gusto tutte le proprietà della barbabietola e sfruttando con astuzia la sua dote di colorante naturale che noi abbiamo già sperimentato in tante altre ricette come frittate, gnocchi, pane e crocchette. Il risultato sarà un piatto fresco e dall’aspetto accattivante che vuole stuzzicare la curiosità. Per un abbinamento particolare, provate a servire un bis di primi: alla barbabietola e al limone!


												
						
						

														INGREDIENTI
							
							                            
                                
    								
    									
    										
    										434
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    434
    					
    					    					    					
    					    Carboidrati
    					    g
    					    74.3
    					
    					    					    					
    					      di cui zuccheri
    					    g
    					    4.1
    					
    					    					    					
    					    Proteine
    					    g
    					    8.5
    					
    					    					    					
    					    Grassi
    					    g
    					    10.8
    					
    					    					    					
    					      di cui saturi
    					    g
    					    2.57
    					
    					    					    					
    					    Fibre
    					    g
    					    3.1
    					
    					    					    					
    					    Colesterolo
    					    mg
    					    4
    					
    					    					    					
    					    Sodio
    					    mg
    					    826
    					
    					    				
    			
                            
													


						
							
							

							
								

																	Riso Carnaroli
								
								
								
																	320
									g
																

								

							
								

																	Barbabietole precotte
								
								
								
																	260
									g
																

								

							
								

																	Yogurt greco
								
								
								
																	100
									g
																

								

							
								

																	Brodo vegetale
								
								
								
																	1
									l
																

								

							
								

																	Vino bianco secco
								
								
								
																	30
									g
																

								

							
								

																	Scalogno
								
								
								
																	1
									
																

								

							
								

																	Timo
								
								
								
																	2
									rametti
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il risotto alla barbabietola per prima cosa preparate un brodo vegetale. Tenetelo in caldo, quindi tagliate 220 g di barbabietole (noi abbiamo utilizzato quelle precotte) a fette 1, quindi ponetele nel bicchiere alto del mixer ad immersione, versate un mestolo di brodo vegetale caldo 2 e frullate fino ad ottenere una purea 3.
									

								

															

																		
																															
											
										
																														
																		Mondate e tagliate a piccoli dadini lo scalogno 4; in un tegame ampio versate lo scalogno e 20 g di olio di oliva 5, lasciate rosolare per qualche minuto mescolando spesso, quindi versate il riso 6 e lasciatelo tostare per circa 3 minuti.
									

								

															

																		
																															
											
										
																														
																		Una volta tostato il riso, sfumate con il vino bianco 7 e una volta che l’alcol sarà evaporato completamente, aggiungete il brodo vegetale caldo un mestolo alla volta 8, continuando a bagnarlo ogni volta che il liquido si sarà asciugato avendo cura di mescolarlo spesso con un cucchiaio di legno. Trascorsi circa 10 minuti dalla cottura, versate metà della purea di barbabietola 9.
									

								

															

																		
																															
											
										
																														
																		Salate il risotto 10 e proseguite la cottura per altri 5 minuti, aggiungendo sempre all’occorrenza il brodo, quindi versate la restante purea 11 e mescolate. Ultimate la cottura del risotto, ci vorranno altri 5 minuti circa, una volta pronto spegnete il fuoco e mantecate con circa 10 g di olio di oliva 12.
									

								

															

																		
																															
											
										
																														
																		Tutto è pronto per servire: tagliate a cubetti i restanti 40 g di barbabietola 13, quindi distribuite il riso nei piatti, guarnite con lo yogurt greco, distribuendolo a fiocchi con un cucchiaio 14. Profumate il piatto con foglioline di timo fresco e servite subito il vostro risotto alla barbabietola 15.
									

								

							
					    