Difficoltà: Molto facile
Il risotto pannerone e pere è un primo piatto gustoso nato dall’abbinamento del pannerone, formaggio tipico del Lodigiano e delle pere, in particolare di quelle decane che hanno una polpa succosa e fondente.
Il pannerone è un formaggio antico il cui nome deriva dal termine dialettale lombardo “panera” che vuol dire panna. In tempi antichi la panna era considerata una vera leccornia,  quindi probabilmente anche il pannerone era creduto tale. Mentre il pannerone era molto diffuso all’epoca dei nostri nonni, oggi è diventato molto più difficile trovare questo formaggio in commercio. La sua scarsa diffusione deriva proprio dal suo sapore, amarognolo e molto aromatico, decisamente lontano dal gusto dei comuni formaggi. Il caratteristico sapore del pannerone è dato dall’ampia dose di caglio e dal fatto che è prodotto utilizzando latte crudo;  il pannerone inoltre, non viene sottoposto ad alcun trattamento di salatura. Il suo aspetto esteriore fa assomigliare il pannerone al gorgonzola tant’è che è chiamato “gorgonzola bianco” perché la sua pasta morbida presenta in superficie dei grandi alveoli causati dai lieviti al suo interno. Il caratteristico sapore del pannerone lo rende ottimo abbinato con il miele, le marmellate e le mostarde e con la frutta particolarmente dolce. Nella ricetta che presentiamo il risotto al pannerone viene accompagnato da una dadolata di pere decane, come da antica ricetta lombarda.


												
						
						

														INGREDIENTI
							
							                            
                                
    								
    									
    										
    										658
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    658
    					
    					    					    					
    					    Carboidrati
    					    g
    					    82.7
    					
    					    					    					
    					      di cui zuccheri
    					    g
    					    6.2
    					
    					    					    					
    					    Proteine
    					    g
    					    22.4
    					
    					    					    					
    					    Grassi
    					    g
    					    25.5
    					
    					    					    					
    					      di cui saturi
    					    g
    					    11.23
    					
    					    					    					
    					    Fibre
    					    g
    					    2.7
    					
    					    					    					
    					    Colesterolo
    					    mg
    					    57
    					
    					    					    					
    					    Sodio
    					    mg
    					    704
    					
    					    				
    			
                            
													


						
							
							

							
								

																	Riso Carnaroli
								
								
								
																	350
									g
																

								

							
								

																	Pere Decana
								
								
								(oppure altra qualità succosa) non trattate
																	200
									g
																

								

							
								

																	Pannerone
								
								
								
																	200
									g
																

								

							
								

																	Vino bianco
								
								
								
																	50
									g
																

								

							
								

																	Cipolle bianche
								
								
								
																	50
									g
																

								

							
								

																	Olio di oliva
								
								
								extravergine
																	30
									g
																

								

							
								

																	Burro
								
								
								
																	20
									g
																

								

							
								

																	Brodo vegetale
								
								
								
																	800
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto pannerone e pere iniziate a preparare il brodo vegetale. Una volta pronto, tritate finemente la cipolla 1, versate sia il burro che l’olio in un tegame 2, scaldatelo e unite la cipolla 3.
									

								

															

																		
																															
											
										
																														
																		Aggiungete un mestolo di brodo caldo 4 e lasciate appassire il soffritto; quindi unite il riso 5 e tostatelo mescolando spesso. Solo quando questo avrà cambiato colore potrete sfumare con il vino bianco 6.
									

								

															

																		
																															
											
										
																														
																		Continuate la cottura del riso aggiungendo un mestolo di brodo di tanto in tanto 7 e mescolandolo frequentemente. Nel frattempo tagliate il pannerone: prima a listarelle 8 e poi a cubetti 9.
									

								

															

																		
																															
											
										
																														
																		Lavate le pere, dividetele in 4 ed eliminate il torsolo centrale con un coltellino senza eliminare la buccia 10, quindi tagliate ogni spicchio a cubetti 11. Quando il riso sarà quasi cotto unite la dadolata di pere 12
									

								

															

																		
																															
											
										
																														
																		e i cubetti di pannerone 13. Amalgamate bene il tutto 14 e servite il vostro risotto pannerone e pere 15.
									

								

							
					    