Difficoltà: Facile
Il baccalà in umido è un secondo piatto della cucina popolare dai sapori intramontabili. La pratica conservazione sotto sale ha permesso al baccalà di diffondersi in tutta la penisola, infatti è il protagonista di molte ricette regionali, immancabile soprattutto nei menu delle feste. Essendo un prodotto molto versatile si presta ad esser cotto nei modi più svariati: baccalà al forno, baccalà fritto e baccalà in pastella sono solo alcune delle ricette più amate.  Il baccalà in umido conquisterà tutti con la sua semplicità, il sughetto di cottura arricchito da capperi e olive taggiasche non permetterà proprio a nessuno di resistere dal fare la scarpetta... se poi siete in cerca di un contorno per il baccalà in umido da preparare per cena, provate la bandiera, la ricetta della tipica peperonata umbra.


												
						
						

														INGREDIENTI
							
													


						
							
							

							
								

																	Baccalà dissalato
								
								
								
																	500
									g
																

								

							
								

																	Cipolle dorate
								
								
								
																	200
									g
																

								

							
								

																	Farina 00
								
								
								
																	50
									g
																

								

							
								

																	Passata di pomodoro
								
								
								
																	350
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Capperi sotto sale
								
								
								(da dissalare)
																	30
									g
																

								

							
								

																	Olive taggiasche
								
								
								
																	40
									g
																

								

							
								

																	Origano
								
								
								secco
																	
									q.b.
																

								

							
								

																	Vino bianco
								
								
								
																	50
									g
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il baccalà in umido iniziate a dissalare i capperi: passateli ripetutamente sotto acqua corrente 1. Mondate e affettate la cipolla 2. Poi proseguite assicurandovi che non ci siano lische nella polpa del pesce. Passando le dita sulla carne dovreste sentirle, perciò se dovessero esserci rimuovetele con l’aiuto di una pinza. Dopodiché tagliate il pezzo di baccalà in pezzi della grandezza di circa 3 cm ciascuno mantenendo la pelle, servirà a tenere compatto il pesce durante la cottura 3.
									

								

															

																		
																																											
											
										
																						
											
										
																						
											
										
																																										
																		Spostatevi ai fornelli e mettete sul fornello una casseruola. Dentro versate prima l’olio e poi le cipolle 4 e fate rosolare queste ultime a fuoco dolce mescolando di tanto in tanto per una circa 4-5 minuti. Non appena saranno ammorbidite mettete da parte le cipolle 5. Nella stessa padella versate un filo di olio 6. 
									

								

															

																		
																																											
											
										
																						
											
										
																						
											
										
																																										
																		Infarinate velocemente i pezzi di baccalà 7. Ricordate di eliminare la farina in eccesso. Alzate la temperatura e poi versate i pezzi di baccalà 8, ci vorranno 1-2 minuti per lato, quindi rigirate non appena saranno dorati 9. 
									

								

															

																		
																																											
											
										
																						
											
										
																						
											
										
																																										
																		Sfumate con il vino bianco 10, e non appena l’alcol evapora abbassate un po’ la temperatura e aggiungete le cipolle 11 e la passata di pomodoro 12. 
									

								

															

																		
																																											
											
										
																						
											
										
																						
											
										
																																										
																		Unite capperi dissalati 13 e olive 14, profumate con l’origano 15 e infine insaporite con un pizzico pepe. 
									

								

															

																		
																																											
											
										
																						
											
										
																						
											
										
																																										
																		Mescolate delicatamente, coprite con il coperchio 16 e fate cuocere per circa 25/30 minuti a fuoco dolce. Verso fine cottura, se necessario, aggiustate di sale. Ecco pronto il vostro baccalà in umido 17, non vi resta di gustarlo 18 accompagnandolo con delle fette di pane.
									

								

							
					    