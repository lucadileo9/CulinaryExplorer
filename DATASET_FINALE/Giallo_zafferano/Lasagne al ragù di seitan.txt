Difficoltà: Facile
I grandi classici della nostra tradizione culinaria, si sa, per molti sono intoccabili: pensare a un’amatriciana con la panna o a un tiramisù senza caffè fa accapponare la pelle agli integralisti della buona tavola, e, talvolta, neppure i più aperti innovatori riescono a non storcere il naso di fronte a certe rivisitazioni. Ma oltre all’innovazione fine a se stessa, ne esiste una di tipo diverso, che noi abbracciamo con gioia: quella che consente ai grandi classici di andare incontro alle scelte o alle esigenze di chi ha sposato modelli alimentari alternativi. È proprio questo il caso delle lasagne al ragù di seitan che vi proponiamo oggi: delle lasagne tradizionali, preparate però con un ragù vegetariano a base di seitan, derivato del grano dalla consistenza simile alla carne ma dal sapore più delicato. Queste lasagne saranno una dolce scoperta per tutti i vegetariani che sono orgogliosi delle rinunce fatte con consapevolezza, ma ogni tanto sentono la nostalgia dei sapori della loro infanzia. Le lasagne al ragù di seitan regaleranno anche a loro la possibilità di rivivere la magia di un piatto fortemente legato ai ricordi di tutti: il profumo del ragù che cuoce a fuoco lento riempendo la cucina di odori d’altri tempi; il pranzo della domenica come lo intendeva la nonna… un vero amarcord in salsa vegetariana, e decisamente più leggera, che saprà sorprendere anche i più diffidenti conservatori. Non vi fidate? Provate la nostra ricetta, e fateci sapere!


						
						

														INGREDIENTI
							
													


						
														
							
														Ingredienti per una pirofila 20x30 cm
							

							
								

																	Lasagne all'uovo
								
								
								sfoglie
																	21
									
																

								

							
								

																	Grana Padano DOP
								
								
								(da grattugiare)
																	250
									g
																

								

							
														
							
						
														
							
														Per la besciamella
							

							
								

																	Latte intero
								
								
								
																	1
									l
																

								

							
								

																	Burro
								
								
								
																	100
									g
																

								

							
								

																	Farina 00
								
								
								
																	80
									g
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per il ragù di seitan
							

							
								

																	Seitan
								
								
								fresco biologico
																	1
									kg
																

								

							
								

																	Carote
								
								
								
																	50
									g
																

								

							
								

																	Sedano
								
								
								
																	60
									g
																

								

							
								

																	Cipolle rosse
								
								
								
																	60
									g
																

								

							
								

																	Passata di pomodoro
								
								
								
																	400
									g
																

								

							
								

																	Concentrato di pomodoro
								
								
								
																	10
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Vino bianco secco
								
								
								
																	150
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il ragù di seitan, cominciate preparando le verdure per il classico soffritto di odori. Mondate la cipolla, il sedano e la pelate e spuntate carota; riducete tutto in grossi pezzi 1. Ponete tutto nel mixer 2 e azionate le lame fino ad ottenere un battuto molto fine 3.
									

								

															

																		
																															
											
										
																														
																		Scaldate l’olio in un tegame capiente, e aggiungete il battuto di odori 4. Lasciate rosolare a fuoco basso per almeno 15 minuti, mescolando di tanto in tanto, fino a che il trito di odori non risulterà asciutto. Nel frattempo, occupatevi del seitan. Inseritelo poco per volta in un tritacarne 5 per ottenere un macinato 6. Se non avete a disposizione un tritacarne, potete tritare il seitan finemente al coltello.
									

								

															

																		
																															
											
										
																														
																		Aggiungete il seitan al soffritto 7 e lasciatelo rosolare qualche minuto, girando spesso con un cucchiaio di legno. A questo punto sfumate con il vino bianco 8, e lasciatelo evaporare. Appena il ragù tornerà asciutto 9
									

								

															

																		
																															
											
										
																														
																		unite la passata di pomodoro 10, sciacquando la ciotola con un po’ di acqua per raccogliere tutta la passata e rendere un po’ più umido il ragù 11. Amalgamate bene e aggiungete il concentrato di pomodoro 12.
									

								

															

																		
																															
											
										
																														
																		Proseguite la cottura, a fuoco basso, per 40 minuti, mescolando spesso per non far attaccare il ragù 13. Verso fine cottura, aggiungete sale e pepe 14 e amalgamate con cura. Il ragù di seitan è pronto 15.
									

								

															

																		
																															
											
										
																														
																		Procedete dunque alla preparazione della besciamella: in un pentolino fate scaldare il latte 16, aromatizzandolo con la noce moscata 17 e un pizzico di sale. In un altro tegame ponete il burro 18
									

								

															

																		
																															
											
										
																														
																		E quando risulterà fuso toglietelo dal fuoco e aggiungete la farina setacciata 19. Mescolate energicamente con la frusta 20 per ottenere un composto senza grumi (il roux). Quindi rimettete il pentolino sul fuoco, per far dorare leggermente il composto. Unite il latte caldo aromatizzato e mescolate energicamente con la frusta 21; lasciate addensare, cuocendo la besciamella a fuoco dolce per 5-6 minuti, mescolandola spesso.
									

								

															

																		
																															
											
										
																														
																		È il momento di comporre le vostre lasagne! Prendete una pirofila rettangolare di 30x20 cm, spalmate un po’ di besciamella sul fondo 22 e adagiatevi sopra le lasagne all’uovo: 4 fogli, posti in orizzontale e leggermente sovrapposti, in modo da ottenere uno strato spesso. 23. Coprite con un velo sottile di besciamella 24,
									

								

															

																		
																															
											
										
																														
																		spalmatela bene e poi distribuitevi sopra il ragù 25 in uno strato uniforme. Distribuite infine anche un po’ di Grana Padano DOP grattugiato 26, spolverizzandolo uniformemente. Coprite con un secondo strato di lasagne, adagiandone stavolta 3 sfoglie, in senso verticale opposto al primo strato in modo che risultino incrociate 27.
									

								

															

																		
																															
											
										
																														
																		Coprite anche questo strato con la besciamella 28 e proseguite con il ragù, il parmigiano e un nuovo strato di lasagne disposte orizzontalmente. Procedete così, alternando gli ingredienti e il verso degli strati di lasagne all’uovo, fino ad ottenere 6 strati. Terminate spolverizzando l’ultimo strato con abbondante parmigiano 29, quindi infornate la pirofila così composta in forno statico preriscaldato a 200° per circa 30 minuti (oppure in forno ventilato a 180° per 20-25 minuti), fino a quando gli strati non risulteranno morbidi e la crosticina di parmigiano ben dorata. Le vostre lasagne al ragù di seitan sono pronte per essere gustate!
									

								

							
					    