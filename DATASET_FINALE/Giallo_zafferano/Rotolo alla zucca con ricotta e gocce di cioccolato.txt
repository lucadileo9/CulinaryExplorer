Difficoltà: Facile
La prima volta vi abbiamo proposto la versione più classica e golosa con la ricetta del rotolo alla Nutella, poi abbiamo provato altre versioni invitanti come il rotolo con crema al limoncello e il quello vaniglia e fragole per un gusto più fresco, abbiamo sperimentato anche la versione al cacao con il rotolo al cacao con crema al cioccolato bianco. Per dimostrarvi quando sia versatile questo dolce, oggi vi proponiamo il rotolo alla zucca con ricotta e gocce di cioccolato, realizzato con un impasto arricchito dalla purea di zucca profumata alla cannella che conferisce un aroma speziato alla pasta biscotto. La farcitura è tanto golosa quanto rapida nella preparazione: si tratta di una crema alla ricotta profumata all’arancia con l’aggiunta di tante gocce di cioccolato fondente che rendono ancora più irresistibile questa delizia. Se siete alla ricerca di un dolce autunnale originale non vi resta che provare il rotolo alla zucca con ricotta e gocce di cioccolato.


						
						

														INGREDIENTI
							
													


						
														
							
														Ingredienti per la pasta biscotto
							

							
								

																	Uova
								
								
								
																	3
									
																

								

							
								

																	Tuorli
								
								
								
																	1
									
																

								

							
								

																	Miele
								
								
								
																	20
									g
																

								

							
								

																	Zucchero
								
								
								
																	90
									g
																

								

							
								

																	Farina 00
								
								
								
																	80
									g
																

								

							
								

																	Fecola di patate
								
								
								
																	20
									g
																

								

							
								

																	Cannella in polvere
								
								
								
																	1
									pizzico
																

								

							
								

																	Noce moscata
								
								
								da grattugiare 
																	
									q.b.
																

								

							
								

																	Zucca
								
								
								(purea cotta)
																	250
									g
																

								

							
														
							
						
														
							
														per la farcitura
							

							
								

																	Ricotta vaccina
								
								
								
																	400
									g
																

								

							
								

																	Zucchero a velo
								
								
								
																	100
									g
																

								

							
								

																	Scorza d'arancia
								
								
								
																	1
									
																

								

							
								

																	Gocce di cioccolato
								
								
								
																	70
									g
																

								

							
														
							
						
														
							
														per spolverizzare
							

							
								

																	Cacao amaro in polvere
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il rotolo alla zucca con ricotta e gocce di cioccolato tagliate a fette la zucca 1 poi adagiate le fette su una teglia rivestita con carta da forno, ricopritele con la pellicola in alluminio 2 e cuocete la zucca in forno statico preriscaldato a 180° per 1 ora (o forno ventilato a 160° per 50 minuti). A cottura ultimata sfornate la zucca lasciatela raffreddare poi prelevate la polpa con un cucchiaino 3 o un coltello e ponetela nel mixer
									

								

															

																		
																															
											
										
																														
																		aromatizzate con la noce moscata grattugiata 4 e la cannella 5, azionate le lame e frullate finché non otterrete una crema omogenea 6, tenete da parte la purea.
									

								

															

																		
																															
											
										
																														
																		In una planetaria con frusta ponete 3 uova intere più un tuorlo, aggiungete il miele 7 e metà dello zucchero 8, montate il composto a velocità media, per 10 minuti 9,
									

								

															

																		
																															
											
										
																														
																		poi incorporate anche l’altra metà dello zucchero 10 e proseguite finché non si sarà assorbito. A questo punto spegnete la planetaria e setacciate all’interno della ciotola la farina 11, e la fecola 12
									

								

															

																		
																															
											
										
																														
																		infine unite anche la pure di zucca setacciata attraverso un colino 13 mescolando delicatamente con una spatola per non smontarlo 14, ora imburrate una leccarda da forno da 30x40 cm e fate aderire sopra un foglio di carta da forno. Versate sulla teglia l’impasto 15
									

								

															

																		
																															
											
										
																														
																		e distribuitelo uniformemente con una spatola 16, dovrete ottenere uno strato non più alto di 7 mm. Cuocete la pasta biscotto in forno statico preriscaldato a 200° per 18 minuti (o in forno ventilato a 180° per 8-10 minuti). A cottura ultimata 17, sfornate la pasta biscotto, rovesciate la leccarda su un piano ricoperto con un foglio di carta da forno, in questo modo la pasta biscotto sarà coperta sotto e sopra 18.Fate raffreddare per circa 1 ora a temperatura ambiente.
									

								

															

																		
																															
											
										
																														
																		Intanto occupatevi della crema : setacciate almeno due volte la ricotta attraverso un colino 19 per renderla più morbida , poi unite lo zucchero a velo 20 e la scorza di arancia grattugiata 21. Mescolate per insaporire la ricotta.
									

								

															

																		
																															
											
										
																														
																		Quando la pasta biscotto si sarà raffreddata, trasferitela su una spianatoia mantenendo la carta da forno sotto ed eliminando quella sopra 22, spalmate su tutta la superficie la crema 23 lasciando un bordo di 1 cm per evitare che la crema fuoriesca quando si andrà ad avvolgere il rotolo. Distribuite su tutta la crema le gocce di cioccolato 24
									

								

															

																		
																															
											
										
																														
																		arrotolate la pasta accompagnandola inizialmente con la carta da forno per agevolarvi in questa operazione 25. Quando avrete formato il rotolo 26, avvolgetelo con un foglio di carta da forno pulito e stringete bene le due estremità della carta come una caramella 27. Ponete il rotolo a rassodare in frigorifero per almeno due ore.
									

								

															

																		
																															
											
										
																														
																		 Trascorso questo tempo, estraete il rotolo, eliminate la carta forno 28 e spolverizzate la superficie con il cacao in polvere 29. Il rotolo alla zucca con ricotta e gocce di cioccolato è pronto, tagliatelo a fette e portatelo in tavola 30.
									

								

							
					    