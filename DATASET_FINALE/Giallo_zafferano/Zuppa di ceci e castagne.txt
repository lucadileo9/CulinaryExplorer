Difficoltà: Facile
Quando l’aria profuma di camino e caldarroste e il freddo ci fa stringere nei cappotti di lana, allora è il periodo dell’anno in cui è più bello tornare a casa e lasciarsi tentare da un piatto che ristori, fumante e aromatico che riscalderà i cuori... come la nostra zuppa di ceci e castagne: il comfort food ideale per coccolarsi con gusto durante la stagione autunnale. Questa deliziosa zuppa di ceci e castagne conosce tante saporite varianti sparse per lo Stivale: la versione abruzzese, quella umbra, quella lunigiana… un filo di dolcezza che attraversa gli appennini, dove le castagne crescevano abbondanti nei boschi, sugli “alberi del pane” che per secoli sono stati la ricchezza della gente di montagna e lo sono ancora oggi per noi che continuamo ad amare i cibi semplici e genuini. La zuppa di ceci e castagne è una pietanza senza tempo che vi conquisterà con i suo gusto rustico e sincero... decisamente da provare, insieme a queste altre preparazioni di carattere autunnale:


												
						
						

														INGREDIENTI
							
							                            
                                
    								
    									
    										
    										667
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    667
    					
    					    					    					
    					    Carboidrati
    					    g
    					    105.6
    					
    					    					    					
    					      di cui zuccheri
    					    g
    					    16.8
    					
    					    					    					
    					    Proteine
    					    g
    					    22.3
    					
    					    					    					
    					    Grassi
    					    g
    					    17.2
    					
    					    					    					
    					      di cui saturi
    					    g
    					    2.46
    					
    					    					    					
    					    Fibre
    					    g
    					    25.9
    					
    					    					    					    					
    					    Sodio
    					    mg
    					    325
    					
    					    				
    			
                            
													


						
							
							

							
								

																	Ceci secchi
								
								
								
																	300
									g
																

								

							
								

																	Castagne
								
								
								
																	700
									g
																

								

							
								

																	Alloro
								
								
								
																	2
									foglie
																

								

							
								

																	Semi di finocchio
								
								
								
																	
									q.b.
																

								

							
								

																	Acqua
								
								
								
																	1,2
									l
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	40
									g
																

								

							
								

																	Pepe nero
								
								
								
																	
									q.b.
																

								

							
								

																	Aglio
								
								
								
																	2
									spicchi
																

								

							
								

																	Rosmarino
								
								
								
																	1
									rametto
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la zuppa di ceci e castagne per prima cosa dovete mettere in ammollo i ceci secchi per 24 ore 1. Trascorso questo tempo, sciacquateli accuratamente sotto l’acqua corrente e scolateli 2 quindi lessateli in 1,2 l di acqua per un’ora 3.
									

								

															

																		
																															
											
										
																														
																		Intanto lavate le castagne 4, ponetele in una pentola con acqua fredda con l’alloro e i semi di finocchietto 5 e cuocetele dalla presa del bollore per 35-40 minuti o fino a quando non risulteranno tenere. Nel frattempo anche i ceci saranno giunti a cottura, spegnete il fuoco e salateli, si raccomanda di non salare i ceci durante la cottura altrimenti induriranno. Sbucciate le castagne 6
									

								

															

																		
																															
											
										
																														
																		raccogliete la polpa in una ciotola, sbriciolandola grossolanamente 7. Sbucciate l’aglio e affettatelo sottilmente 8. In un tegame scaldate un filo di olio di oliva, aggiungete l’aglio affettato 9 fate soffriggere
									

								

															

																		
																															
											
										
																														
																		poi versate le castagne sbriciolate 10 e fate in modo che si insaporiscano. Unite infine i ceci con la loro acqua 11, aromatizzate con un rametto di rosmarino intero 12 così sarà più facile eliminarlo,
									

								

															

																		
																															
											
										
																														
																		salate, pepate 13 e proseguite la cottura per altri 15 minuti mescolando spesso. Terminato il tempo di cottura le castagne si saranno sciolte in parte 14. Servite la zuppa di ceci e castagne ben calda con un filo di olio e un pò di pepe macinato a piacere 15.
									

								

							
					    