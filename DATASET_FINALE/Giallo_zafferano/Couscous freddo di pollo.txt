Difficoltà: Facile
Avete in mente una cena conviviale con i vostri amici? Cosa c'è di meglio della magia del couscous: piccole gemme di grano che danno vita sempre a piatti freddi estivi pieni di gusto dal sapore orientale e sono un'alternativa al classico piatto di pasta! Oggi vi proponiamo una versione ricca e colorata, non solo da portare in tavola per una cena informale ma anche il pranzo perfetto come "schiscetta" da ufficio o per un pic-nic! Il couscous freddo di pollo è una variante del classico couscous di derivazione nordafricana, preparata con tante verdure e dei bocconcini di pollo aromatizzati alla paprika. Questo piatto si presta anche per un originale aperitivo: servito in graziose monoporzioni il couscous freddo di pollo sarà il modo perfetto per iniziare le vostre serate in compagnia. Divertitevi a variare gli ingredienti e provate anche il nostro cous cous tonno e zucchine, il couscous alle verdure o la schiscetta con couscous e salmone!


						
						

														INGREDIENTI
							
							                            
                                
    								
    									
    										
    										499
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    499
    					
    					    					    					
    					    Carboidrati
    					    g
    					    46.2
    					
    					    					    					
    					      di cui zuccheri
    					    g
    					    5.4
    					
    					    					    					
    					    Proteine
    					    g
    					    56.2
    					
    					    					    					
    					    Grassi
    					    g
    					    10
    					
    					    					    					
    					      di cui saturi
    					    g
    					    1.78
    					
    					    					    					
    					    Fibre
    					    g
    					    5.8
    					
    					    					    					
    					    Colesterolo
    					    mg
    					    120
    					
    					    					    					
    					    Sodio
    					    mg
    					    890
    					
    					    				
    			
                            
													


						
														
							
														Ingredienti per il couscous
							

							
								

																	Cous cous
								
								
								precotto
																	200
									g
																

								

							
								

																	Brodo vegetale
								
								
								bollente
																	220
									g
																

								

							
								

																	Olio extravergine d'oliva
								
								
								
																	10
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per il condimento
							

							
								

																	Petto di pollo
								
								
								
																	800
									g
																

								

							
								

																	Zucchine
								
								
								
																	200
									g
																

								

							
								

																	Peperoni rossi
								
								
								
																	100
									g
																

								

							
								

																	Carote
								
								
								
																	140
									g
																

								

							
								

																	Pisellini
								
								
								
																	100
									g
																

								

							
								

																	Scalogno
								
								
								
																	1
									
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Paprika dolce
								
								
								
																	
									q.b.
																

								

							
								

																	Brodo vegetale
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Scorza di limone
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il couscous freddo di pollo iniziate preparando il brodo vegetale (vi consigliamo di preparne circa 300 g considerando che vi servirà sia per il couscous che per cuocere le verdure). Poi spuntate e pelate le carote 1, quindi riducetele a listarelle e poi a dadini piccoli 2; lavate e spuntate anche le zucchine e riducete anch'esse a dadini cercando di realizzare pezzetti tutti uguali e della stessa grandezza delle carote 3.
									

								

															

																		
																															
											
										
																														
																		Passate al peperone: togliete il picciolo, poi apritelo a metà e rimuovete la parte del torsolo 4 e i semini; quindi riducetelo a falde, poi a listarelle 5 e infine sempre a dadini della stessa dimensione. Mondate e affettate finemente anche lo scalogno 6; tenete per un momento le verdure da parte.
									

								

															

																		
																															
											
										
																														
																		Passate al pollo: tagliate il petto a listarelle 7 e poi a dadini di circa 2 cm di spessore 8; scaldate un tegame con un filo d'olio d'oliva e poi versate il pollo 9; 
									

								

															

																		
																															
											
										
																														
																		salate, pepate e aromatizzate con la paprika dolce 10; lasciate cuocere mescolando spesso per circa 5-7 minuti, fino a quando non avrà fatto una bella crosticina dorata. Una volta pronto, mettete il pollo da parte 11 e nello stesso tegame con il fondo di cottura del pollo, versate lo scalogno 12
									

								

															

																		
																															
											
										
																														
																		unite anche le carote e i peperoni 13, e fate stufare per 4 minuti a fuoco vivace, versando uno o due mestoli di brodo vegetale che aiuterà la cottura 14; dopodichè aggiungete le zucchine e i piselli 15 e cuocete le verdure per altri 4 minuti circa, aggiungendo brodo vegetale al bisogno. Le verdure dovranno ammorbidirsi ma non sfaldarsi.
									

								

															

																		
																															
											
										
																														
																		Nel frattempo preparate il couscous: nella ciotola con il couscous aggiungete un pizzico di sale 16, l'olio 17 e il brodo vegetale bollente a coprire 18.
									

								

															

																		
																															
											
										
																														
																		Coprite con pellicola trasparente e lasciate che il couscous si gonfi: serviranno circa 5 minuti. Una volta pronte le verdure e fatte raffreddare 20, versatele nella ciotola, unite il pollo anch'esso freddo 21
									

								

															

																		
																															
											
										
																														
																		poi versate anche il couscous che nel frattempo si sarà gonfiato 22; quindi aromatizzate con la scorza di limone non trattato 23 che donerà freschezza al piatto. Il vostro couscous freddo di pollo è pronto per essere servito 24!
									

								

							
					    