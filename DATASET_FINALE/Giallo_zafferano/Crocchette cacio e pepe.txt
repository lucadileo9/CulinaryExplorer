Difficoltà: Facile
Morbide come le crocchette di patate, veraci come una cacio e pepe… le crocchette cacio e pepe nascono da due delle ricette più amate della nostra cucina e non ne temono il confronto! Perfette da accompagnare a un bicchiere di bollicine per un aperitivo casalingo, sono ottime per stuzzicare l’appetito grazie al loro profumo pungente e al sapore deciso, che si ottiene dall’utilizzo di pochi ingredienti ma di qualità. Uno stuzzichino per palati coraggiosi, abituati ai sapori forti e piccanti che caratterizzano molte ricette della tradizione! E per i più piccoli? Non vorremo lasciarli a bocca asciutta ovviamente… basterà servire le crocchette cacio e pepe insieme a delle crocchette di barbabietola, dal gusto più dolce e delicato, e avrete fatto tutti sazi e contenti!


						
						

														INGREDIENTI
							
													


						
														
							
														Ingredienti per circa 20 crocchette
							

							
								

																	Patate rosse
								
								
								
																	1
									kg
																

								

							
								

																	Pecorino romano
								
								
								stagionato
																	100
									g
																

								

							
								

																	Pepe nero in grani
								
								
								
																	2
									cucchiaini
																

								

							
								

																	Pepe bianco in grani
								
								
								
																	2
									cucchiaini
																

								

							
								

																	Uova
								
								
								
																	1
									
																

								

							
														
							
						
														
							
														per la panatura
							

							
								

																	Uova
								
								
								
																	3
									
																

								

							
								

																	Pangrattato
								
								
								
																	100
									g
																

								

							
														
							
						
														
							
														per friggere
							

							
								

																	Olio di semi
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le crocchette cacio e pepe, per prima cosa lavate le patate, poi mettetele in un pentolino con acqua fredda 1 e lessatele per circa 40 minuti dal momento del bollore, fino a quando saranno abbastanza morbide da poterle infilzare con una forchetta. Nel frattempo mettete i grani di pepe nero e pepe bianco in un mortaio 2 e pestateli con un pestello 3; in alternativa potete utilizzare un batticarne.
									

								

															

																		
																															
											
										
																														
																		Grattugiate il pecorino stagionato 4 e tenete da parte. Quando le patate saranno cotte, scolatele e schiacciatele in una ciotola con uno schiacciapatate 5. Quando si saranno intiepidite, aggiungete nella ciotola il pecorino grattugiato 6,
									

								

															

																		
																															
											
										
																														
																		i grani di pepe pestati 7 e l’uovo 8. Impastate con le mani 9
									

								

															

																		
																															
											
										
																														
																		fino ad ottenere un composto omogeneo 10. Aiutandovi con una ciotolina d’acqua per tenere le mani umide, prelevate una parte di impasto 11 e modellatela per ottenere la classica forma a cilindro delle crocchette, schiacciando leggermente le estremità 12; con queste dosi dovreste ottenere circa 20 crocchette.
									

								

															

																		
																															
											
										
																														
																		Versate le uova e il pangrattato per la panatura in due contenitori separati 13: passate ogni crocchetta nell’uovo 14 e nel pangrattato 15, poi ancora una volta nell’uovo e nel pangrattato per ottenere una panatura più croccante.
									

								

															

																		
																															
											
										
																														
																		Scaldate l’olio di semi in un pentolino e portatelo alla temperatura di 170°, dopodiché immergete al massimo 2 crocchette per volta 16 e friggetele per circa 3 minuti fino a quando non saranno belle dorate. Scolate le crocchette con una schiumarola e trasferitele su un foglio di carta assorbente per eliminare l’olio in eccesso 17. Servite le vostre crocchette cacio e pepe ancora calde, stando attenti a non scottarvi 18!
									

								

							
					    