Difficoltà: Molto facile
Se avete voglia di un pasto leggero ma nutriente, vi proponiamo una soluzione unica che vi farà sentire sazi e pieni di energia: farro tiepido con pollo al miele! Le proprietà benefiche dei cereali incontrano la delicatezza della carne bianca e la freschezza di un leggero pesto al basilico che donerà colore e profumo al vostro piatto. La veloce marinatura al miele invece renderà il petto di pollo ancora più appetitoso, grazie a quell’invitante crosticina dorata a cui non si può proprio dire di no… perché indugiare allora? Il farro tiepido con petto di pollo è la ricetta giusta per una pausa corroborante, dopo la quale sarete pronti a ripartire con il giusto sprint!


						
						

														INGREDIENTI
							
							                            
                                
    								
    									
    										
    										521
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    521
    					
    					    					    					
    					    Carboidrati
    					    g
    					    55.6
    					
    					    					    					
    					      di cui zuccheri
    					    g
    					    23.4
    					
    					    					    					
    					    Proteine
    					    g
    					    19.8
    					
    					    					    					
    					    Grassi
    					    g
    					    24.3
    					
    					    					    					
    					      di cui saturi
    					    g
    					    3.43
    					
    					    					    					
    					    Fibre
    					    g
    					    4.3
    					
    					    					    					
    					    Colesterolo
    					    mg
    					    30
    					
    					    					    					
    					    Sodio
    					    mg
    					    522
    					
    					    				
    			
                            
													


						
														
							
							

							
								

																	Farro perlato
								
								
								
																	200
									g
																

								

							
														
							
						
														
							
														Per il pollo al miele
							

							
								

																	Petto di pollo
								
								
								
																	400
									g
																

								

							
								

																	Miele millefiori
								
								
								
																	100
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Timo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il pesto leggero
							

							
								

																	Basilico
								
								
								
																	20
									g
																

								

							
								

																	Olio extravergine d'oliva
								
								
								
																	70
									g
																

								

							
								

																	Scorza di limone
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il farro tiepido con pollo al miele, per prima cosa portate a bollore una pentola capiente di acqua salata, poi aggiungete il farro 1 e cuocetelo per il tempo indicato sulla confezione. Nel frattempo preparate la marinatura per il pollo: mettete il petto di pollo in una terrina, aggiungete l’olio, il miele 2 e le foglioline di timo 3, salate e pepate a piacere,
									

								

															

																		
																															
											
										
																														
																		poi rigirate le fette da entrambi le parti per assicurarvi che la carne si insaporisca uniformemente 4 e tenetelo momentaneamente da parte. Trascorso il tempo di cottura del farro, scolatelo 5 e trasferitelo in una ciotola capiente, condite con un filo d’olio, mescolate 6 e lasciatelo intiepidire.
									

								

															

																		
																															
											
										
																														
																		Nel frattempo potete occuparvi di preparare il pesto leggero: in un contenitore alto e stretto unite le foglie di basilico, l’olio 7, la scorza di limone grattugiata, sale e pepe, poi frullate con un frullatore a immersione 9 fino a ottenere una consistenza uniforme.
									

								

															

																		
																															
											
										
																														
																		Trasferite il pesto in una ciotolina 10, copritelo con pellicola trasparente a contatto e tenetelo momentaneamente da parte. Ora scaldate per bene una griglia, adagiate i petti di pollo 11 e cuoceteli per circa 4-5 minuti per lato (il tempo di cottura può variare a seconda dello spessore delle fette), in modo che la superficie si caramellizzi. Una volta grigliato, trasferite il petto di pollo su un tagliere e tagliatelo trasversalmente a fettine, come se fosse una tagliata 12.
									

								

															

																		
																															
											
										
																														
																		A questo punto siete pronti per assemblare il piatto: aggiungete circa 2 cucchiai di farro alla base 13, adagiate 3-4 fettine di pollo 14 e condite con una cucchiaiata di pesto leggero 15. Se desiderate, potete guarnire il piatto con un filo d’olio, della scorza di limone e qualche fiocco di sale di Maldon, dopodiché il vostro farro tiepido con pollo al miele è pronto per essere servito!
									

								

							
					    