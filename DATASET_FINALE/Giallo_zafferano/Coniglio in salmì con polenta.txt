Difficoltà: Facile
Il coniglio in salmì è un piatto unico dal sapore decisamente ricco, tipicamente invernale.
In questo caso per accompagnare il coniglio in salmì abbiamo preparato la polenta ma potete servirlo anche con un purè o con qualsiasi altro contorno che preferite.
La caratteristica del coniglio è il salmì è la marinatura prolungata nel vino e negli aromi, che conferisce alla carne di conglio un aroma intenso e caratteristico.
La preparazione del coniglio in salmì è piuttosto lunga, ma il risultato sarà un piatto inusuale e saporito.


						
						

														INGREDIENTI
							
							                            
                                
    								
    									
    										
    										526
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    526
    					
    					    					    					
    					    Carboidrati
    					    g
    					    43
    					
    					    					    					
    					      di cui zuccheri
    					    g
    					    5.9
    					
    					    					    					
    					    Proteine
    					    g
    					    35.3
    					
    					    					    					
    					    Grassi
    					    g
    					    17.5
    					
    					    					    					
    					      di cui saturi
    					    g
    					    4.2
    					
    					    					    					
    					    Fibre
    					    g
    					    3.2
    					
    					    					    					
    					    Colesterolo
    					    mg
    					    78
    					
    					    					    					
    					    Sodio
    					    mg
    					    467
    					
    					    				
    			
                            
													


						
														
							
							

							
								

																	Coniglio
								
								
								
																	1,2
									kg
																

								

							
								

																	Cipolle bianche
								
								
								
																	2
									
																

								

							
								

																	Sedano
								
								
								 
																	1
									costa
																

								

							
								

																	Carote
								
								
								
																	1
									
																

								

							
								

																	Aglio
								
								
								 
																	2
									spicchi
																

								

							
								

																	Rosmarino
								
								
								
																	2
									rametti
																

								

							
								

																	Chiodi di garofano
								
								
								 
																	4
									
																

								

							
								

																	Pepe nero in grani
								
								
								
																	6
									
																

								

							
								

																	Salvia
								
								
								 
																	4
									foglie
																

								

							
								

																	Alloro
								
								
								
																	2
									foglie
																

								

							
								

																	Prezzemolo
								
								
								
																	3
									ciuffi
																

								

							
								

																	Timo
								
								
								
																	2
									rametti
																

								

							
								

																	Basilico
								
								
								
																	4
									foglie
																

								

							
								

																	Cannella in stecche
								
								
								 
																	1
									
																

								

							
								

																	Vino rosso
								
								
								 
																	1
									l
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	6
									cucchiai
																

								

							
								

																	Farina 00
								
								
								
																	2
									cucchiai
																

								

							
														
							
						
														
							
														per la polenta
							

							
								

																	Acqua
								
								
								
																	2
									l
																

								

							
								

																	Sale grosso
								
								
								 
																	
									q.b.
																

								

							
								

																	Olio extravergine d'oliva
								
								
								
																	1
									cucchiaio
																

								

							
								

																	Farina istantanea per polenta
								
								
								
																	500
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Eliminate la testa, il grasso e gli organi interni dal coniglio, poi tagliatelo a pezzi 1, lavatelo e tamponatelo con della carta da cucina. Mettete i pezzi di coniglio in una ciotola capiente 2 e aggiungete una cipolla sbucciata e tagliata a pezzi grossolani, una carota sbucciata e tagliata a rondelle, la costa di sedano a pezzetti, l’aglio sbucciato e schiacciato, il rosmarino, il timo, i chiodi di garofano, la cannella, i grani di pepe, le foglie di salvia, basilico, alloro e prezzemolo 3.
									

								

															

																		
																															
											
										
																														
																		Coprite il tutto con il vino rosso 4, aggiungete un paio di prese di sale e sigillate la ciotola con della pellicola trasparente (o copritela con un coperchio) e mettete il tutto a macerare in frigorifero per un minimo di 12 fino ad un massimo di 24 ore. Trascorso il tempo di macerazione, sgocciolate il coniglio 5, tamponatelo con carta da cucina e infarinate i vari pezzi 6.
									

								

															

																		
																															
											
										
																														
																		In una padellina, mettete l’olio e la cipolla rimasta tritata finemente ad appassire a fuoco basso per 10-15 minuti 7; trasferite la cipolla in una padella o tegame capiente (che possa contenere il coniglio e successivamente anche le verdure della marinata e il liquido) aggiungete i pezzi di coniglio infarinati 8 e fateli dorare da entrambi i lati 9.
									

								

															

																		
																															
											
										
																														
																		Nel frattempo sgocciolate anche le verdure e le spezie ed unitele al coniglio 10; lasciate rosolare per 5 minuti a fuco dolce rigirando di tanto in tanto. A questo punto aggiungete la marinata rimasta 11 (ormai solo il liquido), che dovrà più o meno coprire il coniglio, mettete sul tegame il coperchio e lasciate cuocere a fiamma dolce per almeno 50-60 minuti. Nel frattempo, preparate la polenta mettendo un paio di litri di acqua sul fuoco: non appena arriverà a bollore, aggiungete il sale e un cucchiaio di olio extravergine di oliva, quindi togliete la pentola dal fuoco, aggiungete a pioggia la farina di mais che mescolerete con una frusta 12.
									

								

															

																		
																															
											
										
																														
																		Mettete di nuovo la pentola sul fuoco (dolce ) e mescolate con un mestolo di legno fino a che la polenta non sarà cotta 13, quindi versatela in un contenitore 14 (meglio se rettangolare) che avrete precedentemente spennellato con dell’olio. Lasciate raffreddare la polenta per bene e poi capovolgetela su di un piano e tagliatela a fette dello spessore di circa 1 cm 15 che, volendo, potrete anche grigliare su di una bistecchiera.
									

								

															

																		
																															
											
										
																														
																		Torniamo al nostro coniglio: trascorso il tempo di cottura, togliete il coperchio dal tegame e aggiustate di sale e pepe. Togliete il tegame dal fuoco, sgocciolate i pezzi di coniglio e adagiateli in un contenitore che terrete al caldo 16. Frullate il fondo di cottura 17 (liquido e verdure) così da ottenere una crema che farete ridurre fino a raggiungere la densità desiderata 18;
									

								

															

																		
																															
											
										
																														
																		aggiungete i pezzi di coniglio 19, lasciate cuocere per 5 minuti tutto assieme 20 e poi spegnete. Servite immediatamente il coniglio cin salmì con le fette di polenta 21 irrorandole con il fondo di cottura ottenuto.
									

								

							
					    