Difficoltà: Facile
I paccheri con panna, salsiccia e zucchine sono un primo piatto della cucina casalinga irresistibilmente cremoso che darà una marcia in più ai menù della settimana. In principio c'era la pasta con salsiccia, apprezzata per la sua semplicità e il suo gusto verace, è bastato aggiungere un ingrediente per dare vita a una variante sfiziosa come la Pasta con zucchine e salsiccia, ma con questi deliziosi paccheri abbiamo reso ancora più appetitosa la pasta di tutti i giorni. Il risultato vi conquisterà alla prima forchettata!


												
						
						

														INGREDIENTI
							
													


						
							
							

							
								

																	Paccheri
								
								
								
																	320
									g
																

								

							
								

																	Salsiccia
								
								
								
																	250
									g
																

								

							
								

																	Panna fresca liquida
								
								
								
																	250
									g
																

								

							
								

																	Parmigiano Reggiano DOP
								
								
								
																	50
									g
																

								

							
								

																	Zucchine
								
								
								
																	2
									
																

								

							
								

																	Cipolle
								
								
								
																	½
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Noci
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i paccheri con panna, salsiccia e zucchine iniziate spuntando le zucchine, quindi dividetele a metà 1, estraete la parte della polpa con i semi 2 e poi riducetele a cubetti 3. Tenetele da parte in una ciotola.
									

								

															

																		
																																											
											
										
																						
											
										
																						
											
										
																																										
																		In una padella versate la salsiccia, privata del budello 4, sgranatela schiacciando con un mestolo di legno e rosolatela per pochi minuti, finché non sarà ben dorata 5. Versatela in una ciotola e tenetela da parte 6.
									

								

															

																		
																																											
											
										
																						
											
										
																						
											
										
																																										
																		Nella stessa padella versate un giro d'olio 7, la cipolla tritata 8 e fatela rosolare a fuoco moderato per qualche minuto, poi versate le zucchine 9.
									

								

															

																		
																																											
											
										
																						
											
										
																						
											
										
																																										
																		Salate, pepate 10 e cuocete per 3 minuti. Versate la panna 11 e cuocete per 2-3 minuti. Intanto lessate i paccheri al dente 12.
									

								

															

																		
																																											
											
										
																						
											
										
																						
											
										
																																										
																		Scolate i paccheri nella padella e portate a cottura 13, allungate con dell'acqua di cottura della pasta 14 al bisogno, per non far asciugare eccessivamente il condimento. Spegnete la fiamma e versate la salsiccia 15.
									

								

															

																		
																																											
											
										
																						
											
										
																						
											
										
																																										
																		Il Parmigiano Reggiano 16 e il prezzemolo tritato 17, saltate e impiattate con noci tritate i vostri paccheri con panna, salsiccia e zucchine 18.
									

								

							
					    