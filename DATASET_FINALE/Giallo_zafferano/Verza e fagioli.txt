Difficoltà: Facile
La verza è un ortaggio molto versatile che si gusta spesso in coppia con altri ingredienti: pensiamo a verza e salsiccia, verza e patate, riso e verza… e verza e fagioli, ovviamente! Un binomio con cui si indica solitamente una zuppa di origine contadina, semplice e sostanziosa, realizzata con i prodotti dell’orto. Noi abbiamo scelto di arricchire questa minestra a base di verdure e legumi con la zucca per renderla ancora più gustosa e nutriente. Accompagnate verza e fagioli con dei crostini tostati con un filo d’olio e portate in tavola un primo piatto vegetariano da leccarsi i baffi!


												
						
						

														INGREDIENTI
							
							                            
                                
    								
    									
    										
    										271.6
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    271.6
    					
    					    					    					
    					    Carboidrati
    					    g
    					    30.2
    					
    					    					    					
    					      di cui zuccheri
    					    g
    					    8.7
    					
    					    					    					
    					    Proteine
    					    g
    					    12.6
    					
    					    					    					
    					    Grassi
    					    g
    					    11.2
    					
    					    					    					
    					      di cui saturi
    					    g
    					    1.8
    					
    					    					    					    					
    					    Colesterolo
    					    mg
    					    12.4
    					
    					    					    					
    					    Sodio
    					    mg
    					    496.7
    					
    					    				
    			
                            
													


						
							
							

							
								

																	Verza
								
								
								(da pulire)
																	650
									g
																

								

							
								

																	Fagioli borlotti secchi
								
								
								
																	150
									g
																

								

							
								

																	Zucca
								
								
								(da pulire)
																	520
									g
																

								

							
								

																	Cipolle dorate
								
								
								
																	40
									g
																

								

							
								

																	Sedano
								
								
								
																	1
									costa
																

								

							
								

																	Carote
								
								
								
																	1
									
																

								

							
								

																	Alloro
								
								
								
																	1
									foglia
																

								

							
								

																	Brodo vegetale
								
								
								
																	1
									l
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare verza e fagioli innanzitutto mettete i fagioli secchi in ammollo in acqua fredda per 12 ore 1. Trascorso questo tempo scolateli e sciacquateli sotto l’acqua corrente. Nel frattempo preparate il brodo vegetale e il resto degli ingredienti: sfogliate la verza e tagliatela a striscioline 2, poi pulite la zucca e riducetela a piccoli cubetti 3. Vi occorreranno circa 600 g di verza pulita e 400 g di polpa di zucca.
									

								

															

																		
																																											
											
										
																						
											
										
																						
											
										
																																										
																		Mondate e tritate anche la carota 4, il sedano 5 e la cipolla 6.
									

								

															

																		
																																											
											
										
																						
											
										
																						
											
										
																																										
																		Versate il trito di carota, sedano e cipolla in una pentola capiente 7 e soffriggete con un filo d’olio per qualche minuto 8, poi aggiungete i fagioli 9.
									

								

															

																		
																																											
											
										
																						
											
										
																						
											
										
																																										
																		Unite anche la verza 10, la foglia di alloro 11 e la zucca 12.
									

								

															

																		
																																											
											
										
																						
											
										
																						
											
										
																																										
																		Coprite il tutto con il brodo caldo 13 e cuocete a fuoco dolce per circa un’ora, allungando se necessario con altro brodo 14. A fine cottura regolate di sale e di pepe e servite la vostra verza e fagioli ben calda 15!
									

								

							
					    