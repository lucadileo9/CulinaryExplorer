Difficoltà: Facile
Veloce e stuzzicante, la pasta alla vesuviana è un primo piatto dai sapori mediterranei, come suggerisce il nome, un’esplosione di gusto dalle note piccanti che rievoca l’energia del celebre vulcano che domina il golfo di Napoli. Fusilli, penne o spaghetti, non importa quale formato di pasta sceglierete, questa pietanza è perfetta per un pasto veloce e ci dimostra che in poco tempo si possono ottenere dei piatti squisiti e prelibati! Un sugo di pomodoro espresso ma dai sapori intensi, espressione di una cucina verace e schietta come quella della tradizione partenopea. E se volete immergervi totalmente in questo connubio di sapori, procuratevi i pomodori del piennolo, una speciale varietà a grappolo che cresce nelle zone vesuviane, protagonisti di molte ricette campane. La pasta alla vesuviana con mozzarella fiordilatte vi conquisterà alla prima forchettata! 


												
						
						

														INGREDIENTI
							
													


						
							
							

							
								

																	Spaghetti
								
								
								
																	320
									g
																

								

							
								

																	Peperoncino fresco
								
								
								
																	6
									g
																

								

							
								

																	Pomodori pelati
								
								
								
																	800
									g
																

								

							
								

																	Olive nere
								
								
								(denocciolate)
																	40
									g
																

								

							
								

																	Fiordilatte
								
								
								
																	100
									g
																

								

							
								

																	Capperi sotto sale
								
								
								
																	20
									g
																

								

							
								

																	Cipolle rosse
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Origano
								
								
								fresco
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta alla vesuviana intanto dissalate i capperi sotto acqua corrente. Tagliate il fiordilatte a piccoli cubetti e ponetelo in un colino così perderà il suo siero. Mondate e tagliate la cipolla a fettine 2. Incidete il peperoncino e rimuovete i semi 3. 
									

								

															

																		
																																											
											
										
																						
											
										
																						
											
										
																																										
																		Tritate il peperoncino 4 e tenete da parte. Scaldate un giro d'olio in padella 5 unite le cipolle, il peperoncino 6 e lasciate soffriggere per 5 minuti a fuoco medio. 
									

								

															

																		
																																											
											
										
																						
											
										
																						
											
										
																																										
																		Aggiungete i pomodori pelati schiacciati 7, ripulite la brocca con poca acqua e versatela in padella per allungare il sugo. Coprite con il coperchio e cuocete 15 minuti a fuoco dolce. Tagliate le olive a pezzetti grossolani 8. Aggiungete capperi già dissalati 9. 
									

								

															

																		
																																											
											
										
																						
											
										
																						
											
										
																																										
																		Unite anche le olive 10. Mescolate e proseguite la cottura del sugo per altri 10 minuti, assaggiate e salate a piacere 11. Intanto cuocete gli spaghetti in acqua bollente salata 12.
									

								

															

																		
																																											
											
										
																						
											
										
																						
											
										
																																										
																		A fuoco spento, scolate gli spaghetti nel sugo 13, mescolate poi scolate e strizzate bene il fiordilatte 14, prima di unirlo alla pasta 15.
									

								

															

																		
																																											
											
										
																						
											
										
																						
											
										
																																										
																		Mescolate ancora velocemente, poi insaporite con origano 16 e mescolate ancora. Un filo d'olio  a crudo, rimestate ancora 17 e la pasta alla vesuviana è pronta 18!
									

								

							
					    