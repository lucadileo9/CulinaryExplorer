Difficoltà: Facile
L'antipasto di Natale con blinis al caviale è un finger food elegante che donerà un tocco lussuoso alla vostra tavola delle feste. Preparare i blinis fatti in casa è facile e richiede poco tempo. Una volta pronti potrete farcirli in diversi modi: questa volta la nostra scelta è caduta su un ingrediente molto prezioso e sofisticato come il caviale, perfetto per aprire le cene in piedi o seduti alla Vigilia, per dare un inizio spettacolare al Cenone di Capodanno o da servire anche durante il pranzo di Natale. Il caviale nero ha un sapore ricco e una consistenza burrosa, qui l'abbiamo abbinato ai gamberetti saltati in padella e una squisita crema di avocado a romatizzata al lime: il risultato è una prelibatezza che combina sapori freschi e cremosi in un piatto festivo e delizioso. Il caviale completa l'equilibrio di questi ingredienti, regalando una nota sapida che si accompagna al suo tipico sapore di mare. I blinis al caviale sono la ricetta di Natale perfetta per tutti coloro che desiderano portare in tavola un piatto raffinato per celebrare al meglio i giorni di festa.


						
						

														INGREDIENTI
							
													


						
														
							
														Per i blinis
							

							
								

																	Farina 00
								
								
								
																	80
									g
																

								

							
								

																	Lievito istantaneo per preparazioni salate
								
								
								
																	5
									g
																

								

							
								

																	Uova
								
								
								
																	1
									
																

								

							
								

																	Latte intero
								
								
								
																	100
									g
																

								

							
								

																	Panna fresca liquida
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per farcire
							

							
								

																	Avocado
								
								
								
																	320
									g
																

								

							
								

																	Caviale
								
								
								nero
																	50
									g
																

								

							
								

																	Scorza di lime
								
								
								
																	1
									
																

								

							
								

																	Succo di lime
								
								
								
																	½
									
																

								

							
								

																	Timo
								
								
								
																	
									q.b.
																

								

							
								

																	Gamberetti
								
								
								
																	20
									
																

								

							
								

																	Aglio
								
								
								
																	2
									spicchi
																

								

							
								

																	Melagrana
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i blinis al caviale per prima cosa partite dall'impasto dei blinis. Dividete il tuorlo dal albume 1. In una ciotola lavorate gli albumi con le fruste 2 fino a montarli a neve 3, quindi teneteli da parte. 
									

								

															

																		
																																											
											
										
																						
											
										
																						
											
										
																																										
																		Ora con le stesse fruste elettriche lavorate il tuorlo con il latte 4 e la panna 5. Versate anche la farina poco alla volta 6 e continuate a lavorare.
									

								

															

																		
																																											
											
										
																						
											
										
																						
											
										
																																										
																		Unite il lievito setacciato in precedenza 7, amalgamatelo al resto sempre con le fruste. Poi salate 8. Ora versate gli albumi montati, poco per volta, facendo molta attenzione a non smontarli, mescolando con una marisa dal basso verso l’alto 9. 
									

								

															

																		
																																											
											
										
																						
											
										
																						
											
										
																																										
																		Una volta che otterrete un composto omogeneo 10 passate alla cottura. Ungete con poco burro una padella antiaderente 11. Versate un mestolo piccolo di impasto per ogni blinis 12. 
									

								

															

																		
																																											
											
										
																						
											
										
																						
											
										
																																										
																		Lasciate cuocere per circa 2-3 minuti 13, girate dall’altra parte e proseguite la cottura per altri 2-3 minuti 14 fino a doratura 15. 
									

								

															

																		
																																											
											
										
																						
											
										
																						
											
										
																																										
																		Conservate i blinis pronti su un piatto da portata 16. Ora passate alla farcitura: condite i gamberetti con sale, olio, pepe  17 e la scorza di lime 18. Tenete da parte.
									

								

															

																		
																																											
											
										
																						
											
										
																						
											
										
																																										
																		Ora tagliate l’avocado a metà, togliete il nocciolo 19 e con un cucchiaio svuotate la polpa in una ciotola 20. Spremette il succo di mezzo lime 20 e schiacciate con una forchetta. Aggiustate di sale 21. 
									

								

															

																		
																																											
											
										
																						
											
										
																						
											
										
																																										
																		 In una padella versate un filo di olio, l’aglio e dei rametti di timo. Unite i gamberetti 22 e saltateli a fuoco vivace per 2-3 minuti. Componete i blinis: farciteli con la crema di avocado 24.
 
									

								

															

																		
																																											
											
										
																						
											
										
																						
											
										
																																										
																		Adagiate sopra i gamberetti 25 e il caviale 26,  completate con qualche chicco di melagrana e foglioline di timo. I blinis al caviale sono pronti per essere gustati 27.
									

								

							
					    