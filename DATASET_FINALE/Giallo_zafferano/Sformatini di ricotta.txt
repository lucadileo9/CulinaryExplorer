Difficoltà: Facile
Utilizziamo spesso la ricotta in abbinamento ad altri ingredienti perché con il suo sapore delicato e la morbida consistenza è perfetta per realizzare ricette sfiziose, come per esempio le polpettine di tonno e ricotta , mini muffin salati allo speck e ricotta o i tortini ai carciofi. Questa volta però vogliamo renderla protagonista assoluta di un delizioso antipasto per farvi scoprire che dietro quell’apparenza discreta si può nascondere un sapore intenso e deciso… sformatini di ricotta! Serviti in monoporzioni, questi graziosi flan sono ideali anche per le occasioni più formali grazie al tocco raffinato della salsa di peperoni che con la sua dolcezza si sposa perfettamente con la sapidità del composto di formaggio e Parmigiano. Il profumo del limone e dell’origano fresco esalta ancora di più il gusto degli sformatini di ricotta, che grazie alla loro semplicità saranno il perfetto preludio a un menù dai sapori mediterranei!


						
						

														INGREDIENTI
							
							                            
                                
    								
    									
    										
    										337
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    337
    					
    					    					    					
    					    Carboidrati
    					    g
    					    11.3
    					
    					    					    					
    					      di cui zuccheri
    					    g
    					    5.5
    					
    					    					    					
    					    Proteine
    					    g
    					    13.7
    					
    					    					    					
    					    Grassi
    					    g
    					    26.4
    					
    					    					    					
    					      di cui saturi
    					    g
    					    12.02
    					
    					    					    					
    					    Fibre
    					    g
    					    2.6
    					
    					    					    					
    					    Colesterolo
    					    mg
    					    115
    					
    					    					    					
    					    Sodio
    					    mg
    					    928
    					
    					    				
    			
                            
													


						
														
							
														Ingredienti per 4 sformatini di 8 cm di diametro:
							

							
								

																	Ricotta vaccina
								
								
								
																	280
									g
																

								

							
								

																	Patate
								
								
								
																	100
									g
																

								

							
								

																	Parmigiano Reggiano DOP
								
								
								da grattugiare
																	25
									g
																

								

							
								

																	Farina di mandorle
								
								
								
																	2
									cucchiai
																

								

							
								

																	Uova
								
								
								
																	1
									
																

								

							
								

																	Scorza di limone
								
								
								
																	1
									
																

								

							
								

																	Origano
								
								
								fresco
																	
									q.b.
																

								

							
								

																	Sale fino
								
								
								
																	1
									cucchiaino
																

								

							
								

																	Pepe nero
								
								
								
																	1
									cucchiaino
																

								

							
														
							
						
														
							
														per la salsa
							

							
								

																	Peperoni rossi
								
								
								
																	100
									g
																

								

							
								

																	Patate
								
								
								
																	50
									g
																

								

							
								

																	Acqua
								
								
								
																	100
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per i pirottini
							

							
								

																	Burro
								
								
								
																	
									q.b.
																

								

							
								

																	Parmigiano Reggiano DOP
								
								
								da grattugiare
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli sformatini di ricotta, per prima cosa sbucciate e grattugiate la patata che vi servirà sia per gli sformatini che per la salsa 1: in tutto ve ne occorreranno 150 g. Versate la ricotta in una ciotola, poi unite 100 g di patata grattugiata 2, l’uovo 3,
									

								

															

																		
																															
											
										
																														
																		il parmigiano grattugiato 4, la farina di mandorle 5, la scorza di limone grattugiata 6,
									

								

															

																		
																															
											
										
																														
																		l’origano fresco 7, sale e pepe 8. Mescolate per amalgamare il tutto 9 e tenete il composto da parte.
									

								

															

																		
																															
											
										
																														
																		Imburrate abbondantemente 4 pirottini del diametro di 8 cm e foderate l’interno con il parmigiano grattugiato 10, poi riempiteli con il composto di ricotta 11 fino a raggiungere quasi il bordo. Sistemate i pirottini su una leccarda 12 e cuocete in forno statico preriscaldato a 180° per 30 minuti, posizionando la leccarda sul ripiano medio.
									

								

															

																		
																															
											
										
																														
																		Mentre gli sformatini cuociono, potete occuparvi della salsa: lavate e mondate il peperone, e tagliatelo a falde 13. Scaldate l’olio in un pentolino, aggiungete il peperone 14 e i restanti 50 g di patata grattugiata 15,
									

								

															

																		
																															
											
										
																														
																		poi versate l’acqua 16, salate e cuocete a fiamma media per 5 minuti. Trascorso questo tempo, spegnete il fuoco e trasferite il composto in un bicchiere alto e stretto. Aggiungete l’olio 17 e frullate con un frullatore a immersione per ottenere una consistenza liscia e omogenea, poi pepate 18 e aggiustate eventualmente di sale.
									

								

															

																		
																															
											
										
																														
																		Quando gli sformatini saranno cotti, rimuoveteli dal forno e lasciateli leggermente intiepidire prima di sformarli 19. Completate il piatto con un po’ di salsa ai peperoni 20 e qualche fogliolina di origano fresco: i vostri sformatini di ricotta sono pronti per essere serviti 21!
									

								

							
					    