Difficoltà: Media
I cupcake sono piccole delizie da decorare con fantasia, ideali da preparare anche in occasioni speciali! In questa ricetta vi proponiamo una versione colorata e golosa: i cupcake carnevaleschi, ideali per festeggiare proprio il Carnevale! Questi deliziosi dolcetti sono preparati con la base classica dei cupcake e decorati con una crema al burro realizzata in tre tonalità diverse: una bianca, una verde ottenuta con aggiunta di sciroppo di menta e una rossa con quello di amarene. La consistenza morbida e dolce è data anche dall'uso del latte condensato nell'impasto e nella crema. Divertitevi a prepararli con i vostri bambini e a portarli come dessert alle feste di Carnevale!


						
						

														INGREDIENTI
							
							                            
                                
    								
    									
    										
    										452
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    452
    					
    					    					    					
    					    Carboidrati
    					    g
    					    49.4
    					
    					    					    					
    					      di cui zuccheri
    					    g
    					    38.1
    					
    					    					    					
    					    Proteine
    					    g
    					    5.4
    					
    					    					    					
    					    Grassi
    					    g
    					    25.9
    					
    					    					    					
    					      di cui saturi
    					    g
    					    14.11
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    239
    					
    					    					    					
    					    Sodio
    					    mg
    					    132
    					
    					    				
    			
                            
													


						
														
							
														Ingredienti per 12 cupcake
							

							
								

																	Burro
								
								
								
																	120
									g
																

								

							
								

																	Farina 00
								
								
								
																	120
									g
																

								

							
								

																	Zucchero
								
								
								
																	100
									g
																

								

							
								

																	Latte condensato
								
								
								
																	70
									g
																

								

							
								

																	Uova
								
								
								medio
																	1
									
																

								

							
								

																	Lievito in polvere per dolci
								
								
								
																	3
									g
																

								

							
								

																	Baccello di vaniglia
								
								
								
																	1
									
																

								

							
								

																	Scorza di limone
								
								
								non trattato
																	1
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per la crema al burro
							

							
								

																	Zucchero
								
								
								
																	225
									g
																

								

							
								

																	Burro
								
								
								
																	170
									g
																

								

							
								

																	Sciroppo alla menta
								
								
								
																	50
									g
																

								

							
								

																	Sciroppo di amarene
								
								
								
																	50
									g
																

								

							
								

																	Latte condensato
								
								
								
																	75
									g
																

								

							
								

																	Acqua
								
								
								
																	75
									ml
																

								

							
								

																	Panna fresca liquida
								
								
								
																	50
									ml
																

								

							
								

																	Tuorli
								
								
								
																	7
									
																

								

							
								

																	Gelatina in fogli
								
								
								
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cupcake carnevaleschi, lavorate in una ciotola il burro con lo zucchero con uno sbattitore elettrico 1 o un cucchiaio di legno. Grattugiate la scorza di un limone non trattato 2 e aggiungete i semi di una bacca di vaniglia 3 (o una bustina di vanillina);
									

								

															

																		
																															
											
										
																														
																		versate anche un uovo 4 e aggiungete il latte condensato 5. Lavorate gli ingredienti per montarli e amalgamarli 6;
									

								

															

																		
																															
											
										
																														
																		Unite alla crema anche la farina e il lievito setacciati 7, quindi lavorate il tutto fino ad ottenere un composto omoegeneo 9.
									

								

															

																		
																															
											
										
																														
																		Trasferite il composto in una sac-à-poche e distribuitelo nei pirottini con cui avete foderato uno stampo da muffin da 12, arrivando a riempirne i 2/3 10 (in questo modo in cottura i cupcake arriveranno a sfiorare il bordo dei pirottini). Cuocete i muffin in forno statico preriscaldato a 180° per 20 minuti (160° per 15 minuti circa se forno ventilato). Sfornateli una volta cotti 11 e fateli raffreddare. Mentre i muffin cuociono, preparate la crema al burro: in una ciotolina mettete in ammollo la gelatina in poca acqua fredda per almeno 10 minuti.
									

								

															

																		
																															
											
										
																														
																		Intanto in un pentolino scaldate l'acqua con lo zucchero, mescolando con una palettina di tanto in tanto. Quando lo zucchero si sarà sciolto, mettete un termometro da cucina nel pentolino 13 e senza mescolare più portate lo sciroppo a 121°C. Nel frattempo che lo sciroppo raggiunge la temperatura, versate i tuorli in una planetaria (o lavorateli con uno sbattitore elettrico) aggiungete il latte condensato 14 e iniziate a montarli. Quando lo sciroppo avrà raggiunto la temperatura, versatelo a filo sui tuorli continuando a far andare le fruste 15: dovrete continuare a lavorare il composto fino a quando si sarà freddato completamente.
									

								

															

																		
																															
											
										
																														
																		Poi lavorate a crema il burro a temperatura ambiente aiutandovi con una spatola 16. Incorporate quindi il burro poco alla volta al resto dell'impasto 17, facendo andare ancora le fruste fino a quando non sarà cremoso. Una volta che la crema al burro sarà pronta, dividetela in tre ciotoline: una la potrete lasciare bianca, nelle altre potete versare rispettivamente lo sciroppo all'amarena 18,
									

								

															

																		
																															
											
										
																														
																		e quello alla menta 19 in modo da avere tre creme di colore diverso. Strizzate i fogli di colla di pesce precedentemente messi in ammollo e scioglieteli in 50 ml di panna liquida tiepida, mescolando fino al completo sciogliemento. Dividete questo composto nelle due ciotoline con la creme colorate. Ponete le creme in frigorifero a rassodare per almeno 30 minuti, coperte con pellicola trasparente 20. Quando i cupcake saranno ben freddi, trasferite le creme in tre sac-à-poche usa e getta senza bocchetta e poi inseritele in un'altra sac-à-poche con bocchetta a stella piuttosto larga 21.
									

								

															

																		
																															
											
										
																														
																		Con la lama di un coltello potete spremere la sac-à-poche per portare le creme verso la punta e favorire la fuoriuscita 22; decorate i cupcake carnevaleschi con una nuovola delle tre creme colorate 23 e guarnite con palline colorate 24 o codette!
									

								

							
					    