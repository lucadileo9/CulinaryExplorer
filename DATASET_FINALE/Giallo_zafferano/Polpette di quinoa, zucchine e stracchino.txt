Difficoltà: Facile
Dorate, croccanti e dall’irresistibile ripieno cremoso, sono le nostre polpette di quinoa, zucchine e stracchino! Un antipasto sfizioso e molto veloce da preparare. Il guscio croccante all’esterno nasconde un ripieno morbido a base di questo formaggio che ha un sapore delicato e consistenza vellutata. Oltre alle classiche polpette di carne, di legumi e o verdure speziate alla curcuma abbiamo pensato di utilizzare un ingrediente particolare: la quinoa. Per gli Inca era la madre di tutti i semi ed è difatti un simbolo della biodiversità e nella lotta contro la fame.
La quinoa mette a disposizione di chi la mangia tutte le virtù dei cereali, sebbene questa appartenga alla famiglia degli spinaci. Perciò è naturalmente priva di glutine, adatta a chi non può consumarlo o vuole farne un uso limitato. Scoprirete che l’unione di questi ingredienti genuini che compongono le polpette di quinoa, zucchine e stracchino le rendono non solo appetitose ma anche perfette per tutta la famiglia!


						
						

														INGREDIENTI
							
							                            
                                
    								
    									
    										
    										187
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    187
    					
    					    					    					
    					    Carboidrati
    					    g
    					    14.8
    					
    					    					    					
    					      di cui zuccheri
    					    g
    					    0.6
    					
    					    					    					
    					    Proteine
    					    g
    					    5.7
    					
    					    					    					
    					    Grassi
    					    g
    					    11.7
    					
    					    					    					
    					      di cui saturi
    					    g
    					    2.55
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    32
    					
    					    					    					
    					    Sodio
    					    mg
    					    232
    					
    					    				
    			
                            
													


						
														
							
														Ingredienti per 16 polpette
							

							
								

																	Quinoa
								
								
								
																	200
									g
																

								

							
								

																	Acqua
								
								
								
																	400
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per il condimento
							

							
								

																	Zucchine
								
								
								
																	250
									g
																

								

							
								

																	Stracchino
								
								
								
																	60
									g
																

								

							
								

																	Parmigiano Reggiano DOP
								
								
								
																	60
									g
																

								

							
								

																	Pangrattato
								
								
								(e q.b. necessaria per impanare)
																	130
									g
																

								

							
								

																	Uova
								
								
								medie
																	2
									
																

								

							
								

																	Scorza di limone
								
								
								biologico
																	1
									
																

								

							
								

																	Erba cipollina
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Olio di semi
								
								
								per friggere
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le polpette di quinoa, zucchine e stracchino cominciate eliminando la saponina. Si tratta di una sostanza che c’è sulla quinoa perciò sarà sufficiente versarla in un colino e sciacquarla 1. In un tegame versate un filo d’olio 2 e tostate la quinoa per qualche istante mentre mescolate di continuo 3.
									

								

															

																		
																															
											
										
																														
																		Coprite con acqua, salate e portate a bollore 4. Mescolate di tanto in tanto e cuocete per circa 15 minuti: a fine cottura l’acqua dovrà essere completamente assorbita 5. Spegnete la fiamma e lasciate intiepidire per una decina di minuti 5. Nel frattempo potete occuparvi del resto. Lavate e asciugate le zucchine, dopodiché spuntatele e grattugiatele con una grattugia a maglie larghe 6.
									

								

															

																		
																															
											
										
																														
																		Regolate di sale e pepe, aggiungete poi l’erba cipollina sminuzzata con le forbici 7 e la scorza grattugiata di limone 8. A questo punto unite anche la quinoa ormai tiepida 9,
									

								

															

																		
																															
											
										
																														
																		il pangrattato ed il Parmigiano 10 e per finire le uova 11. Inizialmente mescolate il tutto con una spatola 12
									

								

															

																		
																															
											
										
																														
																		dopodiché passate a compattare con le mani 13. Prima di procedere con la formazione delle polpette disponete un vassoio con del pangrattato. Quindi prelevate un po’ di impasto e schiacciatelo nel mezzo fino a formare una conca 14. Nel centro versate circa 1 cucchiaino di stracchino 15
									

								

															

																		
																															
											
										
																														
																		e coprite con ancora un po’ di impasto 16 e sigillate bene le polpette, eviterete così che fuoriesca il formaggio 17. Rotolate le polpette nel pangrattato e procedete con la cottura 18.
									

								

															

																		
																															
											
										
																														
																		Immergete non più di 2-3 polpette alla volta in abbondante olio a 165° 19. Ci vorranno 2-3 minuti per dorare la superficie 20. Ecco pronte le vostre polpette di quinoa, zucchine e stracchino… gustatele calde o tiepide 21!
									

								

							
					    