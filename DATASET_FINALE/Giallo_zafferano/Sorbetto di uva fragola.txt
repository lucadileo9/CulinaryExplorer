Difficoltà: Facile
Il sorbetto di uva fragola è un ottimo dessert, fresco e dissetante, a base di uva fragola, una varietà di uva che è possibile trovare solo per un breve periodo, tra fine settembre e i primi di ottobre). Molto apprezzata per il suo gusto dolce, l'uva fragola è l'ingrediente perfetto per la realizzazione, con il suo succo, di un aromatico sorbetto, ideale da consumare a fine pasto o come merenda sfiziosa e originale. Servite il vostro sorbetto di uva fragola in una coppetta da gelato e gustatelo ben freddo.


												
						
						

														INGREDIENTI
							
							                            
                                
    								
    									
    										
    										182
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    182
    					
    					    					    					
    					    Carboidrati
    					    g
    					    43.6
    					
    					    					    					
    					      di cui zuccheri
    					    g
    					    43.6
    					
    					    					    					
    					    Proteine
    					    g
    					    1.5
    					
    					    					    					
    					    Grassi
    					    g
    					    0.1
    					
    					    					    					
    					      di cui saturi
    					    g
    					    0.03
    					
    					    					    					
    					    Fibre
    					    g
    					    1.7
    					
    					    					    					    					
    					    Sodio
    					    mg
    					    18
    					
    					    				
    			
                            
													


						
							
							

							
								

																	Uva fragola
								
								
								
																	500
									g
																

								

							
								

																	Albumi
								
								
								
																	1
									
																

								

							
								

																	Zucchero
								
								
								
																	100
									g
																

								

							
								

																	Succo di limone
								
								
								
																	½
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il sorbetto di uva fragola staccate tutti gli acini dai grappoli e metteteli nella tazza di un frullatore 1. Spremete mezzo limone 2 e unite il succo ricavato agli acini d'uva 3, quindi frullate il tutto fino a ridurlo in purea.
									

								

															

																		
																															
											
										
																														
																		Setacciate il composto di uva fragola per eliminare tutti i semi 4 aiutandovi con un colino e una spatola e raccogliendolo in una terrina, poi unite lo zucchero semolato e mescolate per bene, fino a scioglierlo completamente 5. A questo punto coprite la terrina con la pellicola e mettetela in freezer per circa mezz’ora, in modo che il composto diventi ben freddo ma non duro (in alternativa potete anche farlo raffreddare in frigorifero per un’ora). Trascorso il tempo necessario, montate a neve ben ferma l’albume di un uovo 6
									

								

															

																		
																															
											
										
																														
																		e unitelo al preparato di uva fragola, facendo attenzione a non smontarlo 7; amalgamate per bene con l’aiuto di una frusta fino ad ottenere un composto omogeneo. Versate il tutto nella gelatiera 8 e lasciate mantecare per almeno 35-40 minuti, o fino ad ottenere un sorbetto cremoso 9. Servite il sorbetto di uva fragola ben freddo.
									

								

							
					    