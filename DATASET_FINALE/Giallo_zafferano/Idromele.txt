Difficoltà: Media
Conosciuto nell’antichità come “la bevanda degli dei”, l’idromele è un fermentato realizzato con acqua e miele. A differenza dei classici liquori come quello al cioccolato o al caffè, l’idromele non prevede l’utilizzo di alcool ma si basa sul processo naturale di fermentazione del miele che viene innescato dall’aggiunta del lievito. Particolarmente diffuso fra le popolazioni celtiche e amato soprattutto dai Vichinghi, l’idromele veniva consumato già ai tempi degli Antichi Egizi, dei Romani e dei Greci tanto da venire associato alla mitica ambrosia, il nettare degli dei dell’Olimpo. Ancora oggi, a distanza di millenni, questa leggendaria bevanda viene preparata in casa per essere sorseggiata a fine pasto o in compagnia… ecco la ricetta per farla diventare realtà!


												
						
						

														INGREDIENTI
							
							                            
                                
    								
    									
    										
    										169
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    169
    					
    					    					    					
    					    Carboidrati
    					    g
    					    41.9
    					
    					    					    					
    					      di cui zuccheri
    					    g
    					    41.9
    					
    					    					    					
    					    Proteine
    					    g
    					    0.3
    					
    					    					    					    					    					    					    					
    					    Sodio
    					    mg
    					    8
    					
    					    				
    			
                            
													


						
							
														Ingredienti (per 5 l di idromele)
							

							
								

																	Acqua
								
								
								
																	3,75
									l
																

								

							
								

																	Miele di acacia
								
								
								
																	1,8
									kg
																

								

							
								

																	Miele di castagno
								
								
								
																	200
									g
																

								

							
								

																	Lievito enologico
								
								
								per spumante
																	3
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare l’idromele per prima cosa scaldate l’acqua fino a una temperatura compresa fra i 38° e i 45°, misurandola con un termometro 1. Prelevate un mestolo di acqua e tenetelo da parte in una caraffa, poi versate nella pentola il miele di acacia 2 e il miele di castagno 3.
									

								

															

																		
																																											
											
										
																						
											
										
																						
											
										
																																										
																		Mescolate energicamente per incorporare ossigeno nel mosto così da favorire la riproduzione dei fermenti durante la prima fase di fermentazione 4. Prelevate un mestolo di mosto ossigenato e aggiungetelo all’acqua che avete tenuto da parte 5. Controllate che la temperatura di inoculo corrisponda a quella consigliata sulla confezione del lievito, altrimenti scaldatelo leggermente per portarlo alla temperatura indicata 6.
									

								

															

																		
																																											
											
										
																						
											
										
																						
											
										
																																										
																		Aggiungete il lievito 7 e mescolate con delicatezza 8, poi sigillate la caraffa con la pellicola 9 e lasciate riposare al riparo dalla luce diretta per circa 30 minuti.
									

								

															

																		
																																											
											
										
																						
											
										
																						
											
										
																																										
																		Trascorso questo tempo la pellicola risulterà leggermente gonfia e si sarà formata della schiuma in superficie 10; in caso contrario, aspettate ancora qualche minuto. Versate il lievito nella pentola insieme al resto del mosto 11 e mescolate 12.
									

								

															

																		
																																											
											
										
																						
											
										
																						
											
										
																																										
																		Travasate il composto ottenuto in una damigiana da 5 litri con l’aiuto di un imbuto 13 e sigillate con un tappo provvisto di gorgogliatore 14. Riponete la damigiana al riparo dalla luce diretta in un luogo fresco con una temperatura fra i 18° e i 20° per almeno 30 giorni fino a un massimo di 60. Durante i primi 7 giorni ricordatevi di muovere la damigiana in senso rotatorio per mescolare il contenuto un paio di volte al giorno. Trascorso questo periodo di fermentazione, travasate l’idromele in un’altra damigiana avendo cura di lasciare il sedimento sul fondo 15.
									

								

															

																		
																																											
											
										
																						
											
										
																						
											
										
																																										
																		Ponete nuovamente la damigiana in un luogo fresco e aspettate circa 2 settimane, così che i residui di lievito sedimentino ulteriormente 16. Trascorso questo tempo procedete a imbottigliare l’idromele con l’aiuto di un imbuto 17. Riponete le bottiglie sempre in un luogo fresco e al riparo dalla luce diretta e lasciate affinare per un minimo di 3 mesi fino a un massimo di 12 mesi 18. Il vostro idromele a quel punto sarà pronto per essere gustato!
									

								

							
					    