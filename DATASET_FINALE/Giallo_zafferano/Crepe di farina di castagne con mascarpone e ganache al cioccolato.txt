Difficoltà: Facile
Le crepe sono uno dei dolci più conosciuti e più apprezzati della cucina francese in tutto il mondo. Questo buonissimo dessert può essere farcito con diverse tipologie di ingredienti tra cui crema alle nocciole, fragole, oppure una delicata crema allo yogurt. In questa ricetta vi presentiamo delle sfiziose crespelle preparate con farina di castagne e arricchite con una morbida crema al mascarpone e ganache al cioccolato. Ideali da presentare a fine pasto o a merenda, le crepe di farina di castagne sapranno conquistarvi grazie al loro profumo inconfondibile. Portatele in tavola e vedrete che successone!


						
						

														INGREDIENTI
							
													


						
														
							
														Ingredienti per 8 crepe di 26 cm di diametro
							

							
								

																	Farina di castagne
								
								
								
																	125
									g
																

								

							
								

																	Farina 00
								
								
								
																	125
									g
																

								

							
								

																	Zucchero
								
								
								
																	60
									g
																

								

							
								

																	Burro
								
								
								
																	40
									g
																

								

							
								

																	Uova
								
								
								
																	3
									
																

								

							
								

																	Latte
								
								
								
																	500
									ml
																

								

							
								

																	Scorza d'arancia
								
								
								(non trattata)
																	1
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per la crema al mascarpone
							

							
								

																	Mascarpone
								
								
								
																	800
									g
																

								

							
								

																	Zucchero a velo
								
								
								
																	70
									g
																

								

							
														
							
						
														
							
														per la ganache al cioccolato
							

							
								

																	Cioccolato fondente
								
								
								
																	200
									g
																

								

							
								

																	Panna fresca liquida
								
								
								
																	200
									ml
																

								

							
														
							
						
														
							
														per ungere la padella
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Prima di iniziare a preparare le crepe di farina di castagne con mascarpone e ganache al cioccolato, abbiate cura di fare sciogliere e poi intiepidire il burro. Iniziate dunque dall'impasto delle crepe: ponete la farina 00 e quella di castagna setacciate in una ciotola capiente e dai bordi alti 1, unite lo zucchero 2 e il pizzico di sale 3.
									

								

															

																		
																															
											
										
																														
																		Versate il latte a filo, mescolando bene con la frusta per evitare la formazione di grumi 4, dopodichè aggiungete il burro fuso e fatto intiepidire 5. In una ciotolina a parte sbattete le uova e poi unitele al composto 6.
									

								

															

																		
																															
											
										
																														
																		Aggiungete anche la scorza d’arancia grattugiata 7 e mescolate per amalgamare bene gli ingredienti fino ad ottenere un impasto liscio e omogeneo; ponete la pastella in frigorifero a riposare per almeno 30 minuti, coperta con la pellicola trasparente 8. Nel frattempo preparate la crema al mascarpone: in una ciotola mescolate il mascarpone con la frusta per ammorbidirlo 9,
									

								

															

																		
																															
											
										
																														
																		Quindi aggiungete lo zucchero a velo setacciato, sempre mescolando 10. Una volta pronta 11, coprite la crema al mascarpone con la pellicola trasparente a contatto e ponetela in frigorifero a riposare. Intanto preparate la ganache al cioccolato: in un pentolino fate scaldare la panna fresca e nel frattempo con un coltello tritate grossolanamente il cioccolato fondente 12.
									

								

															

																		
																															
											
										
																														
																		Non appena la panna avrà sfiorato il bollore, spegnete il fuoco e aggiungete il cioccolato che avete tagliato. Mescolate con un cucchiaio di legno per amalgamare gli ingredienti 13 e, quando il cioccolato si sarà completamente sciolto 14, fate raffreddare la ganache mettendola a bagnomaria in una ciotola piena di ghiaccio; con uno sbattitore elettrico lavorate la ganache per circa 10 minuti per far sì che diventi cremosa, densa e lucida 15 e mettete da parte.
									

								

															

																		
																															
											
										
																														
																		Trascorso il tempo necessario, mettete a scaldare una noce di burro in una padella antiaderente del diametro di 26 cm 16, spargendola su tutta la superficie con un foglio di carta 17. Togliete la pastella delle crepe dal frigorifero 18
									

								

															

																		
																															
											
										
																														
																		E versate un mestolo di pastella al centro della padella 19, ruotandola in modo che si distribuisca in maniera uniforme su tutta la superficie 20. Lasciate cuocere la crepe da un lato per qualche minuto e poi giratela delicatamente con una spatola 21, facendola cuocere per un minuto anche dall'altro lato.
									

								

															

																		
																															
											
										
																														
																		Trasferite le crepe pronte su un piatto e impilatele una sull'altra 22, ripetendo l'operazione fino a terminare la pastella: con queste dosi otterrete 8 crepe. A questo punto prendete una crepe e con un cucchiaio farcitela per metà con la crema al mascarpone 23; chiudetela a mezzaluna 24
									

								

															

																		
																															
											
										
																														
																		E poi richiudetela ancora a metà 25; impiattate su un piatto da portata e decorate a piacere con la ganache 26. Servite le crepe di farina di castagne con mascarpone e ganache al cioccolato ben calde 27.
									

								

							
					    