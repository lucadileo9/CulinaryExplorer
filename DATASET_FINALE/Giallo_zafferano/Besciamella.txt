Difficoltà: Molto facile
La besciamella è una salsa di base tra le più versatili in cucina: facile e veloce da realizzare, è perfetta per dare una marcia in più a tanti piatti diversi, dalle lasagne alla pasta al forno, come quella gratinata con i finocchi per esempio, fino addirittura agli spinaci o al petto di pollo! La sua paternità è rivendicata tanto dai francesi quanto dagli italiani. L’ipotesi più accreditata è che sia stata Caterina de’ Medici ad averla importata in Francia con il nome che aveva allora, ovvero “salsa colla”. Ma è grazie al cortigiano Louis de Béchameil che prese poi il nome di salsa besciamella nonostante Pellegrino Artusi preferisse italianizzarla nel suo ricettario con il nome di “balsamella”, ormai in disuso. Scoprite tutti i segreti per ottenere una besciamella perfetta fatta in casa cremosa e senza grumi e scommettiamo che non ricorrerete mai più a quella confezionata!


												
						
						

														INGREDIENTI
							
							                            
                                
    								
    									
    										
    										368
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    368
    					
    					    					    					
    					    Carboidrati
    					    g
    					    26.3
    					
    					    					    					
    					      di cui zuccheri
    					    g
    					    10.4
    					
    					    					    					
    					    Proteine
    					    g
    					    9.3
    					
    					    					    					
    					    Grassi
    					    g
    					    25.1
    					
    					    					    					
    					      di cui saturi
    					    g
    					    14.6
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    75
    					
    					    					    					
    					    Sodio
    					    mg
    					    182
    					
    					    				
    			
                            
													


						
							
														Per 1 litro di besciamella
							

							
								

																	Latte intero
								
								
								
																	1
									l
																

								

							
								

																	Burro
								
								
								
																	100
									g
																

								

							
								

																	Farina 00
								
								
								
																	100
									g
																

								

							
								

																	Sale fino
								
								
								
																	1
									pizzico
																

								

							
								

																	Noce moscata
								
								
								da grattugiare
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la besciamella per prima cosa versate il latte in un pentolino 1, aggiungete la noce moscata 2 e il sale 3, poi fatelo scaldare.
									

								

															

																		
																																											
											
										
																						
											
										
																						
											
										
																																										
																		Mettete il burro in un altro pentolino 4 e fatelo sciogliere a fuoco dolce, poi aggiungete la farina in una volta sola 5. Mescolate vigorosamente con una frusta a mano per evitare la formazione di grumi 6.
									

								

															

																		
																																											
											
										
																						
											
										
																						
											
										
																																										
																		Continuate a mescolare fino ad ottenere un composto dorato, il roux 7. A questo punto stemperate il roux versando prima poco latte caldo e poi tutto il resto 8. Continuate a mescolare a fuoco dolce fino a raggiungere la consistenza desiderata 9; cuocendo la besciamella per 5-6 minuti otterrete una densità media. La vostra besciamella è pronta per essere utilizzata!
									

								

							
					    