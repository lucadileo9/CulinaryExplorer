Difficoltà: Difficile
La torta fantasma è una ricetta di Halloween golosa e accattivante, perfetta per la notte più spaventosa dell'anno, in cui scherzetti e dolcetti dalle forme più mostruose sono i protagonisti indiscussi: cupcake mostruosi che diventano ragnetti, biscotti che si trasformano in dita della strega e ora una torta che brulica di spettri. Tra soffici strati di torta al cioccolato scoprirete una vellutata ganache montata, anch'essa al cioccolato fondente per un gusto ancora più intenso. Completano il dolce deliziosi fantasmini di mascarpone e panna montata, spumose nuvolette dalle buffe espressioni che renderanno ancora più divertente questa scenografica torta fantasma!


						
						

														INGREDIENTI
							
													


						
														
							
														per la base (stampo da 20 cm)
							

							
								

																	Cioccolato fondente al 55%
								
								
								
																	185
									g
																

								

							
								

																	Burro
								
								
								a temperatura ambiente
																	200
									g
																

								

							
								

																	Zucchero
								
								
								
																	150
									g
																

								

							
								

																	Farina 00
								
								
								
																	100
									g
																

								

							
								

																	Fecola di patate
								
								
								
																	50
									g
																

								

							
								

																	Cacao amaro in polvere
								
								
								
																	30
									g
																

								

							
								

																	Uova
								
								
								(circa 4 medie)
																	220
									g
																

								

							
								

																	Lievito in polvere per dolci
								
								
								
																	8
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per la ganache
							

							
								

																	Cioccolato fondente al 55%
								
								
								
																	300
									g
																

								

							
								

																	Panna fresca liquida
								
								
								
																	300
									g
																

								

							
														
							
						
														
							
														per i fantasmini
							

							
								

																	Mascarpone
								
								
								
																	250
									g
																

								

							
								

																	Panna fresca liquida
								
								
								
																	250
									g
																

								

							
								

																	Zucchero a velo
								
								
								
																	50
									g
																

								

							
								

																	Codette al cioccolato
								
								
								
																	
									q.b.
																

								

							
								

																	Confettini colorati
								
								
								al cioccolato
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la torta fantasma per prima cosa tritate il cioccolato fondente 1 e scioglietelo a bagnomaria o al microonde 2 e lasciatelo intiepidire. Nel frattempo mettete nella ciotola della planetaria munita di fruste il burro ammorbidito 3. 
									

								

															

																		
																																											
											
										
																						
											
										
																						
											
										
																																										
																		Versate lo zucchero 4, aggiungete un pizzico di sale e lavorate con le fruste elettriche fino ad ottenere un composto morbido e cremoso. Versate 2 delle 4 uova 5 e continuate a lavorare fino a completo assorbimento. Unite anche il cioccolato fuso 6 e amalgamate il composto con le fruste.
									

								

															

																		
																																											
											
										
																						
											
										
																						
											
										
																																										
																		Proseguite versando le uova rimanenti 7, mescolando sempre con le fruste fino a completo assorbimento. A questo punto setacciate all’interno di una ciotola la farina 8, la fecola di patate e il lievito 9.
									

								

															

																		
																																											
											
										
																						
											
										
																						
											
										
																																										
																		Setacciate anche il cacao 10. Riprendete l'impasto che si è bene amalgamato 11 e incorporate le polveri 12. 
									

								

															

																		
																																											
											
										
																						
											
										
																						
											
										
																																										
																		Dovrete ottenere un impasto liscio e omogeneo 13. Versate l’impasto in uno stampo a cerniera del diametro di 20 cm foderato con carta forno 14 (in alternativa potete imburrarlo e infarinarlo). Livellate la superficie e cuocete in forno statico preriscaldato a 180° per circa 50 minuti 15. 
									

								

															

																		
																																											
											
										
																						
											
										
																						
											
										
																																										
																		Trascorso questo tempo verificate la cottura con uno stecchino, poi sfornate e lasciate raffreddare 16 prima di rimuovere la torta dallo stampo. Una volta fredda, tagliate la torta in 3 dischi 17 18. 
									

								

															

																		
																																											
											
										
																						
											
										
																						
											
										
																																										
																		Nel frattempo preparate la ganache al cioccolato. Tritate il cioccolato fondente 19 e ponete sul fuoco un pentolino con la panna 20. Quando la panna arriverà a sfiorare il bollore, versatela sul cioccolato tritato 21. 
									

								

															

																		
																																											
											
										
																						
											
										
																						
											
										
																																										
																		Mescolate con le fruste per scioglierlo completamente 22. Una volta che il cioccolato si sarà sciolto, trasferite il composto in una ciotola contenente del ghiaccio e continuate a lavorare con uno sbattitore elettrico 23 finché non sarà ben montata 24. 
									

								

															

																		
																																											
											
										
																						
											
										
																						
											
										
																																										
																		Ora con una spatola stendete la ganache sul primo disco 25, appoggiate il secondo disco 26 e premete per farlo aderire bene. Completate con il terzo disco e farcite anche la superficie con la ganache 27, distribuendola con una spatola. Trasferite la torta in frigo, giusto il tempo di preparare i fantasmini.
									

								

															

																		
																																											
											
										
																						
											
										
																						
											
										
																																										
																		In una ciotola lavorate il mascarpone con la panna 28 e lo zucchero a velo 29, montate con delle fruste elettriche 30 finché non sarà ben ferma 30. Trasferite la crema su un sac-à poche con bocchetta liscia del diametro di 15 mm. 
									

								

															

																		
																																											
											
										
																						
											
										
																						
											
										
																																										
																		Formate i fantasmini spremendo dei ciuffetti sulla superficie della torta 31 e decorateli con codette e confettini di cioccolato per creare occhi e sopracciglia 32. Riponete la vostra torta fantasma in frigorifero fino al momento di servirla 33!
									

								

							
					    