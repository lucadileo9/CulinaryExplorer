Difficoltà: Media
Soffici come una nuvola, i panini con gocce di cioccolato saranno la giusta motivazione per svegliarsi al mattino. Dall'aspetto e dal gusto genuino i panini sono realizzati con un impasto tipo pan brioche, simile a quello dei panini morbidi al cioccolato, davvero semplici da preparare e perfetti per la colazione. Il segreto del loro gusto irresistibile non è solo la morbidezza e la fragranza ma le pepite di cioccolato, molto più grandi delle classiche gocce... ancora più golose! Un pizzico d'amore e i giusti tempi di lievitazione permetteranno di portare in tavola un dolce perfetto per iniziare la giornata, magari insieme a pancake, muffin e crostate... per partire con dolcezza in compagnia della vostra dolce metà o di tutta la famiglia! 

Se amate i dolci con le gocce di cioccolato, non perdete questa torta o il nostro pan brioche al cioccolato! 


						
						

														INGREDIENTI
							
							                            
                                
    								
    									
    										
    										525
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    525
    					
    					    					    					
    					    Carboidrati
    					    g
    					    55.8
    					
    					    					    					
    					      di cui zuccheri
    					    g
    					    17.5
    					
    					    					    					
    					    Proteine
    					    g
    					    10
    					
    					    					    					
    					    Grassi
    					    g
    					    29.1
    					
    					    					    					
    					      di cui saturi
    					    g
    					    16.36
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    173
    					
    					    					    					
    					    Sodio
    					    mg
    					    233
    					
    					    				
    			
                            
													


						
														
							
														Ingredienti per 6 panini
							

							
								

																	Farina 00
								
								
								
																	300
									g
																

								

							
								

																	Uova
								
								
								(circa 2 medie a temperatura ambiente)
																	115
									g
																

								

							
								

																	Zucchero
								
								
								
																	25
									g
																

								

							
								

																	Lievito di birra fresco
								
								
								
																	8
									g
																

								

							
								

																	Burro
								
								
								(morbido)
																	135
									g
																

								

							
								

																	Sale fino
								
								
								
																	3
									g
																

								

							
								

																	Latte intero
								
								
								(a temperatura ambiente)
																	30
									g
																

								

							
								

																	Cioccolato fondente
								
								
								in pepite
																	125
									g
																

								

							
														
							
						
														
							
														per spennellare
							

							
								

																	Tuorli
								
								
								
																	1
									
																

								

							
								

																	Acqua
								
								
								
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i panini con gocce di cioccolato come prima cosa realizzate l'impasto. Versate la farina 00 nella ciotola di una planetaria dotata di foglia (o gancio), aggiungete lo zucchero 1, il lievito sbriciolato 2 e azionate la macchina. Unite anche le uova 3,
									

								

															

																		
																															
											
										
																														
																		il latte 4 e lasciatelo assorbire. A questo punto aggiungete anche un pezzetto di burro alla volta 5, il sale 6
									

								

															

																		
																															
											
										
																														
																		e non appena saranno ben assorbiti versate le pepite di cioccolato 7. Quando avrete ottenuto un composto uniforme 8, trasferitelo su un piano e lavoratelo ancora pochi secondi 9.
									

								

															

																		
																															
											
										
																														
																		Pirlatelo in modo da formare una palla 10 e trasferite in una ciotola. Coprite con pellicola 11 e lasciate lievitare per 2 ore ad una temperatura compresa tra i 26 e i 28°. Potete lasciar lievitare l'impasto anche in forno spento con la luce accesa. Quando sarà raddoppiato di volume 12
									

								

															

																		
																															
											
										
																														
																		trasferitelo su una spianatoia e formate un filoncino 13. Da questo dovrete ricavare 6 pezzi da 120 g 14. Modellate ciascuna porzione di impasto in modo da creare un piccolo filoncino 15. 
									

								

															

																		
																															
											
										
																														
																		Trasferite all'interno di una teglia, lasciando un po' di spazio tra i panini 16. Lasciate lievitare ancora per 30 minuti 17. Adesso sbattete il tuorlo con l'acqua 18
									

								

															

																		
																															
											
										
																														
																		e utilizzatelo per spennellare la superficie dei panini 19. Quando avrete ricoperto l'intera superficie 20 potrete cuocerli in forno statico preriscaldato a 170° per 30 minuti. Sfornate 21 e lasciate intiepidire prima di servirli. 
									

								

							
					    