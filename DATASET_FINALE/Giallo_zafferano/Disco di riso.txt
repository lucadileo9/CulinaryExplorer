Difficoltà: Facile
Non sempre, ma a volte capita che avanzi un po’ di risotto in pentola che diventa oggetto di appetitosi esperimenti culinari. Saltato in padella, cotto al forno oppure come base per realizzare delle deliziose crocchette, non si contano le idee per riutilizzare questa pietanza rendendola un perfetto salvacena! Al lungo elenco aggiungiamo oggi una sfiziosa preparazione: il disco di riso al forno, un piatto ricco e sostanzioso, da servire a fette come una torta. Dorato e piacevolmente croccante in superficie, questo disco custodisce un ghiotto ripieno di piselli e pancetta da scoprire al primo morso!


						
						

														INGREDIENTI
							
							                            
                                
    								
    									
    										
    										538
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    538
    					
    					    					    					
    					    Carboidrati
    					    g
    					    43.2
    					
    					    					    					
    					      di cui zuccheri
    					    g
    					    3.2
    					
    					    					    					
    					    Proteine
    					    g
    					    17.8
    					
    					    					    					
    					    Grassi
    					    g
    					    32.3
    					
    					    					    					
    					      di cui saturi
    					    g
    					    15.89
    					
    					    					    					
    					    Fibre
    					    g
    					    3.2
    					
    					    					    					
    					    Colesterolo
    					    mg
    					    84
    					
    					    					    					
    					    Sodio
    					    mg
    					    1194
    					
    					    				
    			
                            
													


						
														
							
														Ingredienti per un disco di 20 cm
							

							
								

																	Risotto allo zafferano
								
								
								
																	650
									g
																

								

							
								

																	Pancetta affumicata
								
								
								
																	80
									g
																

								

							
								

																	Pisellini
								
								
								
																	80
									g
																

								

							
								

																	Caciocavallo
								
								
								
																	40
									g
																

								

							
								

																	Origano
								
								
								
																	
									q.b.
																

								

							
								

																	Pangrattato
								
								
								
																	10
									g
																

								

							
								

																	Parmigiano Reggiano DOP
								
								
								
																	20
									g
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														per rivestire lo stampo
							

							
								

																	Burro
								
								
								
																	
									q.b.
																

								

							
								

																	Pangrattato
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il disco di riso per prima cosa tagliate a fette il caciocavallo 1 e poi riducetelo a cubetti 2. In una padella ben calda versate la pancetta 3 e rosolatela per 3 minuti a fuoco vivace senza aggiungere altri grassi.
									

								

															

																		
																															
											
										
																														
																		Aggiungete quindi i piselli 4 e saltateli per altri 3 minuti, quindi spegnete il fuoco e tenete da parte 5. Spennellate con il burro il bordo interno di un anello da pasticceria del diametro di 20 cm 6
									

								

															

																		
																															
											
										
																														
																		Poi spolverizzate con il pangrattato 7 e posizionate l’anello su una teglia rivestita con carta forno. Versate all’interno 400 g di risotto giallo avanzato 8, compattando bene con il dorso di un cucchiaio. Farcite con il caciocavallo 9
									

								

															

																		
																															
											
										
																														
																		e i piselli saltati con la pancetta 10. Aromatizzate con l’origano fresco 11 e ricoprite nuovamente con il risotto avanzato 12.
									

								

															

																		
																															
											
										
																														
																		Pressate bene la superficie con il dorso di un cucchiaio 13 e ricoprite con il parmigiano 14 e il pangrattato 15.
									

								

															

																		
																															
											
										
																														
																		Per finire condite con un filo di olio 16 e cuocete in forno preriscaldato in modalità ventilata a 220° per i primi 5 minuti, poi proseguite per altri 3 minuti in modalità grill. A cottura ultimata sfornate il disco di riso che dovrà risultare ben dorata in superficie 17. Lasciate intiepidire e poi sfilate l’anello e servite il vostro disco di riso 18.
									

								

							
					    