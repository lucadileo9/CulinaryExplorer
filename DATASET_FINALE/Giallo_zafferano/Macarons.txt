Difficoltà: Difficile
Morbide ed eleganti meringhe dalla golosa farcitura, i macarons sono capaci di mettere alla prova anche i migliori pasticceri. Le insidie possono essere tante, ma oggi nella nostra cucina, insieme allo chef Roberto Rinaldini vi sveleremo tutti i segreti per prepararli! Questi deliziosi e raffinati pasticcini, tipici della tradizione culinaria francese, sono un vero piacere per il palato e sono realizzati con un composto a base di albumi, farina di mandorle e zucchero. Il vero segreto per ottenere un ottimo macaron è fare in modo che non si riconosca il confine tra la farcitura e il guscio. In questa ricetta vi proponiamo i più classici, guarniti con una ganache al cioccolato bianco, ma potrete scegliere di colorarli e farcirli come più preferite, mantenendo una delle tipicità di questi pasticcini chic: il contrasto cromatico tra la crema interna e il guscio esterno! Provate anche tutte le varianti più originali dei macarons come quelli alla crema al mascarpone e ribes o la versione al caramello salato.  E per un raffinato aperitivo, non possono mancare i macarons salati al salmone e aneto!


						
						

														INGREDIENTI
							
							                            
                                
    								
    									
    										
    										78
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    78
    					
    					    					    					
    					    Carboidrati
    					    g
    					    9.8
    					
    					    					    					
    					      di cui zuccheri
    					    g
    					    9.8
    					
    					    					    					
    					    Proteine
    					    g
    					    1.2
    					
    					    					    					
    					    Grassi
    					    g
    					    3.8
    					
    					    					    					
    					      di cui saturi
    					    g
    					    1.37
    					
    					    					    					
    					    Fibre
    					    g
    					    0.5
    					
    					    					    					
    					    Colesterolo
    					    mg
    					    3
    					
    					    					    					
    					    Sodio
    					    mg
    					    10
    					
    					    				
    			
                            
													


						
														
							
														Ingredienti per 40 macarons
							

							
								

																	Farina di mandorle
								
								
								a grana fine
																	125
									g
																

								

							
								

																	Zucchero a velo
								
								
								
																	125
									g
																

								

							
								

																	Albumi
								
								
								(alla temperatura di 20°)
																	87,5
									g
																

								

							
								

																	Zucchero
								
								
								
																	135
									g
																

								

							
								

																	Acqua
								
								
								
																	32
									g
																

								

							
														
							
						
														
							
														per la ganache
							

							
								

																	Panna fresca liquida
								
								
								
																	90
									g
																

								

							
								

																	Cioccolato bianco
								
								
								
																	180
									g
																

								

							
								

																	Burro
								
								
								a pomata
																	12
									g
																

								

							
								

																	Baccello di vaniglia
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i macarons, è preferibile che gli albumi siano "invecchiati" ovvero separati dai tuorli un giorno prima e conservati in frigo, in una ciotola coperti  con pellicola con dei tagli, per far uscire l'umidità. Poi dovranno essere usati a temperatura ambiente. Per realizzare i gusci versate in una ciotola lo zucchero a velo e la farina di mandorle 1. La farina di mandorle deve essere a grana molto fine, se non dovesse esserlo potete setacciarla 1-2 volte. Mescolate le due polveri con una frusta o un cucchiaio 2. Questi due elementi insieme formereranno il tpt, in francese tant-puor-tant, ovvero zucchero a velo e farina di mandorle usati in parti uguali. Inserite all'interno del tpt soltanto 45 g della dose di albumi (alla temperatura di 20°) 3. 
									

								

															

																		
																															
											
										
																														
																		Mescolate con una frusta 4, fino ad ottenere una consistenza cremosa e priva di grumi 5. Tenete da parte e passate a realizzare lo sciroppo. In un pentolino versate prima l'acqua 6, 
									

								

															

																		
																															
											
										
																														
																		poi lo zucchero semolato 7 e scaldatelo a fiamma alta. Versate i 42,5 g di albumi rimasti nella ciotola di una planetaria e azionatela solo quando lo sciroppo inizierà a bollire. Non appena lo sciroppo raggiungerà la temperatura di 118° 8, diminuite la velocità della planetaria e versatelo a filo sopra l'albume montato 9. 
									

								

															

																		
																															
											
										
																														
																		Continuate a montare, fino a che il composto non avrà raggiunto i 50°. L'albume dovrà risultare stabile e lucido 10. Incorporate ora l'albume alla prima massa, per farlo prelevatene 1/3 ed aggiungetelo al composto di mandorle 11. Mescolate delicatamente dal basso verso l'alto. Incorporate quindi l'albume rimasto in altre 2 volte 12. Questa è una regola che vale per tutte le ricette, la massa più morbida, va sempre incorporata a quella più dura. 
									

								

															

																		
																															
											
										
																														
																		Quando avrete incorporato tutto l'albume procedete con il vero e proprio macaronage, dunque mescolate con energia per dare alla massa una struttura elastica e lucida. La massa dovrà filare e rimanere sulla spatola 13. Tasferite il composto all'interno della sac-à-poche dotata di bocchetta liscia da 12 mm 14. Spremete, quindi, il composto realizzando dei mucchieti larghi circa 2,5 cm, cercando di farli tutti della stessa dimensione e distanziandoli tra loro 15.  
									

								

															

																		
																															
											
										
																														
																		Dopo aver realizzato tutti i mucchietti 16 cuocete i vostri gusci in forno statico a 150° per circa 15-18 minuti. Questo varia da quante teglie cuocerete in forno e dal tipo di vostro forno. Mentre i macarons cuociono occupatevi di realizzare la ganache al cioccolato bianco, quindi come prima cosa tritatelo finemente 17 e trasferitelo in un contenitore piuttosto stretto, ma dai bordi alti per favorire l'emulsione e non far entrare aria all'interno . In un pentolino versate la panna liquida e aggiungete i semi del baccello di vaniglia 18. 
									

								

															

																		
																															
											
										
																														
																		Portate la panna ad ebollizione e non appena inizierà a bollire versatene 1/3 nel contenitore con il cioccolato 19. Iniziate ad emulsionare con un mixer ad immersione 20 e aggiungete ancora metà della panna 21. 
									

								

															

																		
																															
											
										
																														
																		Emulsionate e aggiungete la panna rimasta. Una volta ottenuta una ganache liscia, aggiungete il burro a pomata 22 ed emulsionate ancora una volta con il minipimer 23. A questo punto trasferite in una pirofila bassa 24, 
									

								

															

																		
																															
											
										
																														
																		coprite con pellicola a contatto 25 e lasciate cristallizzare in frigorifero per 2 ore a 4°. Non appena i gusci dei macaron saranno cotti sfornateli 36 e lasciateli raffreddare completamente. Trascorse le 2 ore trasferite la ganache all'interno di un sac-à-poche dotato di bocchetta liscia da 10 mm. Girate solo la metà dei macaron, in modo che quello vicino rimarrà girato al contrario 27. 
									

								

															

																		
																															
											
										
																														
																		Farcite con la ganache i gusci appena girati 28. Il ripieno dovrà essere abbondante e pesare circa 1/3 del macarons. Chiudete sovrapponendo il corrispettivo guscio alla ganache 29. Trasferite su un vassoio e lasciate riposare in frigorifero per almeno 6 ore coperti con pellicola, prima di servire i vostri macarons 30. 
									

								

							
					    