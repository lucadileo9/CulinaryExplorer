Difficoltà: Facile
La cucina italiana è fatta soprattutto di grandi classici, specialmente se parliamo del pranzo della domenica, momento in cui la famiglia si riunisce intorno al tavolo a gustare tanti deliziosi piatti da quelli facili a quelli più elaborati. Sono esempi della nostra tradizione ricette come lo spezzatino con piselli o lo spezzatino di vitello con patate, così questa volta abbiamo deciso di unire gli ingredienti e aggiungere un pizzico di peperoncino per preparare un ottimo spezzatino al sugo piccante con piselli e patate. Questa prelibatezza può essere servita come secondo piatto, dal momento che è presente anche la verdura, ma non è detto che con l’aggiunta di riso in bianco non possa trasformarsi in un piatto unico ricco e nutriente. Preparate questo spezzatino al sugo piccante con piselli e patate per gustare in compagnia dei vostri cari un piatto succulento e ricco!


												
						
						

														INGREDIENTI
							
							                            
                                
    								
    									
    										
    										330
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    330
    					
    					    					    					
    					    Carboidrati
    					    g
    					    17.8
    					
    					    					    					
    					      di cui zuccheri
    					    g
    					    5.5
    					
    					    					    					
    					    Proteine
    					    g
    					    39.7
    					
    					    					    					
    					    Grassi
    					    g
    					    11.1
    					
    					    					    					
    					      di cui saturi
    					    g
    					    2.63
    					
    					    					    					
    					    Fibre
    					    g
    					    5.5
    					
    					    					    					
    					    Colesterolo
    					    mg
    					    114
    					
    					    					    					
    					    Sodio
    					    mg
    					    450
    					
    					    				
    			
                            
													


						
							
							

							
								

																	Vitello
								
								
								polpa
																	650
									g
																

								

							
								

																	Patate
								
								
								
																	300
									g
																

								

							
								

																	Piselli surgelati
								
								
								
																	150
									g
																

								

							
								

																	Passata di pomodoro
								
								
								
																	500
									g
																

								

							
								

																	Acqua
								
								
								
																	200
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Peperoncino in polvere
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare lo spezzatino al sugo piccante con piselli e patate cominciate eliminando dalla polpa di vitello il grasso presente sui tendini 1, quindi con una lama ben affilata staccate il grasso in eccesso dai tessuti 2. Tagliate in tre parti la polpa 3: in questo caso potreste sistemare il pezzo di carne sul tagliere nel senso della lunghezza.
									

								

															

																		
																															
											
										
																														
																		Tagliate poi nel senso opposto (quello orizzontale), per ottenere dei cubetti di circa 2,5 cm 4. Lavate sotto abbondante acqua corrente le patate, asciugatele, pelatele 5 dopodiché tagliatele a tocchetti 6 esattamente come avete fatto con la polpa di vitello.
									

								

															

																		
																															
											
										
																														
																		Tenete da parte i tocchetti di patate 7 e fate scaldare l’olio in una casseruola capiente 8; non appena l'olio sarà ben caldo, versate i bocconcini di carne 9.
									

								

															

																		
																															
											
										
																														
																		Fate rosolare i pezzetti di carne a fiamma viva prima da un lato e poi dall’altro 10, rigirandoli con delle pinze da cucina per una cottura uniforme, così eviterete che i rebbi della forchetta possano forare la carne facendo fuoriuscire i succhi. Quando i bocconcini saranno ben scottati, aggiungete le patate tagliate 11 poi la passata di pomodoro 12
									

								

															

																		
																															
											
										
																														
																		e infine versate l’acqua per prolungare la cottura 13. A questo punto coprite con un coperchio, abbassate la fiamma e cuocete per 1 ora e 30 minuti 14. Trascorso il tempo necessario, aggiungete anche il peperoncino in polvere 15
									

								

															

																		
																															
											
										
																														
																		poi i piselli surgelati 16 e lasciate cuocere per altri 20 minuti, mescolando di tanto in tanto 17. Aggiustate di sale ed eventualmente di pepe, infine servite il vostro spezzatino al sugo piccante con piselli e patate ben caldo 18.
									

								

							
					    