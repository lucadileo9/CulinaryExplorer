Difficoltà: Facile
Irresistibili, morbide, scioglievoli: sono le caramelle mou, le classiche con incarto trasparente e la consistenza burrosa. Il loro paese d'origine è l’Inghilterra, dove le troverete con il nome Toffee, ma si sono rapidamente diffuse innumerevoli varianti. Zucchero, panna, burro e cioccolato al latte si fondono in un gusto unico e intenso seppur racchiuso in un dolcetto di piccole dimensioni, che vi avvolgerà completamente. Ogni occasione è perfetta per gustare queste caramelle, da un compleanno a una festività, da una sorpresa alla quotidianità.
Disporre le mou assieme ad altre piccole dolcezze come mandorle pralinate, caramelle o cioccolatini su un vassoio, magari all'ingresso di casa, conferirà un'atmosfera allegra e accogliente!


												
						
						

														INGREDIENTI
							
													


						
							
														Ingredienti per 50 caramelle mou
							

							
								

																	Cioccolato al latte
								
								
								
																	100
									g
																

								

							
								

																	Zucchero
								
								
								
																	200
									g
																

								

							
								

																	Panna fresca liquida
								
								
								
																	200
									g
																

								

							
								

																	Burro
								
								
								
																	15
									g
																

								

							
								

																	Sciroppo di glucosio
								
								
								
																	200
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le caramelle mou tritate il cioccolato al latte 1, poi in un pentolino antiaderente versate il glucosio 2 e lo zucchero 3, accendete il fuoco e mescolate dolcemente.
									

								

															

																		
																															
											
										
																														
																		Quando il composto avrà raggiunto il bollore versate la panna 4 e iniziate a stemperare con una frusta a mano 5. Con l’aiuto di un termometro da cucina, verificate che la temperatura del composto raggiunga 118° 6.
									

								

															

																		
																															
											
										
																														
																		Appena il composto sarà arrivato alla temperatura necessaria, aggiungete il cioccolato al latte tritato in precedenza 7 e il burro 8. Con la frusta a mano, amalgamate accuratamente tutti gli ingredienti per ottenere un composto omogeneo e liscio 9.
									

								

															

																		
																															
											
										
																														
																		Ponete su una teglia foderata con carta acetata (o carta da forno) 3 coppapasta quadrati 8x8 cm e riempite ciascuno con il composto, aiutandovi con un mestolo 10. Ponete a questo punto la teglia in frigorifero per 3 o 4 ore, perchè il composto si solidifichi. Trascorso questo tempo, trasferite le formine di mou su un tagliere 11 e con delicatezza rimuovete lo stampo. Tagliate il composto prima in losanghe 12,
									

								

															

																		
																															
											
										
																														
																		poi realizzate dei quadrotti, che abbiano il peso di circa 10 g ciascuno 13. Dopo averle incartate singolarmente con carta acetata 14, le caramelle mou saranno pronte per essere gustate 15
									

								

							
					    