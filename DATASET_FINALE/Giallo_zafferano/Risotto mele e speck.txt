Difficoltà: Facile
In montagna, si sa, tutto assume un gusto più buono! Pensate all'Alto Adige, dove si trovano prodotti di ottima qualità come lo Speck. Di certo molto è dovuto all'aria pura e alle lavorazioni ancora artigianali che donano un sapore inconfondibile a questo prodotto tipico! Noi abbiamo scelto di utilizzarlo per realizzare un primo piatto veramente speciale: il risotto mele e Speck! Una preparazione molto delicata, un abbinamento insolito, dove la dolcezza delle mele viene esaltata dal sapore deciso dello Speck leggermente affumicato e stagionato all'aria aperta, un contrasto ben bilanciato che abbiamo già apprezzato nella versione con la zucca. Il risotto mele e Speck, con la sua cremosità, è un primo piatto di sicuro successo anche per i palati più esigenti.


												
						
						

														INGREDIENTI
							
							                            
                                
    								
    									
    										
    										614
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    614
    					
    					    					    					
    					    Carboidrati
    					    g
    					    82.6
    					
    					    					    					
    					      di cui zuccheri
    					    g
    					    12.6
    					
    					    					    					
    					    Proteine
    					    g
    					    18.9
    					
    					    					    					
    					    Grassi
    					    g
    					    21.3
    					
    					    					    					
    					      di cui saturi
    					    g
    					    10.4
    					
    					    					    					
    					    Fibre
    					    g
    					    4.1
    					
    					    					    					
    					    Colesterolo
    					    mg
    					    70
    					
    					    					    					
    					    Sodio
    					    mg
    					    635
    					
    					    				
    			
                            
													


						
							
							

							
								

																	Riso Carnaroli
								
								
								
																	320
									g
																

								

							
								

																	Mele Golden
								
								
								
																	2
									
																

								

							
								

																	Speck
								
								
								
																	120
									g
																

								

							
								

																	Scalogno
								
								
								
																	1
									
																

								

							
								

																	Brodo vegetale
								
								
								
																	
									q.b.
																

								

							
								

																	Vino bianco secco
								
								
								
																	100
									g
																

								

							
								

																	Burro
								
								
								
																	50
									g
																

								

							
								

																	Parmigiano Reggiano DOP
								
								
								
																	50
									g
																

								

							
								

																	Pepe nero
								
								
								
																	
									q.b.
																

								

							
								

																	Limoni
								
								
								
																	½
									
																

								

							
								

																	Rosmarino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto mele e speck come prima cosa preparate il brodo vegetale e mantenetelo in caldo. Poi tagliate delle fette di speck spesse un paio di cm, eliminate la cotenna 1, e contro fibra ricavate prima dei bastoncini 2 e in ultimo dei cubetti 3. 
									

								

															

																		
																															
											
										
																														
																		A questo punto passate alle mele, tagliatele prima in 4, poi sbucciatele 4 e ricavate dei cubetti grandi quanto quelli dello speck 5. Per evitare che anneriscano tuffateli man mano in acqua acidulata 6. 
									

								

															

																		
																															
											
										
																														
																		Poi occupatevi del soffritto. Tritate finemente lo scalogno 7 e versatelo in un tegame dove avrete messo a fondere già metà della dose di burro 8, l'altra servirà per mantecare il risotto successivamente. Lasciate appassire leggermente lo scalogno, mescolate spesso e ci vorranno circa 5 minuti (potete bagnare con un mestolo di brodo caldo). Dopo di che versate il riso all'interno 9. 
									

								

															

																		
																															
											
										
																														
																		Tostatelo per pochi minuti, sempre mescolando, poi sfumate con il vino bianco 10. Aspettate che l'alcol sia completamente evaporato e iniziate a bagnare il riso con il brodo caldo 11 e continuando a farlo solo al bisogno. In un altro tegame ben caldo versate un filo d'olio 12. 
									

								

															

																		
																															
											
										
																														
																		Aggiungete poi sia lo speck 13, che le mele 14 e saltatele a fiamma alta e rosolatele. Quando mancheranno circa 3 minuti di cottura al risotto versate mele e speck all'interno 15, pepate a piacere.
									

								

															

																		
																															
											
										
																														
																		Non appena il riso sarà cotto spegnete il fuoco e aggiungete la dose di burro avanzata 16 e il Parmigiano, spolverizzandolo su tutta la superficie 17. Coprite con un coperchio 18, aspettate 1 minuto 
									

								

															

																		
																															
											
										
																														
																		e mantecate il risotto all'onda, mescolate delicatamente e scuotete la padella per concludere la mantecatura (19-20). Il vostro risotto alle mele e speck è pronto, guarnite con qualche aghetto di rosmarino e servite 21. 
									

								

							
					    