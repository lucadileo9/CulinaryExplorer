Difficoltà: Facile
Per la prossima serata a cena con amici, sorprendete tutti con un antipasto vegetariano croccante e sfizioso: i triangolini ai carciofi e quartirolo! Il fragrante involucro di pasta fillo rivelerà al primo morso un gustoso ripieno a base di verdure e formaggio, molto veloce da preparare. Abbinati a una semplice salsa agrodolce, i triangolini ai carciofi e quartirolo daranno un tocco originale all’ora dell’aperitivo… scoprite come realizzarli seguendo la ricetta passo passo e raccontateci se i vostri amici li hanno apprezzati!


						
						

														INGREDIENTI
							
													


						
														
							
														Ingredienti per 12 triangolini
							

							
								

																	Pasta fillo
								
								
								(8 fogli)
																	160
									g
																

								

							
								

																	Carciofi
								
								
								surgelati
																	300
									g
																

								

							
								

																	Quartirolo Lombardo
								
								
								
																	150
									g
																

								

							
								

																	Aglio
								
								
								
																	2
									spicchi
																

								

							
								

																	Prezzemolo
								
								
								
																	1
									ciuffo
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per spennellare
							

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per la salsa agrodolce
							

							
								

																	Aceto di mele
								
								
								
																	100
									g
																

								

							
								

																	Zucchero
								
								
								
																	100
									g
																

								

							
								

																	Acqua
								
								
								
																	50
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i triangolini ai carciofi e quartirolo, iniziate dalla preparazione del ripieno: fate soffriggere 2 spicchi di aglio schiacciati in una padella antiaderente con un filo d’olio, poi alzate la fiamma e versate i carciofi 1. Coprite con un coperchio e cuocete a fuoco medio-alto per circa 10 minuti 2. Nel frattempo tagliate il quartirolo a cubetti di circa 1 cm 3.
									

								

															

																		
																																											
											
										
																						
											
										
																						
											
										
																																										
																		Quando i carciofi saranno dorati 4, abbassate la fiamma e cuocete ancora per qualche minuto, poi salate e pepate 5. Tagliate i carciofi grossolanamente 6 e trasferiteli in una ciotola.
									

								

															

																		
																																											
											
										
																						
											
										
																						
											
										
																																										
																		Aggiungete il prezzemolo tritato 7 e i cubetti di quartirolo 8. Mescolate bene 9 e aggiustate eventualmente di sale e pepe, se necessario.
									

								

															

																		
																																											
											
										
																						
											
										
																						
											
										
																																										
																		Tenete da parte il ripieno e passate alla salsa agrodolce: versate l’aceto e l’acqua in un pentolino 10, aggiungete lo zucchero 11 e fate ridurre a fuoco medio fino a raggiungere una consistenza simile a quella del miele 12.
									

								

															

																		
																																											
											
										
																						
											
										
																						
											
										
																																										
																		Siete pronti per realizzare i triangolini: degli 8 fogli di pasta fillo indicati, prendetene uno, adagiatelo sul piano di lavoro e spennellatelo interamente con olio evo 13. Adagiatene sopra un altro 14 e fateli combaciare perfettamente, pressando perché aderiscano bene 15.
									

								

															

																		
																																											
											
										
																						
											
										
																						
											
										
																																										
																		Spennellate con olio anche il secondo foglio 16, quindi capovolgete i due fogli uniti 17, in modo da spennellare anche la base. Avete completato il primo pezzo composto da due fogli di pasta fillo: procedete così a coppie anche per gli altri, così da ottenere 4 pezzi in tutto. Utilizzando una rotella tagliapasta dividete ciascuno di questi fogli doppi in 3 strisce da 5x30 cm, per il verso della lunghezza 18: in totale avrete 12 rettangoli. 
									

								

															

																		
																																											
											
										
																						
											
										
																						
											
										
																																										
																		Aggiungete un cucchiaio scarso di ripieno su un angolo del primo rettangolo 19 e ripiegate a formare un triangolo 20, poi continuate a ripiegare in questo modo fino ad arrivare all’altra estremità della striscia 21.
									

								

															

																		
																																											
											
										
																						
											
										
																						
											
										
																																										
																		Sistemate man mano i triangolini ottenuti su una teglia foderata con carta forno 22. Cuocete in forno ventilato preriscaldato a 180° per 15 minuti. Quando saranno belli dorati, sfornate 23 e servite i triangolini ai carciofi e quartirolo accompagnati con la salsa agrodolce 24!
									

								

							
					    