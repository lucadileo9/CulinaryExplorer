Difficoltà: Facile
Oggi abbiamo in serbo per voi una ricetta di cui non potrete più fare a meno quando vorrete presentare ai vostri ospiti per una cena a base di pesce: branzino al cartoccio con agrumi e melograno! La cottura al cartoccio è perfetta per lasciare le carni delicate del branzino morbide e succose. Ma come rendere una preparazione così semplice veramente sfiziosa? Abbiamo scelto di osare un pò, arricchendola con arancia e melograno! Un’accoppiata vincente che rilascerà piacevoli note agrumate al branzino. Quando porterete in tavola il vostro branzino al cartoccio con agrumi e melograno lascerete tutti senza parole per l’originalità della preparazione e l’accostamento curioso, ma perfettamente bilanciato e saporito, di questi ingredienti! Concludete la cena con un fantastico sorbetto autunnale, come quello alle nocciole! 


												
						
						

														INGREDIENTI
							
							                            
                                
    								
    									
    										
    										178
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    178
    					
    					    					    					
    					    Carboidrati
    					    g
    					    6
    					
    					    					    					
    					      di cui zuccheri
    					    g
    					    6
    					
    					    					    					
    					    Proteine
    					    g
    					    31.5
    					
    					    					    					
    					    Grassi
    					    g
    					    3.1
    					
    					    					    					
    					      di cui saturi
    					    g
    					    0.73
    					
    					    					    					
    					    Fibre
    					    g
    					    1.2
    					
    					    					    					
    					    Colesterolo
    					    mg
    					    90
    					
    					    					    					
    					    Sodio
    					    mg
    					    427
    					
    					    				
    			
                            
													


						
							
							

							
								

																	Branzino (spigola)
								
								
								(2 pesci) 
																	1400
									g
																

								

							
								

																	Arance
								
								
								
																	100
									g
																

								

							
								

																	Melagrana
								
								
								(i chicchi)
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Maggiorana
								
								
								
																	4
									rametti
																

								

							
								

																	Timo
								
								
								
																	4
									rametti
																

								

							
								

																	Aglio
								
								
								
																	1
									spicchio
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il branzino al cartoccio con agrumi e melagrano iniziate dalla pulizia del pesce: con un coltello dalla lama affilata oppure con l’apposito attrezzo desquamatore togliete le squame al pesce riposto nel lavello (per evitare lo spargimento delle squame) 1: passatelo dalla coda fino alla testa più volte fino a che le squame non saranno totalmente eliminate. Trasferite quindi il branzino su un tagliere per eviscerarlo: effettuate un’incisione lungo tutto il dorso dell’animale dalla coda fino alla testa, aiutandovi con un coltello: fate passare la lama a destra e sinistra della lisca centrale in modo tale da staccare le carni lateralmente 2. Fate molta attenzione a non staccare totalmente i filetti dal pesce: il ventre non dovrà essere inciso per consentire al pesce di aprirsi leggermente come fosse un libro. A questo punto effettuate dei tagli con delle forbici alla lisca sia dal lato della coda che della testa 3 in modo tale da poterla estrarre.
									

								

															

																		
																															
											
										
																														
																		Tiratela leggermente verso l’esterno per asportarla 4: con essa dovrete levare anche le viscere interne del branzino. Ora eliminate le branchie laterali tagliandole con le forbici 5. Sciacquate bene il branzino sotto abbondante acqua corrente avendo cura di lavarne l’interno per evitare che permanga il sapore amarognolo delle viscere e per eliminare i residui di sangue 6.
									

								

															

																		
																															
											
										
																														
																		Ripetete l’operazione per entrambi i branzini che disporrete sul piano di lavoro 7. A questo punto preparate l'arancia: sbucciatela avendo cura di eliminare anche la parte bianca più amarognola, poi affettate la polpa in modo tale da eliminare anche la sottile pellicina che racchiude gli spicchi 8. Tenetela da parte. Salate l’interno del pesce 9 e pepate.
									

								

															

																		
																															
											
										
																														
																		Cospargete la carne dei branzini con le foglioline di maggiorana e timo, accuratamente lavate e asciugate 10. Mondate l’aglio e dividetelo a metà: ponete le metà di spicchi nell'uno e nell'altro pesce 11, assieme agli spicchi di arancia 12.
									

								

															

																		
																															
											
										
																														
																		Dividete tra i due filetti anche i chicci di melagrana, sempre all'interno del pesce 13: il branzino è ora pronto per essere cucinato 14. Adagiate il branzino su un foglio di carta da forno e chiudetelo all’interno, arrotolandone le estremità per fissare la carta forno 15.
									

								

															

																		
																															
											
										
																														
																		Adagiate il pesce su un foglio di carta di alluminio e richiudete nuovamente il branzino dentro di essa, sigillando nuovamente bene le estremità per evitare che si aprano in cottura 16: infornate in forno statico preriscaldato a 200°C per 25 minuti (se non disponete di un forno statico optate per una cottura in forno ventilato preriscaldato a 180°C per 15 minuti). Il vostro branzino al cartoccio con agrumi e melagrana è ora pronto per essere portato in tavola e gustato 18!
									

								

							
					    