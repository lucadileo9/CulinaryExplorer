Difficoltà: Media
Pane e panelle, come gli spitini palermitani, le arancine o le ravazzate sono un tipico street food di Palermo. Si tratta di gustose frittelline di farina di ceci servite in un morbido panino, anche assieme ai cazzilli. Si possono acquistare in chioschi o rosticcerie specializzate, una delle quali è l'Antica Panelleria da Nino. Francesco Lelio, titolare della Panelleria, ci mostra sia il procedimento casalingo che quello tradizionale in cui le panelle prendevano forma, prima di essere fritte, su tavolette di legno intagliate. Una volta pronte, prendendo quelle impronte, le panelle assumevano quasi le sembianze di pesci. Chi non aveva soldi per acquistare il pesce, friggeva le panelle nello stesso olio di frittura utilizzato per friggere il pesce, in modo da far mangiare alla propria famiglia qualcosa che almeno ricordasse il gusto del pesce! Scoprite come realizzare in casa questo classico cibo da strada di Palermo, seguendo consigli e procedimento e scegliete se gustarle da sole oppure, cinque alla volta, in un morbido panino!


						
						

														INGREDIENTI
							
							                            
                                
    								
    									
    										
    										452
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    452
    					
    					    					    					
    					    Carboidrati
    					    g
    					    53
    					
    					    					    					
    					      di cui zuccheri
    					    g
    					    3.4
    					
    					    					    					
    					    Proteine
    					    g
    					    17.2
    					
    					    					    					
    					    Grassi
    					    g
    					    19
    					
    					    					    					
    					      di cui saturi
    					    g
    					    2.9
    					
    					    					    					
    					    Fibre
    					    g
    					    4.4
    					
    					    					    					
    					    Colesterolo
    					    mg
    					    9.4
    					
    					    					    					
    					    Sodio
    					    mg
    					    577
    					
    					    				
    			
                            
													


						
														
							
														Ingredienti per circa 40 panelle
							

							
								

																	Farina di ceci
								
								
								
																	500
									g
																

								

							
								

																	Acqua
								
								
								circa
																	1,4
									l
																

								

							
								

																	Sale fino
								
								
								
																	20
									g
																

								

							
								

																	Prezzemolo
								
								
								
																	1
									ciuffo
																

								

							
								

																	Olio di semi
								
								
								(per friggere)
																	
									q.b.
																

								

							
														
							
						
														
							
														per servire le panelle (facoltativo)
							

							
								

																	Pane
								
								
								(vastedda siciliana, o pane molto morbido con i semi)
																	8
									
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le panelle come prima cosa versate la farina di ceci in una pentola capiente. Aggiungete il sale 1 e mescolate le polveri a secco. Ora versate l'acqua a filo, tenendone indietro una dose 2 e iniziate a mescolare con una frusta 3, in modo che no si creino grumi. Mescolate dal centro verso l'esterno.
									

								

															

																		
																																											
											
										
																						
											
										
																						
											
										
																																										
																		Versate lentamente l'acqua rimasta 4, continuando sempre a mescolare 5. La consistenza in questo momento dovrà essere piuttosto liquida, ma sollevando il composto con un cucchiaio dovrà fare "il filo". Tritate  il prezzemolo grossolanamente: le foglie dovranno restare quasi intere 6.
									

								

															

																		
																																											
											
										
																						
											
										
																						
											
										
																																										
																		Ponete sul fuoco il tegame e mescolate di continuo 7, quando inizierà ad addensarsi la farina, inizierà la vera e propria cottura, bisognerà mescolare con più energia. Ci vorranno circa 30 minuti perchè si arrivi al giusto grado di consistenza. A quel punto aggiungete il prezzemolo 8 e mescolate ancora per distribuirlo uniformemente 9.
									

								

															

																		
																																											
											
										
																						
											
										
																						
											
										
																																										
																		Una volta ottenuto un composto omogeneo spegnete il fuoco 10. Prelevate un po' di impasto e utilizzando una spatola stendetelo su un piano di marmo, sino ad ottenere uno spessore di 4-5 mm 11. Lasciate raffreddare leggermente, in questo modo sarà più semplice. Rifilate i bordi utilizzando un coltello o un tarocco 12.
									

								

															

																		
																																											
											
										
																						
											
										
																						
											
										
																																										
																		Cercate di ottenere un rettangolo preciso alto circa 5 cm 13. Da questo ricavate quindi dei rettangolini larghi circa 10 cm 14. Ripetete quest'operazione stendendo di fianco altro impasto e realizzate così altre panelle 15. Con queste dosi ne otterrete circa 40.
									

								

															

																		
																																											
											
										
																						
											
										
																						
											
										
																																										
																		Scaldate abbondante olio in un tegame. Immergete poche panelle per volta 16 e cuocetele fino a che non saranno dorate, girandole su entrambi i lati. Ci vorranno circa 3 minuti. In questo modo si formerà la classica "camicia" e risulteranno croccanti all'esterno e morbide dentro. Scolatele 17 e trasferitele su carta assorbente 18.
									

								

															

																		
																																											
											
										
																						
											
										
																						
											
										
																																										
																		Proseguite in questo modo la cottura 19. Una volta fritte le panelle potrete scegliere se gustarle da sole o se utilizzarle per farcire i panini 20. In questo caso consigliamo di inserire 5 panelle per ciascun panino. Ad ogni modo consigliamo di gustarle ben calde 21!
									

								

							
					    