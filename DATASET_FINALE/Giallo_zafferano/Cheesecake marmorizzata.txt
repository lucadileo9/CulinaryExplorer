Difficoltà: Facile
La cheesecake marmorizzata è una golosa ricetta che unisce la famosa torta al formaggio americana con la classica ciambella marmorizzata dal doppio impasto di vaniglia e cioccolato, che viene mescolato appena per creare il tipico effetto marmoreo, da cui prende il nome la preparazione.
La cheesecake marmorizzata è un dessert raffinato e di grande effetto scenografico grazie alla presenza di due golose creme a base di formaggio fresco spalmabile: una chiara vanigliata e una al cioccolato fondente.
Con pochi accorgimenti otterrete una torta zebrata perfetta, seguite la nostra ricetta per scoprirne tutti i trucchi!


						
						

														INGREDIENTI
							
							                            
                                
    								
    									
    										
    										590
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    590
    					
    					    					    					
    					    Carboidrati
    					    g
    					    54.3
    					
    					    					    					
    					      di cui zuccheri
    					    g
    					    44.5
    					
    					    					    					
    					    Proteine
    					    g
    					    8.2
    					
    					    					    					
    					    Grassi
    					    g
    					    37.8
    					
    					    					    					
    					      di cui saturi
    					    g
    					    22.25
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    133
    					
    					    					    					
    					    Sodio
    					    mg
    					    264
    					
    					    				
    			
                            
													


						
														
							
														Ingredienti per la base (per una tortiera da 22 cm)
							

							
								

																	Biscotti secchi
								
								
								
																	180
									g
																

								

							
								

																	Burro
								
								
								
																	100
									g
																

								

							
														
							
						
														
							
														per la crema alla vaniglia
							

							
								

																	Formaggio fresco spalmabile
								
								
								
																	500
									g
																

								

							
								

																	Zucchero
								
								
								
																	120
									g
																

								

							
								

																	Panna fresca liquida
								
								
								(più 2 cucchiai)
																	100
									ml
																

								

							
								

																	Gelatina in fogli
								
								
								
																	8
									g
																

								

							
								

																	Estratto di vaniglia
								
								
								
																	1
									cucchiaino
																

								

							
														
							
						
														
							
														per la crema al cioccolato
							

							
								

																	Cioccolato fondente
								
								
								
																	150
									g
																

								

							
								

																	Formaggio fresco spalmabile
								
								
								
																	150
									g
																

								

							
								

																	Zucchero a velo
								
								
								
																	50
									g
																

								

							
								

																	Tuorli
								
								
								
																	1
									
																

								

							
								

																	Gelatina in fogli
								
								
								
																	5
									g
																

								

							
								

																	Panna fresca liquida
								
								
								
																	2
									cucchiai
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la cheesecake marmorizzata iniziate predisponendo il fondo: mettete i biscotti secchi nel mixer 1, quindi sminuzzateli finemente. Ponete il burro a sciogliere in un pentolino; nel frattempo mettete i biscotti sminuzzati in una ciotola e aggiungete a poco a poco il burro sciolto 2 amalgamando per bene il tutto. Imburrate una tortiera, meglio se a cerchio apribile, del diametro di 22 cm; ritagliate un disco di carta forno dello stesso diametro del fondo della tortiera e due strisce della stessa altezza dei bordi, quindi foderate la tortiera stessa. Per ulteriori dettagli consultate la scheda foderare una tortiera con carta da forno della Scuola di cucina. Versate i biscotti sbriciolati nella tortiera ricoperta di carta forno e con l'aiuto di un cucchiaio compattate bene la base di biscotto 3. Fate raffreddare il composto in frigorifero per mezz’ora o in freezer per una decina di minuti.
									

								

															

																		
																															
											
										
																														
																		Ora dedicatevi al ripieno: preparate la crema chiara mettendo a mollo in acqua fredda 8 g di gelatina in fogli e lasciandola ammorbidire 4. Sbattete il formaggio fresco spalmabile con lo zucchero, la vaniglia 5 e 100 ml di panna 6, ottenendo un composto liscio e omogeneo. Scaldate due cucchiai di panna (fatelo al microonde per comodità) e sciogliete all'interno la gelatina precedentemente scolata e strizzata.
									

								

															

																		
																															
											
										
																														
																		Lasciate raffreddare il composto di panna e gelatina, poi unitelo al resto della crema 7, quindi tenete da parte. Preparate ora la crema al cioccolato: mettete il cioccolato fondente in una ciotola 8 e ponetela in un pentolino riempito per metà di acqua. Quindi accendete il fuoco e fate fondere il cioccolato a bagnomaria. In una ciotola a parte ponete il formaggio spalmabile e lo zucchero a velo e mescolate i due ingredienti con lo sbattitore elettrico. Quindi aggiungete il cioccolato fuso intiepidito e montate gli ingredienti 9.
									

								

															

																		
																															
											
										
																														
																		Quando avrete ottenuto un composto omogeneo 10, trasferitelo in una planetaria (o in una ciotola capiente per lavorarlo con uno sbattitore elettrico) e aggiungete un tuorlo d’uovo 11. Azionate le fruste per amalgamare il composto e infine unite la panna 12, nella quale avete precedentemente sciolto la gelatina, e mescolate per incorporare gli ingredienti.
									

								

															

																		
																															
											
										
																														
																		A questo punto potete iniziare a comporre la vostra cheesecake: versate le crema bianca 13 a cucchiaiate distanziate sulla base di biscotti ormai compattati, riempite i vuoti con la crema scura. Per ottenere l’effetto marmorizzato utilizzate una forchetta e facendo un movimento dal basso verso l'alto miscelate leggermente i 2 impasti 14. Ponete la cheesecake marmorizzata in frigorifero per almeno 4-6 ore prima di servirla 15.
									

								

							
					    