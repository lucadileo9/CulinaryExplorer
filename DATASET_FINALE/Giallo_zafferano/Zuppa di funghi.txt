Difficoltà: Facile
Quando i colori vivaci dell’estate si trasformano in quelli aranciati dell’autunno, a tavola le insalate lasciano il posto alle zuppe, da preparare rigorosamente con ingredienti di stagione. La zuppa di funghi è un delizioso comfort food, ideale da gustare durante le serate più fresche! Noi abbiamo scelto porcini, pleurotus, finferli e champignon, a cui abbiamo aggiunto delle patate a cubetti per dare corposità. Un ottimo primo piatto vegetariano che vi consigliamo di servire con qualche fetta di pane tostato per una cena genuina e nutriente!


						
						

														INGREDIENTI
							
													


						
														
							
							

							
								

																	Funghi porcini
								
								
								
																	200
									g
																

								

							
								

																	Funghi orecchioni o ostrica (Pleurotus)
								
								
								
																	200
									g
																

								

							
								

																	Funghi champignon
								
								
								
																	150
									g
																

								

							
								

																	Funghi finferli (gallinacci)
								
								
								
																	100
									g
																

								

							
								

																	Patate
								
								
								
																	200
									g
																

								

							
								

																	Aglio
								
								
								
																	1
									spicchio
																

								

							
								

																	Rosmarino
								
								
								
																	2
									rametti
																

								

							
								

																	Timo
								
								
								
																	2
									rametti
																

								

							
								

																	Peperoncino fresco
								
								
								
																	1
									
																

								

							
								

																	Brodo vegetale
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per i crostoni
							

							
								

																	Pane casereccio
								
								
								
																	4
									fette
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														per servire
							

							
								

																	Olio extravergine d'oliva
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la zuppa di funghi per prima cosa preparate il brodo vegetale e tenetelo in caldo. Occupatevi della pulizia dei funghi: eliminate il terriccio dal gambo dei porcini con un coltellino 1, poi sfregate delicatamente con un panno. Separate il cappello dal gambo 2: tagliate il primo a fette e il secondo a cubotti di circa 2 cm 3.
									

								

															

																		
																																											
											
										
																						
											
										
																						
											
										
																																										
																		Pulite gli champignon e tagliateli a spicchi 4. Dividete anche i finferli 5 e i pleurotus a spicchi, separandoli con le mani 6.
									

								

															

																		
																																											
											
										
																						
											
										
																						
											
										
																																										
																		Pelate e riducete le patate a cubetti di 1,5 cm 7. Infine tritate finemente gli aghi di rosmarino, il peperoncino e lo spicchio di aglio privato del germoglio interno 8. In una casseruola versate un giro d’olio e il trito di rosmarino, aglio e peperoncino 9.
									

								

															

																		
																																											
											
										
																						
											
										
																						
											
										
																																										
																		Lasciate insaporire per un minuto 10, poi aggiungete le patate 11 e mescolate per rosolarle brevemente 12.
									

								

															

																		
																																											
											
										
																						
											
										
																						
											
										
																																										
																		Unite i gambi dei porcini 13, i pleurotus 14 e i rametti di timo 15.
									

								

															

																		
																																											
											
										
																						
											
										
																						
											
										
																																										
																		Salate e pepate 16. Coprite con il brodo vegetale 17 e cuocete per 20 minuti a fuoco dolce. Trascorso questo tempo aggiungete i finferli 18.
									

								

															

																		
																																											
											
										
																						
											
										
																						
											
										
																																										
																		Unite anche gli champignon 19 e le teste dei porcini. Se necessario versate ancora un po’ di brodo e aggiustate di sale. Proseguite la cottura per altri 20 minuti 20. Nel frattempo tostate le fette di pane in una teglia nel forno statico preriscaldato a 180° per circa 15 minuti 21.
									

								

															

																		
																																											
											
										
																						
											
										
																						
											
										
																																										
																		Una volta cotta, impiattate e condite con un filo di olio a crudo 22 e qualche fogliolina di timo 23. La vostra zuppa di funghi è pronta per essere servita ben calda 24!
									

								

							
					    