Difficoltà: Facile
In Grecia la mattina solitamente si inizia con una tazza di yogurt greco arricchito con miele e noci: noi abbiamo racchiuso questi sapori in delle squisite minicake!
Le minicake di Pavesini allo yogurt miele e noci sono delle cheesecake monoporzione composte da una croccante base di Pavesini tritati e amalgamati con il burro e da una crema fredda a base di yogurt greco lavorato con miele e noci tritate.
Il risultato sono delle tortine fredde perfette come merenda sfiziosa in un caldo pomeriggio estivo!
Le minicake di Pavesini allo yogurt miele e noci sono facilissime da realizzare: non vi resta che provarle!


						
						

														INGREDIENTI
							
							                            
                                
    								
    									
    										
    										282
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    282
    					
    					    					    					
    					    Carboidrati
    					    g
    					    18.5
    					
    					    					    					
    					      di cui zuccheri
    					    g
    					    10.1
    					
    					    					    					
    					    Proteine
    					    g
    					    5.3
    					
    					    					    					
    					    Grassi
    					    g
    					    20.8
    					
    					    					    					
    					      di cui saturi
    					    g
    					    8.73
    					
    					    					    					
    					    Fibre
    					    g
    					    0.7
    					
    					    					    					
    					    Colesterolo
    					    mg
    					    48
    					
    					    					    					
    					    Sodio
    					    mg
    					    68
    					
    					    				
    			
                            
													


						
														
							
														Ingredienti per 10 minicake
							

							
								

																	Yogurt greco
								
								
								
																	400
									g
																

								

							
								

																	Pavesini
								
								
								
																	150
									g
																

								

							
								

																	Burro
								
								
								
																	100
									g
																

								

							
								

																	Panna fresca liquida
								
								
								
																	60
									ml
																

								

							
								

																	Gherigli di noci
								
								
								
																	50
									g
																

								

							
								

																	Miele
								
								
								
																	30
									g
																

								

							
								

																	Gelatina in fogli
								
								
								
																	8
									g
																

								

							
														
							
						
														
							
														per guarnire
							

							
								

																	Gherigli di noci
								
								
								
																	5
									
																

								

							
								

																	Miele
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le minicake di Pavesini allo yogurt miele e noci, procedete con la base dei minicake: mettete i Pavesini in un mixer 1 e tritateli finemente 2 quindi sciogliete il burro e amalgamatelo ai Pavesini tritati 3, per ottenere un composto omogeneo.
									

								

															

																		
																															
											
										
																														
																		Disponete un cucchiaio di composto sul fondo di 10 pirottini monoporzione (i nostri hanno un diametro di 8,5 cm) e compattatelo con il dorso di un cucchiaio (4-5). Mettete il fondo a rassodare in frigo per almeno 30 minuti 6. Se preferite potete fare anche una torta unica in una tortiera da 22 cm circa di diametro.
									

								

															

																		
																															
											
										
																														
																		Intanto tritate grossolanamente con un coltello le noci 7 e mettete in ammollo in acqua fredda per 10 minuti la gelatina 8. Quando sarà ammorbidita, strizzatela e scioglietela nei 60 ml di panna tiepida 9.
									

								

															

																		
																															
											
										
																														
																		Preparate a questo punto la crema per il ripieno: lavorate in una ciotola lo yogurt greco e aggiungete la panna con la gelatina 10. Mescolate e unite poi il miele e le noci tritate (11-12); amalgamate bene il tutto per avere una crema liscia e omogenea.
									

								

															

																		
																															
											
										
																														
																		Riprendete i pirottini dal frigo e riempiteli con la crema fino al bordo (13-14). Lasciate rassodare ora le minicake in frigorifero per almeno 3 ore; trascorso questo tempo, sformate le minicake dal pirottino mettele su di un piattino da portata. Decorate ogni minicake con un gheriglio di noce a metà posto al centro e un cucchiaio di miele 15. Servite le vostre minicake di Pavesini allo yogurt miele e noci!
									

								

							
					    