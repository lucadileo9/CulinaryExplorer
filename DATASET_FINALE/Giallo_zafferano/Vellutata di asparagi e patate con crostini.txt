Difficoltà: Facile
La vellutata di asparagi con patate e crostini è un piatto decisamente primaverile: leggero ma gustoso e di grande effetto!
Servita tiepida e in piccole porzioni, la vellutata di asparagi e patate può essere un antipasto molto chic in occasione di una cena, oppure come primo piatto dal sapore morbido e delicato, arricchito dalla croccantezza dei crostini.
Prepararla non è poi così difficile: le verdure vanno stufate insieme in padella con del brodo e una volta tenere, frullate arricchite con delle punte di asparagi lessate e dei croccanti crostini da fare anche all'ultimo momento!
Se volete rendere la velutata più light potete evitare la panna e aumentare la dose di brodo.
Un piatto cremoso e avvolgente: la vellutata di asparagi e patate con crostini è da non perdere!

Scoprite anche la nostra vellutata con asparagi e gamberi!


						
						

														INGREDIENTI
							
							                            
                                
    								
    									
    										
    										450
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    450
    					
    					    					    					
    					    Carboidrati
    					    g
    					    34.5
    					
    					    					    					
    					      di cui zuccheri
    					    g
    					    10.5
    					
    					    					    					
    					    Proteine
    					    g
    					    13.2
    					
    					    					    					
    					    Grassi
    					    g
    					    25.3
    					
    					    					    					
    					      di cui saturi
    					    g
    					    12.1
    					
    					    					    					
    					    Fibre
    					    g
    					    5.9
    					
    					    					    					
    					    Colesterolo
    					    mg
    					    60
    					
    					    					    					
    					    Sodio
    					    mg
    					    842
    					
    					    				
    			
                            
													


						
														
							
														Ingredienti per la vellutata
							

							
								

																	Asparagi
								
								
								puliti
																	800
									g
																

								

							
								

																	Patate
								
								
								
																	300
									g
																

								

							
								

																	Brodo vegetale
								
								
								
																	1
									l
																

								

							
								

																	Panna fresca liquida
								
								
								
																	250
									ml
																

								

							
								

																	Vino bianco
								
								
								
																	200
									ml
																

								

							
								

																	Burro
								
								
								
																	30
									g
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Erba cipollina
								
								
								
																	
									q.b.
																

								

							
								

																	Scalogno
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per i crostini
							

							
								

																	Pancarrè
								
								
								
																	8
									fette
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la vellutata di asparagi e patate con crostini, pelate le patate, lavatele e riducetele a cubetti piuttosto piccoli. Lavate gli asparagi sotto acqua corrente 1 (guarda come pulire gli asparagi cliccando qui), in modo da eliminare ogni residuo di terra. Eliminate la parte inferiore degli asparagi, più bianca e fibrosa 2. Separate i gambi degli asparagi dalle cime 3, che terrete da parte.
									

								

															

																		
																															
											
										
																														
																		Tagliate i gambi degli asparagi a piccole rondelle 4 mentre sbollentate in poca acqua bolente salata le cime degli asparagi, che dovranno risultare al dente 5; scolatele e lasciatele in un colino a raffreddare e a perdere l’acqua di cottura. Tenetele per la decorazione finale della vellutata. Sbucciate lo scalogno e tagliatelo a fette sottili 6,
									

								

															

																		
																															
											
										
																														
																		che farete appassire a fuoco moderato in una casseruola capiente insieme all’olio extravergine di oliva e al burro 7. Unite  poi le patate a cubetti 8 e gli asparagi a rondelle e fateli soffriggere per 7-8 minuti a fuoco medio, mescolando di tanto in tanto con un cucchiaio di legno 9, così che le verdure non attacchino al fondo.
									

								

															

																		
																															
											
										
																														
																		Sfumate poi con il vino  bianco 10 e, quando sarà evaporato, coprite gli ingredienti con il brodo vegetale ben caldo e fate cuocere per circa 20 minuti a fuoco dolce 11, fino a che le verdure non saranno ben tenere. A questo punto, aggiungete la panna e lasciate cuocere per altri 10 minuti 12.
									

								

															

																		
																															
											
										
																														
																		Insaporite con del pepe bianco macinato fresco a piacere 13 e aggiustate, se necessario di sale. Una volta cotto, trasferite il composto di asparagi e patate in una ciotola e, utilizzando un frullatore ad immersione, riducete in una crema 14; se la vellutata dovesse risultare troppo densa diluitela con un po’ di brodo vegetale caldo 15.
									

								

															

																		
																															
											
										
																														
																		Preparate intanto i crostini, eliminando la parte scura ai lati delle fette di pancarrè e tagliando le fette in striscioline e successivamente a quadratini piuttosto piccoli, circa 1,5 cm di lato 16. Fate scaldare sul fuoco una padella antiaderente e poi versatevi all’interno i pezzi di pancarrè; fateli dorare sul fuoco da entrambi i lati  per un minuto 17. Riportate la vellutata di asparagi e patate sul fuoco e unite l'erba cipollina tritata 18.
									

								

															

																		
																															
											
										
																														
																		Aggiungete anche le punte di asparagi sbollentate in precedenza 19, disponendone qualcuno in superficie, infine aggiungete i crostini 20 ed ecco pronta la vostra vellutata di asparagi e patate con crostini 21! Portatela in tavola direttamente nella pentola oppure impiattatela in piccole ciotoline monoporzioni!
									

								

							
					    