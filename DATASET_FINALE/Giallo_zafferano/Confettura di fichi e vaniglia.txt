Difficoltà: Molto facile
La confettura di fichi e vaniglia è pensata per mantenere vivo il ricordo dei sapori estivi anche d’inverno. Il periodo migliore per prepararla è sicuramente il termine dell’estate… gli ultimi giorni di Agosto, infatti, risultano essere il momento in cui questo fantastico frutto, a forma di goccia, si trova al pieno della sua maturazione. Per racchiudere tutta la loro dolcezza e conservarla in dispensa fino all’inverno, i fichi maturi sono l’ingrediente fondamentale. Che sia distesa su una fetta di pane tostato, o come accompagnamento per un tagliere di formaggi, o come farcitura per la vostra crostata, questa confettura vi delizierà in qualsiasi momento della giornata. La produzione casalinga è sempre la migliore, realizzate anche voi la confettura di fichi e vaniglia per disporre sempre di un prodotto genuino che custodisce tutto il sapore della frutta estiva!


												
						
						

														INGREDIENTI
							
							                            
                                
    								
    									
    										
    										169
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    169
    					
    					    					    					
    					    Carboidrati
    					    g
    					    41.5
    					
    					    					    					
    					      di cui zuccheri
    					    g
    					    41.5
    					
    					    					    					
    					    Proteine
    					    g
    					    0.6
    					
    					    					    					
    					    Grassi
    					    g
    					    0.1
    					
    					    					    					
    					      di cui saturi
    					    g
    					    0.02
    					
    					    					    					
    					    Fibre
    					    g
    					    1.4
    					
    					    					    					    					
    					    Sodio
    					    mg
    					    2
    					
    					    				
    			
                            
													


						
							
														Ingredienti per circa 1800 g di confettura
							

							
								

																	Fichi
								
								
								
																	1900
									g
																

								

							
								

																	Zucchero
								
								
								
																	800
									g
																

								

							
								

																	Baccello di vaniglia
								
								
								
																	1
									
																

								

							
								

																	Limoni
								
								
								(il succo più la scorza)
																	1
									
																

								

							
								

																	Acqua
								
								
								
																	80
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la confettura di fichi e vaniglia iniziate con la sanificazione dei barattoli e dei tappi che serviranno per conservare la confettura, secondo le linee guida indicate dal Ministero della Salute indicate in fondo alla ricetta. Lavate i vasetti sotto acqua corrente 1 e adagiateli all’interno di una pentola ampia. Inserite dei canovacci tra i vari vasetti, in modo da evitare eventuali urti durante la bollitura. Riempite con acqua fino a coprire totalmente i vasetti 2 e lasciate sobbollire a fuoco basso per 20 minuti, quindi inserite anche i coperchi e lasciate bollire ancora 10 minuti. Spegnete il fuoco e lasciate cosi raffreddare. Una volta freddi prendete i vasetti e fateli asciugare completamente su un panno da cucina pulito 3.
									

								

															

																		
																															
											
										
																														
																		Lavate delicatamente i vostri fichi e spellateli 4, tagliateli in 4 5 e poneteli in una casseruola capiente insieme all’acqua 6 e portate ad ebollizione.
									

								

															

																		
																															
											
										
																														
																		Nel frattempo aiutandovi con un pelapatate sbucciate il limone 7, tenendo da parte la scorza, ed estraetene il succo, filtrandolo 8. A questo punto intagliate la bacca di vaniglia e raschiatene i semi utilizzando un coltellino affilato 9.
									

								

															

																		
																															
											
										
																														
																		Una volta che il composto di fichi avrà raggiunto il bollore 10 aggiungete lo zucchero, il succo del limone 11, la scorza, la stecca di vaniglia e i suoi semi 12.
									

								

															

																		
																															
											
										
																														
																		Mescolate il tutto e continuate a cuocere 13 fino a quando la confettura non raggiungerà la temperatura di 104° ( utilizzate un termometro da cucina per misurare la giusta temperatura). Durante questo arco di tempo utilizzate una schiumarola per eliminare la schiuma che si formerà in superficie 14, in modo da ottenere una composta lucida, una volta raffreddata. Non appena avrà raggiunto la giusta temperatura togliete la confettura dal fuoco ed eliminate la bacca di vaniglia 15.
									

								

															

																		
																															
											
										
																														
																		Lasciatela intiepidire fino a che in superficie non si formerà una leggera pellicina, quindi mescolatela invasatela nei vasetti sanificati, utilizzando un mestolo o l'apposito imbuto per le confetture 16. Riempite i barattoli avendo cura di lasciare 1 centimetro dal bordo e avvitate bene i tappi senza stringere troppo 17. Lasciate raffreddare 18. Con il calore della confettura si creerà il sottovuoto, che permetterà di conservare il prodotto a lungo. Una volta che i barattoli si saranno raffreddati verificate se il sottovuoto è avvenuto correttamente: potete premere al centro del tappo e, se non sentirete il classico "click-clack", il sottovuoto sarà avvenuto. La vostra confettura di fichi e vaniglia è pronta per essere gustata!
									

								

							
					    