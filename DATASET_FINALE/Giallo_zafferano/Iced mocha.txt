Difficoltà: Molto facile
Volete sorprendere i vostri amici con un dessert fresco e goloso nei caldi pomeriggi estivi?
Potete deliziarli preparando questo gustoso iced mocha, non un semplice caffè freddo ma una bevanda che si può gustare come dessert.
La miscela arabica dal profumo e dall'aroma intenso incontra una vellutata crema di cioccolato fondente, il tutto rinfrescato dalla panna montata e dal ghiaccio.
L'iced mocha è un modo alternativo per non rinunciare al caffè nelle giornate più calde, da preparare in poco tempo per deliziare il palato!


						
						

														INGREDIENTI
							
							                            
                                
    								
    									
    										
    										187
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    187
    					
    					    					    					
    					    Carboidrati
    					    g
    					    19.1
    					
    					    					    					
    					      di cui zuccheri
    					    g
    					    18.4
    					
    					    					    					
    					    Proteine
    					    g
    					    5.1
    					
    					    					    					
    					    Grassi
    					    g
    					    10
    					
    					    					    					
    					      di cui saturi
    					    g
    					    5.8
    					
    					    					    					
    					    Fibre
    					    g
    					    1.8
    					
    					    					    					
    					    Colesterolo
    					    mg
    					    27
    					
    					    					    					
    					    Sodio
    					    mg
    					    119
    					
    					    				
    			
                            
													


						
														
							
														Ingredienti per l'iced mocha
							

							
								

																	Caffè
								
								
								
																	200
									ml
																

								

							
								

																	Latte intero
								
								
								
																	200
									ml
																

								

							
								

																	Ghiaccio
								
								
								28 cubetti
																	
									
																

								

							
														
							
						
														
							
														Per la cioccolata
							

							
								

																	Latte intero
								
								
								
																	170
									ml
																

								

							
								

																	Zucchero
								
								
								
																	30
									g
																

								

							
								

																	Cacao amaro in polvere
								
								
								
																	25
									g
																

								

							
														
							
						
														
							
														per guarnire
							

							
								

																	Panna fresca liquida
								
								
								
																	
									q.b.
																

								

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l'iced mocha, iniziate dalla cioccolata: in una ciotola mettete lo zucchero, aggiungete il cacao amaro setacciato 1 e mescolate con un cucchiaino 2, poi in un pentolino versate il latte freddo 3.
									

								

															

																		
																															
											
										
																														
																		Ora unite il cacao mescolato allo zucchero al latte 4 e fateli sciogliere mescolando con una frusta per eliminare i grumi 5. Quindi accendete il fuoco. Quando inizierà a bollire, abbassate al minimo e lasciate sobbollire per 10 minuti. Una volta pronta, versate la cioccolata in una ciotola e copritela con la pellicola a contatto 6, fatela freddare a temperatura ambiente e poi ponetela in frigo 2 ore così da farla addensare.
									

								

															

																		
																															
											
										
																														
																		Passato il tempo necessario, togliete la cioccolata dal frigo. In un contenitore versate i 200 ml di latte freddo aggiungete 200 gr di cioccolata fredda (tenete il resto da parte per la guarnizione finale) 7, mescolando per stemperarla 8 fino ad ottenere un composto denso e omogeneo e tenetela da parte 9.
									

								

															

																		
																															
											
										
																														
																		Passate ora a preparare la panna montata per la guarnizione (potete consultare il procedimento anche qui: come montare la panna). Versate la panna fresca liquida ben fredda in una ciotola capiente 10 e con le fruste fredde di uno sbattitore elettrico, montate la panna a neve 11. Aggiungete a questo punto lo zucchero a velo setacciato 12 e incorporatelo alla panna con una spatola mescolando dal basso in alto perchè non si smonti e tenetela da parte.
									

								

															

																		
																															
											
										
																														
																		Ora potete preparare il caffè con la moka: mettete l'acqua fredda, possibilmente povera di calcare, all'interno della caldaia fino alla valvola di sicurezza 13 (altrimenti otterrete un caffè più lungo). Riempite il filtro con il caffè macinato 14 e livellate ad ogni cucchiaino di caffè aggiunto battendo il filtro sul tavolo con movimenti decisi 15, fino a raggiungere il bordo del filtro.
									

								

															

																		
																															
											
										
																														
																		Non pressate con il cucchiaino, nè operate fori e avvitate bene la caffettiera 16 (per evitare che il caffè fuoriesca dai lati mentre sale), quindi ponetela su una fiamma bassa e costante, per ottenere un caffè corposo. Man mano che il caffè sale si formerà una schiumetta densa 17; consigliamo di non lasciar gorgogliare troppo a lungo il caffè, per mantenerne intatti aroma e dolcezza. Quindi spegnete il fuoco, mescolate il caffè direttamente nella moka con un cucchiaino, per renderlo più omogeneo 18 e il vostro caffè da usare nella preparazione è pronto.
									

								

															

																		
																															
											
										
																														
																		Passate quindi a comporre il vostro iced mocha. Per ciascun bicchiere alto mettete 6-7 cubetti di ghiaccio, poi versate nell'ordine prima 50 ml di cioccolata fredda 19, poi 50 ml di caffè 20 lasciando 3-4 cm dal bordo. Mescolate e terminate la preparazione dell'iced moka con la guarnizione di panna montata, aiutandovi con una sac-à-poche con bocchetta a stella. Proseguite allo stesso modo anche per gli altri bicchieri. Potete aggiungere a piacere sopra la panna ancora del cioccolato fuso per un iced mocha ancora più gustoso 21!
									

								

							
					    