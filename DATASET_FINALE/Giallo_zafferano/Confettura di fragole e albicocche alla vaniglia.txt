Difficoltà: Facile
Le marmellate e confetture fatte in casa sono un ottimo modo per riuscire ad assaporare i sapori della frutta, tipicamente estiva, tutto l'anno: la confettura di fragole e albicocche alla vaniglia soddisferà perfettamente le improvvise voglie d'estate anche in inverno!
In questa confettura sono riuniti due tra i frutti più golosi, le fragole e le albicocche la cui punta di acidità viene smorzata dalla dolcezza della bacca di vaniglia, che rilascia tutto il suo aroma intenso durante la cottura.
La frutta fresca viene tagliata a pezzettini in modo che non dovrà cuocere per ore e ore prima di diventare morbida ma basteranno pochi minuti e conserverà anche tutte le sue caratteristiche organiche intatte.
La confettura di fragole e albicocche alla vaniglia è davvero superlativa: stesa su una fetta di pane bianco diventerà la vostra merenda preferita!


												
						
						

														INGREDIENTI
							
							                            
                                
    								
    									
    										
    										41
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    41
    					
    					    					    					
    					    Carboidrati
    					    g
    					    10
    					
    					    					    					
    					      di cui zuccheri
    					    g
    					    10
    					
    					    					    					
    					    Proteine
    					    g
    					    0.1
    					
    					    					    					    					    					    					
    					    Colesterolo
    					    mg
    					    0.3
    					
    					    					    				
    			
                            
													


						
							
														Ingredienti 
							

							
								

																	Fragole
								
								
								
																	500
									g
																

								

							
								

																	Albicocche
								
								
								
																	500
									g
																

								

							
								

																	Zucchero
								
								
								
																	350
									g
																

								

							
								

																	Baccello di vaniglia
								
								
								
																	1
									
																

								

							
								

																	Preparato per confetture 3:1
								
								
								
																	25
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la confettura di fragole e albicocche alla vaniglia 1, iniziate a lavare sotto l'acqua corrente le albicocche e le fragole (2-3).
									

								

															

																		
																															
											
										
																														
																		Staccate con le dita il picciolo delle albicocche 4 quindi eliminate il nocciolo, dividendo le albicocche a metà con un coltellino 5; infine tagliate le albicocche a pezzettini 6.
									

								

															

																		
																															
											
										
																														
																		Mondate le fragole, eliminando il picciolo 7 e riducete anch'esse in piccoli pezzi 8. Raccogliete i pezzi di frutta in due ciotole 9.
									

								

															

																		
																															
											
										
																														
																		Incidete una bacca di vaniglia nel senso della lunghezza 10 e, con la punta di un coltellino, estraete i semini 11. In alternativa potete utilizzare una bustina di vanillina oppure un cucchiaino di estratto di vaniglia. In una pentola d'acciaio alta e capiente, versate le albicocche a pezzi 12 e
									

								

															

																		
																															
											
										
																														
																		e le fragole a pezzi 13. Aggiungete i semini della vaniglia alla frutta nella pentola 14 insieme alla bacca incisa 15; la vaniglia donerà alla confettura un gusto più intenso. Queste operazioni dovranno avvenire a fuoco spento.
									

								

															

																		
																															
											
										
																														
																		In una ciotola ponete 350 g di zucchero semolato e aggiungete il preparato 3:1 16 quindi mescolate i due ingredienti con un cucchiaio 17. Aggiungete lo zucchero con il preparato a freddo alla frutta, direttamente nella pentola 18,
									

								

															

																		
																															
											
										
																														
																		Portate il composto ad ebollizione, tenendo la fiamma alta e continuando a mescolare per non farlo attaccare al fondo 19. Quando il composto avrà raggiunto il bollore, fate bollire per 3 minuti a fuoco vivace, sempre mescolando 20. Togliete la pentola dal fuoco, rimuovete la bacca di vaniglia 21
									

								

															

																		
																															
											
										
																														
																		e mescolate la confettura, facendo dissolvere l’eventuale schiuma 22. Predisponete i vasetti, che avrete sanificato, e procuratevi un imbuto per facilitare l'invasatura della confettura 23. Versate all'interno dei vasetti, con l'aiuto di un mestolo, la confettura di fragole e albicocche alla vaniglia ancora bollente 24
									

								

															

																		
																															
											
										
																														
																		e continuate fino a riempire i vasetti avendo cura di lasciare 1 cm circa dal bordo 25 quindi, con gli appositi tappi, chiudeteli 26, stringendo bene e assicurandovi che siano chiusi ermeticamente. Con il calore della confettura si creerà il sottovuoto, che permetterà di conservare il prodotto a lungo. Una volta che i barattoli si saranno raffreddati verificate se il sottovuoto è avvenuto correttamente: potete premere al centro del tappo e, se non sentirete il classico "click-clack", il sottovuoto sarà avvenuto. La vostra confettura di fragole e albicocche alla vaniglia è pronta 27.
									

								

							
					    