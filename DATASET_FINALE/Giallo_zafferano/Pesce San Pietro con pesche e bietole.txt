Difficoltà: Molto facile
Divenuto famoso grazie ad uno dei cooking show più seguiti in America, il San Pietro è una varietà di pesce molto pregiata. Non lasciatevi ingannare dal suo aspetto poco aggraziato: le sue carni bianche e nobili si prestano a moltissimi tipi di cotture e si abbinano con la maggior parte delle verdure di stagione. Oggi abbiamo scelto di stupirvi con una ricetta un po' insolita: il pesce San Pietro con pesche e bietole è un secondo piatto fresco e ricercato, perfetto da servire durante una raffinata cena estiva. Un abbinamento tutto da scoprire quello che vede insieme la dolcezza delle bietole a costa rossa con la freschezza delle pesche noci, dalla polpa gialla e soda. Un trionfo di sapori gentili che donerà al vostro piatto anche un'interessante nota cromatica. Realizzate anche voi il pesce San Pietro con pesche e bietole, sbalordirete i vostri ospiti con un piatto prelibato ma allo stesso tempo molto semplice da preparare!

Scoprite anche la nostra versione in padella!


												
						
						

														INGREDIENTI
							
							                            
                                
    								
    									
    										
    										229
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    229
    					
    					    					    					
    					    Carboidrati
    					    g
    					    5.1
    					
    					    					    					
    					      di cui zuccheri
    					    g
    					    5.1
    					
    					    					    					
    					    Proteine
    					    g
    					    24.4
    					
    					    					    					
    					    Grassi
    					    g
    					    12.3
    					
    					    					    					
    					      di cui saturi
    					    g
    					    1.93
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    104
    					
    					    					    					
    					    Sodio
    					    mg
    					    550
    					
    					    				
    			
                            
													


						
							
							

							
								

																	Pesce San Pietro
								
								
								( 4 filetti)
																	600
									g
																

								

							
								

																	Bietole
								
								
								rosse
																	400
									g
																

								

							
								

																	Cipollotto fresco
								
								
								
																	100
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Pesche noci
								
								
								
																	130
									g
																

								

							
								

																	Melissa
								
								
								
																	3
									foglie
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pesce San Pietro con pesche e bietole iniziate proprio dalla pulizia di quest'ultime. Eliminate la parte finale dei gambi 1, dividete le foglie a metà 2 e sciacquatele sotto l'acqua corrente 3.
									

								

															

																		
																															
											
										
																														
																		Tagliate il cipollotto a fette 4 e trasferitelo in un tegame dove avrete già versato un filo d'olio 5. Lasciatelo appassire una decina di minuti, mescolando di tanto in tanto, poi unite le bietole a costa rossa
									

								

															

																		
																															
											
										
																														
																		e coprite con un coperchio 7. Cuocete per una decina di minuti e quando saranno appassite condite con sale 8 e pepe. Proseguite la cottura per ancora un paio di minuti 9, poi tenetele da parte.
									

								

															

																		
																															
											
										
																														
																		Lavate la pesca noce, dividetela a metà utilizzando un coltello 10, eliminate il nocciolo e tagliatela prima a fette spesse 1 cm 11 e poi a cubetti 12.
									

								

															

																		
																															
											
										
																														
																		Trasferite i cubetti in una ciotola capiente 13, e aggiungete le foglioline di melissa, dopo averle sminuzzate con un coltello 14. Condite con sale, pepe e un filo d'olio.
									

								

															

																		
																															
											
										
																														
																		Passate ora ai filetti di San Pietro; è bene non privare i filetti della pelle in modo che non si sfaldino in cottura. Dividete a metà i filetti 16, in modo da ricavare 8 pezzi più piccoli. Scaldate un filo d'olio in un tegame e posizionate i filetti di San Pietro rivolti dal lato della pelle 17, salate a piacere e cuocete per 2-3 minuti in tutto, a fuoco vivace, girando i filetti a metà cottura 18. Quindi spegnete il fuoco.
									

								

															

																		
																															
											
										
																														
																		Se necessario, nel frattempo, scaldate leggermente le bietole a costa rossa prima di impiattare. Dividete nei piatti da portata le biete rosse19, la dadolata di pesche noci 20 e per ultimi i filetti di pesce 21. Il pesce San Pietro con pesche e bietole è pronto da servire!
									

								

							
					    