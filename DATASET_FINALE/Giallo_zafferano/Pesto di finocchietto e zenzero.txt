Difficoltà: Molto facile
Il finocchietto è un'erba aromatica che richiama il profumo dell'anice e si sposa benissimo con diverse preparazioni. Sicuramente con il pesce, come insegnano i nostri amici siciliani che ci hanno tramandato la pasta con le sarde, oppure con delle morbide polpettine al salmone. Poi abbiamo scoperto che anche in versione pesto era perfetto! Così abbiamo deciso di approfondire questo aspetto e ci siamo messi all'opera cucinando il pesto di finocchietto e zenzero. Un sapore fresco, vagamente pungente tanto quando adorabile, sono gli elementi che vi conquisteranno fin da subito. Vedrete che bontà per il pranzo di oggi quando in tavola porterete un buon piatto di pasta condito con questo delizioso condimento. L'unico vero problema sarà scegliere il formato di pasta che più si addice! Bavette, trofie o pennette rigate? Non appena avete risolto l'enigma fateci sapere quale tipo di pasta avete scelto per utilizzare il pesto di finocchietto e zenzero!

Scoprite altre originali varianti:


												
						
						

														INGREDIENTI
							
													


						
							
							

							
								

																	Finocchietto selvatico
								
								
								foglie
																	40
									g
																

								

							
								

																	Zenzero fresco
								
								
								pezzetto
																	1
									
																

								

							
								

																	Olio extravergine d'oliva
								
								
								
																	50
									g
																

								

							
								

																	Parmigiano Reggiano DOP
								
								
								
																	30
									g
																

								

							
								

																	Pinoli
								
								
								
																	10
									g
																

								

							
								

																	Aglio
								
								
								spicchio
																	½
									
																

								

							
								

																	Sale grosso
								
								
								pizzico
																	1
									
																

								

							
								

																	Succo di limone
								
								
								
																	½
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pesto di finocchietto e zenzero cominciate dalla pulizia del finocchietto. Se doveste notare delle foglie marce o ingiallite eliminatele, se invece notate del terreno basterà toglierlo con una pezza inumidita. Quindi staccate le foglioline dai rametti e raccoglietele in una ciotola 1. Poi passate allo zenzero, pelatelo con un coltellino liscio 2 e sminuzzatelo grossolanamente, vi faciliterà il lavoro al mortaio 3.
									

								

															

																		
																															
											
										
																														
																		Se non avete un mortaio molto grande dividete la preparazione e fate in due tempi. Andate a versare l’aglio sbucciato e privato dell’anima, il sale grosso 4 e lo zenzero 5. Cominciate a triturare il tutto utilizzando il pestello 6.
									

								

															

																		
																															
											
										
																														
																		Man mano unite i pinoli, meglio se un po’ alla volta, 7 quindi continuate aggiungendo le foglie di finocchietto 8 e poi il succo di limone 9.
									

								

															

																		
																															
											
										
																														
																		Completate con il Parmigiano grattugiato 10 e l’olio 11. Rimestate ancora qualche istante fino ad ottenere una crema liscia e omogenea. Ecco pronto il vostro pesto di finocchietto e zenzero, non vi resta che consumarlo 12.
									

								

							
					    