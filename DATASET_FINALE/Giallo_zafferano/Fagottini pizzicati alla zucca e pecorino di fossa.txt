Difficoltà: Media
I fagottini pizzicati alla zucca e pecorino di fossa sono un primo piatto che unisce ingredienti tradizionali, rivisitandoli in modo estroso e sorprendente. Con questa ricetta creerete un formato di pasta all'uovo sfizioso: con un veloce gioco di mano dei quadratini di impasto  diventano dei golosi fagottini. Basta unire gli angoli opposti dei quadrati e poi pizzicare i due lembi rimasti in modo che il formato somigli a un vero e proprio fagottino. Il ripieno, però, è il vero elemento sorprendente di questa ricetta: la zucca viene trasformata in una morbida crema e poi arricchita dal pecorino di fossa, il formaggio tipico che viene conservato in sacchetti di tela coperti di paglia e fieno e poi fatto stagionare per tre mesi nelle fosse di tufo a forma di fiasco. Questo abbinamento fa sì che la dolcezza della zucca venga esaltata e insaporita dall’aroma muschiato caratteristico del formaggio di fossa. Il tocco particolare e unico, però, viene conferito dall’aggiunta di una goccia di amaro alle erbe aromatizzato al limone, che conferisce il suo tipico un retrogusto alcolico e agrumato. Dopo averli fatti saltare in padella con burro e salvia, i fagottini pizzicati alla zucca e pecorino di fosse saranno pronti per essere serviti e gustati in tutta la loro forma e bontà. Non serve, infatti, preparare un condimento ricco, la delicatezza del ripieno sommata al sapore marcato dei suoi ingredienti, è sufficiente a conquistare con la sua fantasia e semplicità!


						
						

														INGREDIENTI
							
							                            
                                
    								
    									
    										
    										504
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    504
    					
    					    					    					
    					    Carboidrati
    					    g
    					    43.6
    					
    					    					    					
    					      di cui zuccheri
    					    g
    					    5.2
    					
    					    					    					
    					    Proteine
    					    g
    					    17.3
    					
    					    					    					
    					    Grassi
    					    g
    					    28.7
    					
    					    					    					
    					      di cui saturi
    					    g
    					    14.19
    					
    					    					    					
    					    Fibre
    					    g
    					    2.4
    					
    					    					    					
    					    Colesterolo
    					    mg
    					    198
    					
    					    					    					
    					    Sodio
    					    mg
    					    838
    					
    					    				
    			
                            
													


						
														
							
														Per la pasta all'uovo
							

							
								

																	Farina 00
								
								
								
																	200
									g
																

								

							
								

																	Uova
								
								
								
																	140
									g
																

								

							
														
							
						
														
							
														Per il ripieno
							

							
								

																	Zucca
								
								
								polpa
																	125
									g
																

								

							
								

																	Ricotta vaccina
								
								
								
																	125
									g
																

								

							
								

																	Pecorino di fossa
								
								
								da grattugiare
																	40
									g
																

								

							
								

																	Amaro
								
								
								
																	10
									g
																

								

							
								

																	Cipolle
								
								
								
																	½
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per condire
							

							
								

																	Burro
								
								
								
																	60
									g
																

								

							
								

																	Pecorino di fossa
								
								
								da grattugiare
																	20
									g
																

								

							
								

																	Salvia
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i fagottini pizzicati con ripieno di zucca e pecorino di fossa, iniziate realizzando la pasta all’uovo. Versate la farina 00 in una ciotola capiente 1, oppure direttamente su una spianatoia infarinata, aggiungete le uova 2 e iniziate ad impastare a mano 3.
									

								

															

																		
																															
											
										
																														
																		Trasferite l’impasto su una spianatoia infarinata, se avete iniziato a lavorare l’impasto in una ciotola, e continuate ad impastare 4 fino a che non otterrete un panetto sodo e compatto 5. Ricoprite quindi il panetto con un velo di pellicola 6 e lasciate riposare a temperatura ambiente per 1 ora. Per scoprire come preparare la pasta all’uovo al meglio, consultate la Scuola di cucina: pasta fresca all’uovo (sfoglia e formati).
									

								

															

																		
																															
											
										
																														
																		Nel frattempo occupatevi della zucca: ponetela su un tagliere e dividetela a metà 7. Dopodichè prendete una metà, eliminate lateralmente la buccia con un coltello 8 ed estraete i semi interni aiutandovi con un cucchiaio 9.
									

								

															

																		
																															
											
										
																														
																		Quindi affettate la metà della zucca 10 e dalle fette ricavate dei dadini 11. Prendete mezza cipolla, mondatela e tritatela finemente 12.
									

								

															

																		
																															
											
										
																														
																		Versate un filo d’olio in una padella antiaderente e fate rosolare la cipolla tritata a fuoco dolce. Quando la cipolla risulterà ben dorata, unite la zucca a dadini 13. Coprite con un coperchio e fate cuocere a fuoco dolce per circa 30 minuti, aggiungendo dell’acqua o del brodo al bisogno 14. Lasciate asciugare bene la zucca a dadini, altrimenti frullandola, rilascerà troppa acqua 15.
									

								

															

																		
																															
											
										
																														
																		Una volta cotta, trasferite la zucca in un mixer con la ricotta 16. Aggiungete anche il pecorino di fossa che avete precedentemente grattugiato 17 e aggiustate di sale e pepe a piacere. Frullate il tutto fino ad ottenere una crema omogenea 18.
									

								

															

																		
																															
											
										
																														
																		Trascorso il tempo di riposo della pasta, stendetela con una macchina della pasta: per prima cosa tagliate un pezzo di panetto, in modo da farlo passare più facilmente attraverso la macchinetta. Appiattite con le mani il pezzo che avete tagliato e posizionate la manopola laterale della macchina sullo spessore più largo. Fate passare la pasta più volte e a mano a mano che diverrà più fine, riducete lo spessore della macchina, fino ad ottenere una sfoglia sottile 19. Consultate la Scuola di cucina: tirare la sfoglia con la macchinetta, che trovate qui, per scoprire tutti i passaggi di questo processo. Una volta stesa la pasta, ricavate dei quadratini delle dimensioni di 5X5 cm (20-21).
									

								

															

																		
																															
											
										
																														
																		Versate il ripieno di zucca e pecorino di fossa che avete frullato in una sac-à-poche e farcite i quadratini di pasta all’uovo che avete tagliato 22. Dopodichè aggiungete l'amaro alle erbe aromatizzato al limone e aiutandovi con un cucchiaino, inseritene una goccia su ogni fagottino 23. Spennellate i quadratini di pasta all’uovo con dell’acqua per favorire la sigillatura 24.
									

								

															

																		
																															
											
										
																														
																		Procedete alla chiusura dei fagottini pizzicati: unite due angoli opposti di ogni quadratino 25, fate aderire i lati per chiudere il ripieno e poi unite i due lembi restanti, pizzicandoli e formando un fagottino. Rivestite ora un vassoio con un canovaccio ben spolverizzato con la farina e trasferiteci i fagottini che avete realizzato 26. Riempite una pentola capiente con acqua salata e portate al bollore, quindi versate i fagottini e fate cuocere per qualche minuto 27.
									

								

															

																		
																															
											
										
																														
																		Nel frattempo, fate sciogliere il burro in una padella antiaderente e aggiungete qualche foglia di salvia 28. Quando i fagottini pizzicati affioreranno in superficie scolateli con una schiumarola 29 e fateli saltare in padella con il burro e la salvia. Conditeli con del pecorino grattugiato e i fagottini pizzicati alla zucca e pecorino di fossa sono pronti per essere serviti e gustati 30!
									

								

							
					    