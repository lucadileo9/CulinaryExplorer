Difficoltà: Difficile
I gyoza sono dei ravioli tipici della cucina giapponese di cui esistono numerose varianti: la più comune è con manzo, ma si gustano anche di pollo, di pesce o ripieni di verdure e tofu, come i gyoza vegetariani che vi proponiamo in questa ricetta! Molto simili ai ravioli cinesi al vapore, da cui probabilmente discendono, i gyoza sono realizzati con un impasto a base di acqua e farina, facile e veloce da preparare. La parte più lunga consiste nella chiusura, ma con un po’ di pratica siamo sicuri che diventerete bravissimi! Ottimi da gustare come antipasto per una serata a tema orientale, i gyoza vegetariani vengono serviti solitamente con una salsa di accompagnamento composta da metà salsa di soia e metà aceto di riso.


						
						

														INGREDIENTI
							
													


						
														
							
														Per l’impasto (per circa 40 gyoza)
							

							
								

																	Farina 00
								
								
								
																	200
									g
																

								

							
								

																	Acqua
								
								
								calda
																	90
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per il ripieno
							

							
								

																	Tofu
								
								
								
																	100
									g
																

								

							
								

																	Cavolo cappuccio
								
								
								
																	100
									g
																

								

							
								

																	Funghi orecchioni o ostrica (Pleurotus)
								
								
								medi
																	2
									
																

								

							
								

																	Funghi shiitake
								
								
								piccoli
																	3
									
																

								

							
								

																	Carote
								
								
								medie
																	2
									
																

								

							
								

																	Cipollotto fresco
								
								
								piccolo
																	1
									
																

								

							
								

																	Aglio
								
								
								
																	2
									spicchi
																

								

							
								

																	Zenzero fresco
								
								
								
																	60
									g
																

								

							
								

																	Salsa di soia
								
								
								
																	40
									g
																

								

							
								

																	Olio di sesamo
								
								
								
																	10
									g
																

								

							
								

																	Salsa sriracha
								
								
								
																	6
									g
																

								

							
								

																	Olio di semi di girasole
								
								
								
																	
									q.b.
																

								

							
														
							
						
														
							
														Per cuocere i gyoza
							

							
								

																	Olio di semi di girasole
								
								
								
																	
									q.b.
																

								

							
								

																	Acqua
								
								
								
																	200
									g
																

								

							
								

																	Olio di sesamo
								
								
								
																	10
									g
																

								

							
														
							
						
														
							
														Per accompagnare
							

							
								

																	Salsa di soia
								
								
								
																	50
									g
																

								

							
								

																	Aceto di riso
								
								
								
																	50
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i gyoza vegetariani per prima cosa preparate l’impasto: in una ciotola mescolate la farina con il sale 1, poi aggiungete l’acqua a filo 2 mentre amalgamate il composto con il cucchiaio 3.
									

								

															

																		
																																											
											
										
																						
											
										
																						
											
										
																																										
																		Lavorate l’impasto per qualche minuto prima nella ciotola 4 e poi sul piano di lavoro 5 fino ad ottenere una consistenza liscia e omogenea. Formate una pallina, avvolgete nella pellicola e lasciate riposare a temperatura ambiente 6.
									

								

															

																		
																																											
											
										
																						
											
										
																						
											
										
																																										
																		Nel frattempo occupatevi del ripieno. Mondate e tagliate a pezzetti il cavolo cappuccio 7, le carote 8 e gli spicchi di aglio privati dell’anima 9.
									

								

															

																		
																																											
											
										
																						
											
										
																						
											
										
																																										
																		Fate la stessa cosa con il cipollotto 10, i funghi 11 e il tofu 12.
									

								

															

																		
																																											
											
										
																						
											
										
																						
											
										
																																										
																		In ultimo riducete a pezzetti anche lo zenzero fresco 13. Trasferite tutte gli ingredienti in un mixer 14 e frullate per tritarli finemente 15.
									

								

															

																		
																																											
											
										
																						
											
										
																						
											
										
																																										
																		Scaldate in una padella un filo d’olio di semi di girasole, poi versate il trito 16 e saltate a fuoco medio per 10 minuti. Trascorso questo tempo spegnete il fuoco e aggiungete la salsa di soia 17 e l’olio di sesamo 18.
									

								

															

																		
																																											
											
										
																						
											
										
																						
											
										
																																										
																		Unite anche la salsa sriracha 19. Mescolate bene 20, poi lasciate raffreddare. Una volta che il ripieno sarà freddo formate delle palline del peso di circa 10 g l’una e sistematele su un vassoio 21.
									

								

															

																		
																																											
											
										
																						
											
										
																						
											
										
																																										
																		Riprendete l’impasto e dividetelo in due parti da cui ricaverete dei filoncini 22. Tagliate i filoncini a tocchetti del peso di circa 15 g 23 e formate delle palline 24.
									

								

															

																		
																																											
											
										
																						
											
										
																						
											
										
																																										
																		Infarinate leggermente il piano di lavoro e stendete ogni pallina con il mattarello fino allo spessore di 1 mm circa 25, poi coppate la sfoglia con un coppapasta del diametro di 8 cm 26. Sistemate al centro una pallina di ripieno 27.
									

								

															

																		
																																											
											
										
																						
											
										
																						
											
										
																																										
																		Piegate il disco a mezzaluna 28, poi pizzicate uno dei 2 lembi per formare delle piccole pieghe partendo dal centro verso le estremità 29; per aiutarvi potete spruzzare i bordi della sfoglia con poca acqua. Man mano che chiudete i gyoza 30 sistemateli su un vassoio leggermente infarinato.
									

								

															

																		
																																											
											
										
																						
											
										
																						
											
										
																																										
																		Siete pronti per la cottura: scaldate una padella con un giro di olio di semi di girasole 31, poi adagiate i gyoza e rosolateli a fiamma media senza mai girarli, in modo che si colori solo la parte inferiore; ci vorranno circa 4-5 minuti 32. A questo punto versate l’acqua nella padella 33.
									

								

															

																		
																																											
											
										
																						
											
										
																						
											
										
																																										
																		Abbassate la fiamma e cuocete con il coperchio per circa 10 minuti 34; il tempo di cottura varia a seconda dello spessore della pasta. Una volta cotti, togliete il coperchio 35, spegnete il fuoco e aggiungete l’olio di sesamo 36.
									

								

															

																		
																																											
											
										
																						
											
										
																						
											
										
																																										
																		Versate in una ciotola la salsa di soia e l’aceto di riso 37, mescolate 38 e servite i vostri gyoza vegetariani con la salsa di accompagnamento 39!
									

								

							
					    