Difficoltà: Media
Con il pollo autunnale vi proponiamo un'accattivante rivisitazione del tipico petto di pollo in padella casalingo. Tradizione e innovazione sono qui riunite in un piatto che esalta i sapori della tavola d'autunno. Per accompagnare le tenere fettine di pollo dorate in padella abbiamo scelto un mix colorato e gustoso, che abbraccia tutte le consistenze: un vellutato purè di patate, croccanti cavolfiori tostati in padella, finferli trifolati, foglie di cavolo nero brasate e, per finire, briciole di castagne al forno. Nel pollo autunnale ritroverete le tipiche verdure della stagione in una veste nuova e ancora più appetitosa! Questo secondo piatto gourmet non è solo una celebrazione dei sapori autunnali, ma anche un'espressione di creatività culinaria alla portata di tutti!


												
						
						

														INGREDIENTI
							
													


						
							
							

							
								

																	Tagliata di petto di pollo
								
								
								
																	300
									g
																

								

							
								

																	Patate
								
								
								bollite
																	500
									g
																

								

							
								

																	Acqua
								
								
								
																	100
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Castagne
								
								
								
																	100
									g
																

								

							
								

																	Funghi finferli (gallinacci)
								
								
								
																	200
									g
																

								

							
								

																	Cavolfiore
								
								
								
																	400
									g
																

								

							
								

																	Cavolo nero
								
								
								
																	200
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il pollo autunnale incidete le castagne 1 e lasciatele in ammollo un paio d’ore 2, poi disponetele su una teglia 3 e cuocetele in forno statico a 180° per 30 minuti circa. 
									

								

															

																		
																																											
											
										
																						
											
										
																						
											
										
																																										
																		Passate le patate lesse 4 nello schiacciapatate 5 e mettetele in un pentolino con l'acqua 6.
									

								

															

																		
																																											
											
										
																						
											
										
																						
											
										
																																										
																		Aggiungete sale e olio 7, mescolate bene e cuocete a fiamma media per qualche minuto. Aggiustate di pepe e spegnete la fiamma 8. Separate le cimette del cavolfiore 9.  
									

								

															

																		
																																											
											
										
																						
											
										
																						
											
										
																																										
																		Tagliate le cimette a fettine di mezzo centimetro 10. Scaldate un filo d'olio in padella 11, aggiungete il cavolfiore e salate 12 .
									

								

															

																		
																																											
											
										
																						
											
										
																						
											
										
																																										
																		Rosolate qualche minuto 13 e tenete da parte. Nella stessa padella versate i finferli puliti e tagliati a metà, salate, pepate 14 e rosolate per pochi istanti a fiamma alta 15. Tenete in caldo anche i funghi.
									

								

															

																		
																																											
											
										
																						
											
										
																						
											
										
																																										
																		Nel frattempo le castagne saranno cotte, sfornatele e sbucciatele subito 16. Ora occupatevi del cavolo nero: scaldate in padella un giro d'olio 17, versate le foglie più piccole e tenere 18.
									

								

															

																		
																																											
											
										
																						
											
										
																						
											
										
																																										
																		Salate e saltate qualche minuto per appassirle 19. Tenete da parte anche queste e nella stessa padella versate un ultimo giro d'olio, adagiate il petto di pollo 20 e rosolatelo da entrambi i lati 21. 
									

								

															

																		
																																											
											
										
																						
											
										
																						
											
										
																																										
																		Una volta che il petto di pollo sarà ben dorato 22, salate e impiattate subito con le verdure alternate tra le fette. Completate il vostro pollo autunnale con le castagne sbriciolate 23 e servite subito in tavola 24!
									

								

							
					    