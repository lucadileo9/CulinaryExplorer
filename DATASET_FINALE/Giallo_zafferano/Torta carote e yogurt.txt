Difficoltà: Facile
Morbida e dal sapore delicato, la nostra torta carote e yogurt è un dolce casalingo e genuino, perfetto per la merenda dei bambini, da servire a colazione ma anche come fine pasto. Prima di realizzare questa semplice ma golosa ricetta abbiamo ripercorso tutti i nostri dolci a base di carote e ci siamo ispirati alla tradizionale carrot cake ma anche alla torta di carote con farina di mandorle... provando e testando dalla cucina di GZ è arrivata una torta dal gusto leggero, scioglievole all'assaggio, con un impasto da poter personalizzare per sfruttare la vostra fantasia in cucina! Noi per esempio abbiamo voluto dare un tocco vellutato e fresco accompagnando le fette di questa torta con una crema allo yogurt greco aromatizzata allo zenzero fresco. A questa delizia soffice e gustosa non resisterebbe neanche il frenetico Bianconiglio di Alice nel Paese delle meraviglie, che con il suo celeberrimo aplomb inglese, gusterebbe la torta sorseggiando una profumata tazza di tè speziato, consiglio che vi diamo anche noi!


						
						

														INGREDIENTI
							
							                            
                                
    								
    									
    										
    										357
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    357
    					
    					    					    					
    					    Carboidrati
    					    g
    					    51.9
    					
    					    					    					
    					      di cui zuccheri
    					    g
    					    31.9
    					
    					    					    					
    					    Proteine
    					    g
    					    10.9
    					
    					    					    					
    					    Grassi
    					    g
    					    11.8
    					
    					    					    					
    					      di cui saturi
    					    g
    					    2.93
    					
    					    					    					
    					    Fibre
    					    g
    					    4
    					
    					    					    					
    					    Colesterolo
    					    mg
    					    103
    					
    					    					    					
    					    Sodio
    					    mg
    					    206
    					
    					    				
    			
                            
													


						
														
							
														Ingredienti  per uno stampo da 22 cm
							

							
								

																	Carote
								
								
								( da pulire)
																	420
									g
																

								

							
								

																	Uova
								
								
								(3-4 medie)
																	210
									g
																

								

							
								

																	Zucchero
								
								
								
																	180
									g
																

								

							
								

																	Baccello di vaniglia
								
								
								
																	1
									
																

								

							
								

																	Farina 00
								
								
								
																	200
									g
																

								

							
								

																	Farina di mandorle
								
								
								
																	100
									g
																

								

							
								

																	Lievito in polvere per dolci
								
								
								
																	16
									g
																

								

							
								

																	Sale fino
								
								
								
																	1
									pizzico
																

								

							
								

																	Yogurt bianco naturale
								
								
								intero
																	125
									g
																

								

							
														
							
						
														
							
														per la crema
							

							
								

																	Yogurt greco
								
								
								
																	200
									g
																

								

							
								

																	Zucchero
								
								
								
																	20
									g
																

								

							
								

																	Zenzero fresco
								
								
								
																	45
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la torta carote e yogurt per prima cosa sbucciate le carote con un pelaverdure 1 poi grattugiatele con una grattugia a fori larghi e raccogliete la polpa in una ciotola 2, il peso delle carote pulite e grattuggiate è di circa 250 g. Incidete il baccello di vaniglia dal lato lungo, estraete con uno spelucchino i semi e teneteli da parte 3.
									

								

															

																		
																															
											
										
																														
																		In un’altra ciotola capiente setacciate la farina 00 e quella di mandorle e il lievito per dolci 4 e tenete da parte anche le polveri. Iniziate a comporre l’impasto versando in una ciotola lo zucchero e le uova intere 5, montate gli ingredienti con le fruste elettriche 6 (oppure con una frusta a mano) finché non otterrete un composto chiaro e spumoso.
									

								

															

																		
																															
											
										
																														
																		A questo punto aromatizzate con i semi del baccello di vaniglia 7 e incorporate un cucchiaio alla volta anche le polveri precedentemente setacciate 8. Per ultimo unite anche lo yogurt bianco in due tempi 9 così da incorporarlo delicatamente senza smontare l’impasto.
									

								

															

																		
																															
											
										
																														
																		Amalgamate il tutto mescolando con una spatola; ora che il composto è pronto 10, unite le carote grattugiate 11 e mescolate ancora per incorporarle 12.
									

								

															

																		
																															
											
										
																														
																		Versate l’impasto in una tortiera imburrata e infarinata del diametro di 22 cm 13. Cuocete la torta nel ripiano più basso del forno, preriscaldato in modalità statica a 180° per 45/50 minuti (controllate la cottura con uno stecchino per verificare la cottura, perchè in base al forno potrebbero volerci alcuni minuti in più o in meno). A cottura ultimata, sfornate la torta e lasciatela raffreddare prima di sformarla 14. Nel frattempo occupatevi della crema di accompagnamento: in una ciotola mescolate lo yogurt greco con lo zucchero 15
									

								

															

																		
																															
											
										
																														
																		Poi sbucciate lo zenzero (16-17) e grattugiatelo direttamente nella terrina con la crema di yogurt 18, (il peso dello zenzero grattugiato sarà di circa 30 g), mescolate per insaporire.
									

								

															

																		
																															
											
										
																														
																		La crema di yogurt è pronta 19, sformate il dolce che si sarà raffreddato 20 e servite la torta carote e yogurt 21!
									

								

							
					    