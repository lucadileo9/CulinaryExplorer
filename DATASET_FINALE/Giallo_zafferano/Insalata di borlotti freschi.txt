Difficoltà: Facile
Al vostro menu estivo manca un contorno che sia fresco, genuino e sostanzioso? Abbiamo la soluzione per voi: l’insalata di borlotti freschi, una pietanza che vede l’incontro del gusto inconfondibile dei borlotti con la dolcezza dei pomodorini ciliegini, il tutto insaporito dall’aroma raffinato dello scalogno. Questa insalatona è una carica di fibre e di energia, perfetta per rifocillarsi con gusto nelle soleggiate giornate d’estate. I fagioli, protagonisti indiscussi delle zuppe invernali, qui sono proposti nella loro versione più fresca, ideale anche per realizzare gustosi primi piatti come la pasta e fagioli estiva. La semplicità di questa insalata rievoca sapori di un tempo, con il suo tocco un po’ rustico nell’accostamento di questi poveri ma gustosi frutti dell’orto. Con l’insalata di borlotti freschi porterete in tavola un piatto estivo salutare e al tempo stesso sfizioso!


												
						
						

														INGREDIENTI
							
							                            
                                
    								
    									
    										
    										156
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    156
    					
    					    					    					
    					    Carboidrati
    					    g
    					    15.5
    					
    					    					    					
    					      di cui zuccheri
    					    g
    					    3.4
    					
    					    					    					
    					    Proteine
    					    g
    					    5.3
    					
    					    					    					
    					    Grassi
    					    g
    					    8.1
    					
    					    					    					
    					      di cui saturi
    					    g
    					    1.21
    					
    					    					    					
    					    Fibre
    					    g
    					    8.4
    					
    					    					    					    					
    					    Sodio
    					    mg
    					    299
    					
    					    				
    			
                            
													


						
							
							

							
								

																	Fagioli borlotti
								
								
								
																	500
									g
																

								

							
								

																	Pomodorini ciliegino
								
								
								
																	150
									g
																

								

							
								

																	Basilico
								
								
								
																	9
									foglie
																

								

							
								

																	Scalogno
								
								
								
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	30
									g
																

								

							
								

																	Timo
								
								
								
																	3
									rametti
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare l’insalata di borlotti freschi iniziate dai legumi: sgranateli e raccogliete i fagioli in una ciotola 1: otterete 270 g di fagioli già puliti. Ponete sul fuoco una pentola capiente colma d’acqua e non appena avrà raggiunto il bollore versate i borlotti 2. Cuocete per circa 35 minuti senza il coperchio. Nel frattempo mondate gli scalogni 3
									

								

															

																		
																															
											
										
																														
																		e divideteli in quattro parti 4. Lavate i pomodorini e tagliateli a metà 5. In una teglia da forno versate i pomodorini e gli spicchi di scalogno 6.
									

								

															

																		
																															
											
										
																														
																		Profumate con le foglioline di timo fresco 7 e poi condite con 20 gr di olio di oliva 8. Mescolate per insaporire e poi cuocete nella parte centrale del forno preriscaldato in modalità statica per 20 minuti a 200°. A cottura ultimata estraete la teglia dal forno e lasciateli intiepidire a temperatura ambiente 9.
									

								

															

																		
																															
											
										
																														
																		Nel frattempo saranno trascorsi i 35 minuti di cottura dei fagioli, salateli 10 e proseguite la cottura per altri 5 minuti. Una volta terminato, spegnete il fuoco, scolate i fagioli 11 e trasferiteli in una ciotola, aggiungete anche i pomodorini e gli scalogni cotti in forno 12. Sistemate di sale, pepate
									

								

															

																		
																															
											
										
																														
																		e condite con 10 gr di olio di oliva 13. Mescolate per insaporire e servite l’insalata di borlotti freschi nei piatti 14 profumando con foglioline di basilico fresco 15.
									

								

							
					    