Difficoltà: Facile
La crumb cake con frutta estiva è una gustosa torta che si ispira alla New York crumb cake. Le origini di questa torta sono un po’ incerte: si è diffusa nei paesi anglosassoni, in particolare nella costa est degli Stati Uniti, ma si dice sia stata esportata nella Grande Mela da pasticceri tedeschi nel Diciannovesimo secolo. Questo dolce è formato da una morbida base, preparata con un impasto a base di farina, uova, zucchero, lievito ed estratto di vaniglia, che viene ricoperta da uno strato di “crumbs”: tante grosse briciole croccanti aromatizzate con la scorza grattugiata di lime e due grossi pizzichi di sale. Per rendere questa torta più fresca e sfiziosa, abbiamo aggiunto della frutta estiva alla preparazione. Le grosse briciole golose, infatti, nascondono un dolce strato formato da fette di pesche e albicocche, mescolate con ribes rossi e mirtilli. L’aggiunta di frutta di stagione trasforma questa torta in un dolce ancora più succulento e colorato, quindi perfetto per essere servito a fine pasto anche nella stagione estiva. A metà strada tra le famose “pie” della cucina anglosassone e il classico crumble, la crumb cake con frutta estiva è una torta da scoprire morso dopo morso, non vi resta che prepararla!


						
						

														INGREDIENTI
							
							                            
                                
    								
    									
    										
    										472
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    472
    					
    					    					    					
    					    Carboidrati
    					    g
    					    51.1
    					
    					    					    					
    					      di cui zuccheri
    					    g
    					    30.2
    					
    					    					    					
    					    Proteine
    					    g
    					    7.3
    					
    					    					    					
    					    Grassi
    					    g
    					    26.5
    					
    					    					    					
    					      di cui saturi
    					    g
    					    12.99
    					
    					    					    					
    					    Fibre
    					    g
    					    3.3
    					
    					    					    					
    					    Colesterolo
    					    mg
    					    149
    					
    					    					    					
    					    Sodio
    					    mg
    					    187
    					
    					    				
    			
                            
													


						
														
							
														Ingredienti per una teglia 20x30cm 
							

							
								

																	Farina 00
								
								
								
																	200
									g
																

								

							
								

																	Zucchero
								
								
								
																	170
									g
																

								

							
								

																	Burro
								
								
								ammorbidito
																	170
									g
																

								

							
								

																	Uova
								
								
								medie
																	3
									
																

								

							
								

																	Tuorli
								
								
								
																	1
									
																

								

							
								

																	Lievito in polvere per dolci
								
								
								
																	8
									g
																

								

							
								

																	Estratto di vaniglia
								
								
								
																	1
									cucchiaio
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per il crumble
							

							
								

																	Farina 00
								
								
								
																	75
									g
																

								

							
								

																	Farina di mandorle
								
								
								
																	75
									g
																

								

							
								

																	Zucchero di canna
								
								
								
																	75
									g
																

								

							
								

																	Burro
								
								
								freddo
																	75
									g
																

								

							
								

																	Sale fino
								
								
								
																	2
									pizzichi
																

								

							
								

																	Scorza di lime
								
								
								
																	1
									
																

								

							
														
							
						
														
							
														Per lo strato di frutta
							

							
								

																	Pesche
								
								
								
																	200
									g
																

								

							
								

																	Albicocche
								
								
								
																	160
									g
																

								

							
								

																	Mirtilli
								
								
								
																	120
									g
																

								

							
								

																	Ribes
								
								
								
																	50
									g
																

								

							
														
							
						
														
							
														per ungere la teglia
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crumb cake con frutta estiva, iniziate dalla frutta: lavatela con cura sotto acqua corrente (1-2) e asciugatela delicatamente con un panno. Togliete i ribes dai raspi e metteteli da parte assieme ai mirtilli. Quindi ponete le pesche su un tagliere e dividetele a metà, eliminate il nocciolo e tagliatele a fette 3.
									

								

															

																		
																															
											
										
																														
																		Ripetete l'operazione con le albicocche: dividetele a metà, eliminate il nocciolo e tagliatele a fette 4. Per evitare di fare annerire la frutta tagliata, trasferitela in una ciotola e irroratela con del succo di limone. Coprite la ciotola con pellicola e mettete al fresco fino al momento di utilizzarle. Ora preparate l’impasto: ponete il burro a temperatura ambiente nella ciotola di una planetaria assieme allo zucchero 5 e azionate fino ad ottenere un composto cremoso e spumoso; se non avete una planetaria utilizzate uno sbattitore elettrico o una frusta. Unite poi l’estratto di vaniglia 6, in sostituzione potete utilizzare 1 bustina di vanillina o una bacca di vaniglia. Aggiungete un pizzico di sale e continuate a montare.
									

								

															

																		
																															
											
										
																														
																		Continuando a montare, aggiungete una alla volta le uova a temperatura ambiente 7 e proseguite per altri 2-3 minuti. Trascorso questo tempo, mescolate lievito e farina 8 e incorporateli, setacciandoli, al composto di burro e zucchero 9. Quindi amalgamate il tutto con una spatola, fino a quando la consistenza del composto non sarà simile a quella dell’impasto di una ciambella.
									

								

															

																		
																															
											
										
																														
																		Imburrate una teglia rettangolare di 20x30 cm aiutandovi con un pennello 10 e foderatela con la carta forno 11, per scoprire come eseguire questa operazione al meglio, consultate la Scuola di cucina: come foderare una tortiera con carta da forno. A questo punto versate l’impasto all’interno della teglia e livellatelo con il dorso di un cucchiaio 12.
									

								

															

																		
																															
											
										
																														
																		Ora prendete la frutta lavata e tagliata a fette che avevate messo da parte. Sparpagliate sulla superficie metà dei mirtilli e metà dei ribes 13, dopodichè procedete disponendo le fettine di pesche e albicocche in modo casuale oppure in file alternate 14 e concludete aggiungendo l’altra metà di ribes e mirtilli 15.
									

								

															

																		
																															
											
										
																														
																		Preparate ora il crumble: in una ciotola versate il burro freddo tagliato a cubetti e aggiungete lo zucchero di canna 16. Unite anche la farina 00 17 e la farina di mandorle 18.
									

								

															

																		
																															
											
										
																														
																		Mischiate con la punta delle dita, cercando di amalgamare il tutto sbriciolandolo e non insistendo troppo a lungo per evitare di fare sciogliere il burro e aggiungete due grossi pizzichi di sale 19. Grattugiate la scorza di un lime nel composto 20 e continuate ad amalgamare con la punta delle dita 21.
									

								

															

																		
																															
											
										
																														
																		Trasferite il crumble sullo strato di frutta 22 in modo uniforme 23 e infornate in forno statico preriscaldato a 180° per circa 60 minuti, se usate un forno ventilato, cuocere a 160° per 50 minuti. Quando lo strato di briciole risulterà leggermente abbrustolito, la vostra crumb cake con frutta estiva sarà cotta 24. Estraete dal forno e lasciate raffreddare, poi tagliate a cubi o fettine rettangolari. Potete servire la vostra crumb cake con frutta estiva, accompagnata da una pallina di gelato alla vaniglia o alla crema oppure con della panna semi-montata leggermente zuccherata!
									

								

							
					    