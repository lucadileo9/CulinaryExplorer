Difficoltà: Facile
Il fegato alla veneziana è un piatto molto semplice che appartiene alla tradizione culinaria di questa regione. La dolcezza delle cipolle, co-protagoniste del piatto, ne bilancia il gusto deciso rendendolo gradito anche a coloro che di solito non lo amano! Per lo stesso motivo al giorno d'oggi si utilizza il fegato di vitello, più nobile e delicato di sapore rispetto a quello di maiale, previsto in origine dalla ricetta. Per prepararlo a regola d’arte ci siamo affidati all’esperienza di Laura e Paolo Lazzari, che da anni lo propongono nel menù della storica trattoria “Vini da Gigio” insieme ad altri classici del territorio come il baccalà mantecato e le sarde in saor. Per gustare questo secondo di carne al meglio seguite il loro consiglio e servite il fegato alla veneziana con la polenta, morbida oppure grigliata a fette!


												
						
						

														INGREDIENTI
							
													


						
							
							

							
								

																	Fegato di vitello
								
								
								
																	600
									g
																

								

							
								

																	Cipolle bianche
								
								
								
																	800
									g
																

								

							
								

																	Alloro
								
								
								
																	1
									foglia
																

								

							
								

																	Vino bianco secco
								
								
								
																	60
									g
																

								

							
								

																	Burro
								
								
								
																	30
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il fegato alla veneziana per prima cosa mondate le cipolle e tagliatele ad anelli dello spessore di circa mezzo cm 1. Fate scaldare l’olio in una padella con una foglia di alloro 2, poi aggiungete le cipolle e cuocete a fuoco dolce per 15 minuti 3; dovranno appassire senza prendere colore.
									

								

															

																		
																																											
											
										
																						
											
										
																						
											
										
																																										
																		Nel frattempo occupatevi del fegato: eliminate la pellicina 4 ed eventuali cartilagini, poi tagliatelo a striscioline di circa 2 cm di larghezza 5. Quando le cipolle saranno appassite, unite il fegato e alzate la fiamma 6.
									

								

															

																		
																																											
											
										
																						
											
										
																						
											
										
																																										
																		Mescolate per un paio di minuti 7, poi sfumate con il vino bianco 8, salate, pepate 9 e cuocete ancora per pochi minuti.
									

								

															

																		
																																											
											
										
																						
											
										
																						
											
										
																																										
																		Una volta pronto, spegnete il fuoco e aggiungete il burro 10, poi mescolate bene per amalgamarlo: in questo modo il piatto risulterà più cremoso 11. Il vostro fegato alla veneziana è pronto per essere servito accompagnato con la polenta 12!
									

								

							
					    