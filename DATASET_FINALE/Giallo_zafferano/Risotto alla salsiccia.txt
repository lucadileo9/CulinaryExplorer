Difficoltà: Facile
Ne abbiamo mantecati di risotti, ma non è mai abbastanza. Il risotto infatti è un primo piatto che dà tanta soddisfazione personale, ideale anche per una cena con pochi amici. La versione di oggi, poi, è a metà strada tra il risotto alla parmigiana e allo zafferano, con un ingrediente in più: la salsiccia. Il risotto alla salsiccia è uno di quei piatti che fanno fiutare il profumo già dalla porta di casa. E' una di quelle ricette che richiama il bis fino a quando non si è completamente sazi e felici. E' uno di quei cavalli di battaglia che conquisterà i vostri ospiti al primo assaggio. Mettetevi subito ai fornelli, perché l'acquolina in bocca è già salita!


												
						
						

														INGREDIENTI
							
							                            
                                
    								
    									
    										
    										708
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    708
    					
    					    					    					
    					    Carboidrati
    					    g
    					    70.9
    					
    					    					    					
    					      di cui zuccheri
    					    g
    					    1
    					
    					    					    					
    					    Proteine
    					    g
    					    22
    					
    					    					    					
    					    Grassi
    					    g
    					    36.5
    					
    					    					    					
    					      di cui saturi
    					    g
    					    14.99
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    83
    					
    					    					    					
    					    Sodio
    					    mg
    					    1067
    					
    					    				
    			
                            
													


						
							
							

							
								

																	Riso Carnaroli
								
								
								
																	320
									g
																

								

							
								

																	Salsiccia
								
								
								(o luganega)
																	300
									g
																

								

							
								

																	Brodo di carne
								
								
								
																	
									q.b.
																

								

							
								

																	Zafferano
								
								
								
																	1
									bustina
																

								

							
								

																	Vino bianco
								
								
								
																	½
									bicchiere
																

								

							
								

																	Scalogno
								
								
								
																	1
									
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Burro
								
								
								freddo di frigo
																	40
									g
																

								

							
								

																	Parmigiano Reggiano DOP
								
								
								
																	50
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto alla salsiccia, preparate il brodo di carne. Poi passate a pulire lo scalogno, tritatelo finemente 1. Poi passate alle salsicce: incidetele ed eliminate il budello 2, quindi con il dorso della lama schiacciate la carne 3.
									

								

															

																		
																															
											
										
																														
																		Spostatevi ai fornelli. Mettete sul fuoco una casseruola e versate un giro d’olio. Lasciate scaldare qualche istante prima di aggiungere lo scalogno 4. Fate insaporire a fiamma medio bassa, basteranno pochi minuti perchè appassisca. Dopodiché aggiungete la salsiccia 5 e lasciatela rosolare per 4-5 minuti, mescolando spesso. Aggiungete il riso 6,
									

								

															

																		
																															
											
										
																														
																		quindi fate tostare e insaporire mescolando 7 e poi sfumate con il vino bianco 8. Non appena l’alcol sarà evaporato cominciate la cottura del riso bagnandolo con il brodo caldo 9: versatelo a mestolate di tanto in tanto. Quindi aggiungetelo non appena la mestolata precedentemente è stata assorbita.
									

								

															

																		
																															
											
										
																														
																		Poi versate lo zafferano 10 e mescolate per amalgamarlo 11. Quando il riso è pronto togliete dal fuoco e mantecate aggiungendo il burro e il Parmigiano 12
									

								

															

																		
																															
											
										
																														
																		Amalgamate accuratamente 13. Ecco pronto il vostro risotto alla salsiccia 14, non vi resta che gustarlo 15!
									

								

							
					    