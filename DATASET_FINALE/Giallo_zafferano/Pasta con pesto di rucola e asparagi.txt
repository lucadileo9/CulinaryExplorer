Difficoltà: Facile
La pasta al pesto, si sa, non stanca mai, ma ricordatevi che oltre al classico pesto alla genovese, ne esistono tantissime gustose varietà, che potete sperimentare a seconda degli ingredienti e dei sapori che più amate. Questi condimenti, creando stuzzicanti contrasti insieme agli ingredienti con cui vengono accompagnati, donano al vostro piatto un profumo avvolgente e un sapore intenso a cui non saprete rinunciare. Noi vi proponiamo la pasta con il pesto di rucola e asparagi, un primo piatto semplice da preparare ma allo stesso tempo sfizioso, in cui il gusto delicato ma allo stesso tempo intenso della rucola incontra il sapore raffinato e deciso dell’asparago. Una ricetta perfetta per iniziare un pranzo o una cena con un piatto dal condimento particolare e originale, perfetto anche per i vegetariani. Non vi resta che sbizzarrirvi nel preparare questa deliziosa pasta, in cui l’accoppiata rucola e asparagi risulta decisamente vincente!


						
						

														INGREDIENTI
							
							                            
                                
    								
    									
    										
    										694
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    694
    					
    					    					    					
    					    Carboidrati
    					    g
    					    54.3
    					
    					    					    					
    					      di cui zuccheri
    					    g
    					    6.4
    					
    					    					    					
    					    Proteine
    					    g
    					    18.9
    					
    					    					    					
    					    Grassi
    					    g
    					    44.6
    					
    					    					    					
    					      di cui saturi
    					    g
    					    11.1
    					
    					    					    					
    					    Fibre
    					    g
    					    5
    					
    					    					    					
    					    Colesterolo
    					    mg
    					    91
    					
    					    					    					
    					    Sodio
    					    mg
    					    669
    					
    					    				
    			
                            
													


						
														
							
							

							
								

																	Torchietti all'uovo
								
								
								
																	250
									g
																

								

							
								

																	Asparagi
								
								
								verdi
																	500
									g
																

								

							
								

																	Sale fino
								
								
								
																	3
									g
																

								

							
								

																	Pepe nero
								
								
								
																	1
									g
																

								

							
								

																	Burro
								
								
								
																	30
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Peperoncino fresco
								
								
								
																	5
									g
																

								

							
														
							
						
														
							
														per il pesto di rucola
							

							
								

																	Rucola
								
								
								
																	50
									g
																

								

							
								

																	Olio extravergine d'oliva
								
								
								
																	80
									g
																

								

							
								

																	Pecorino
								
								
								da grattugiare
																	25
									g
																

								

							
								

																	Grana Padano DOP
								
								
								
																	25
									g
																

								

							
								

																	Pinoli
								
								
								
																	25
									g
																

								

							
								

																	Aglio
								
								
								
																	½
									
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con pesto di rucola e asparagi, iniziate a preparare il pesto di rucola: dopo aver lavato accuratamente la rucola, asciugatela leggermente con della carta da cucina, mettetela nella tazza di un mixer, aggiungete i pinoli 1, il Grana Padano 2, il pecorino 3, poi aggiungete mezzo spicchio d'aglio,
									

								

															

																		
																															
											
										
																														
																		e salate 4. Aggiungete a questo punto una piccola parte dell’olio d'oliva 5, cominciate a frullare a bassa velocità il tutto e, mano a mano, aggiungete il restante olio d'oliva a filo, fino ad ottenere una crema ben amalgamata e fluida. Una volta pronto, mettete da parte il pesto di rucola in una ciotola 6.
									

								

															

																		
																															
											
										
																														
																		A questo punto dedicatevi agli asparagi: lavateli ed eliminate con un coltello la parte più coriacea 7 (se risultano troppo duri potete pelarli con un pela patate o un coltello, per rimuovere la parte filamentosa), poi disponeteli in un mazzetto legati con uno spago 8 e metteteli a cuocere nell'apposita asparagera 9 per almeno 10-15 minuti, partendo dall'acqua fredda.
									

								

															

																		
																															
											
										
																														
																		Una volta cotti 10, scolateli facendo attenzione a tenere da parte un po’ di acqua di cottura (circa 100 ml), che verrà aggiunta agli asparagi in padella e servirà per diluire leggermente il pesto di rucola. Tagliate i gambi degli asparagi a rondelle 11 e tenete quindi da parte la loro acqua di cottura, i gambi mondati e le punte 12.
									

								

															

																		
																															
											
										
																														
																		Fate saltare i gambi mondati degli asparagi in padella con il burro per circa 5 minuti 13; poi salate 14 e pepate e aggiungete un po' di acqua di cottura degli asparagi 15 per rendere la cottura più omogenea.
									

								

															

																		
																															
											
										
																														
																		Aggiungete nel tegame anche le punte degli asparagi 16, mescolate bene il tutto 17, quindi prendete il peperoncino, apritelo, togliete i semini, tagliatelo a listerelle, e aggiungetelo in padella 18.
									

								

															

																		
																															
											
										
																														
																		Diluite il pesto di rucola con l’acqua di cottura degli asparagi 19 per renderlo più cremoso. A questo punto, cuocete la pasta in acqua bollente salata 20 e scolatela al dente. Unite la pasta nel tegame con gli asparagi 21 e fate saltare per un minuto.
									

								

															

																		
																															
											
										
																														
																		Infine a fuoco spento condite la pasta con il pesto di rucola 22, mescolate in modo da amalgamare bene la pasta agli ingredienti 23, aggiustate con olio e il pepe. La vostra pasta con pesto di rucola e asparagi è pronta per essere servita 24!
									

								

							
					    