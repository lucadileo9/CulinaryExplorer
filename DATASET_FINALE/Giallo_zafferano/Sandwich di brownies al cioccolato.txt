Difficoltà: Media
Avete mai pensato di mettere insieme dei brownies con una crema golosa? Noi sì e abbiamo realizzato i sandwich di brownies con crema al latte, dei piccoli sfizi, perfetti per una merenda speciale o per arricchire i buffet delle feste. Due morbidi brownies al cioccolato fondente e nocciole racchiudono una delicata crema al latte in un connubio di dolcezza irresistibile che vi conquisterà al primo morso. Provate questa originale versione dei famosi dolcetti americani e farete brillare gli occhi di grandi e piccini.


						
						

														INGREDIENTI
							
													


						
														
							
														Ingredienti per 20 sandwich di brownies
							

							
								

																	Cioccolato fondente
								
								
								
																	200
									g
																

								

							
								

																	Nocciole
								
								
								
																	60
									g
																

								

							
								

																	Farina 00
								
								
								
																	100
									g
																

								

							
								

																	Burro
								
								
								
																	175
									g
																

								

							
								

																	Uova
								
								
								
																	2
									
																

								

							
								

																	Zucchero
								
								
								
																	200
									g
																

								

							
								

																	Lievito in polvere per dolci
								
								
								
																	5
									g
																

								

							
														
							
						
														
							
														Per la crema al latte
							

							
								

																	Latte intero
								
								
								
																	500
									g
																

								

							
								

																	Zucchero
								
								
								
																	40
									g
																

								

							
								

																	Frumina
								
								
								
																	20
									g
																

								

							
								

																	Baccello di vaniglia
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i sandwich di brownies iniziate dall’impasto dei brownies: tritate grossolanamente il cioccolato 1, ponetelo in un pentolino con bagnomaria 2, aggiungete il burro a pezzetti 3 e sciogliete completamente il cioccolato a fuoco dolce.
									

								

															

																		
																															
											
										
																														
																		Setacciate la farina con il lievito 4, nella ciotola di una planetaria munita di frusta ponete le uova intere, lo zucchero 5, e montate fino ad ottenere un composto chiaro e spumoso 6,
									

								

															

																		
																															
											
										
																														
																		versate qui il cioccolato 7 montando con le fruste e poi aggiungete le polveri setacciate un cucchiaio alla volta 8, senza fermare la planetaria. Tritale grossolanamente le nocciole 9
									

								

															

																		
																															
											
										
																														
																		unitele all’impasto 10, trasferite il composto in una teglia rettangolare 30x 35 cm imburrata e rivestita con carta da forno 11(in alternativa potete utilizzare uno stampo tondo da 24 cm. Stendete il composto uniformemente 12
									

								

															

																		
																															
											
										
																														
																		cuocete in forno statico preriscaldato a 180° per 20 minuti, a cottura ultimata sfornate la base e lasciatela raffreddare 13, poi sformatela e riponetela in frigorifero, una volta fredda si taglierà più facilmente senza sbriciolarsi. Intanto occupatevi della preparazione della crema al latte: in una casseruola mettete a scaldare 400 gr di latte 14, aggiungete lo zucchero 15.
									

								

															

																		
																															
											
										
																														
																		Incidete la bacca di vaniglia nel senso della lunghezza ed estraete i semi, raschiandola con un coltellino 16;aggiungetela al latte 17 , intanto stemperate la frumina in 100 ml di latte freddo 18
									

								

															

																		
																															
											
										
																														
																		poi versatela nel pentolino 19, fate addensare la crema mescolando continuamente con una frusta , dovrà avere la consistenza di una crema inglese che deve “velare” il cucchiaio, trasferitela in una ciotola 20, ricoprite con la pellicola a contatto 21 e poi riponetela in frigorifero per almeno 1 ora.
									

								

															

																		
																															
											
										
																														
																		Trascorso questo tempo riprendete la crema che si sarà ben addensata 22, riponetela in una sac-à-poche e conservatela in frigo. Togliete dal frigo la base dei brownies, eliminate la carta da forno 23, ritagliate i bordi del brownie e dividetelo in 40 rettangoli da 3x6 cm 24.
									

								

															

																		
																															
											
										
																														
																		Farcite un rettangolo spremendo la crema al latte 25, richiudetelo con un altro rettangolo in modo da creare un sandwich 26, proseguite fino a terminare i brownies 27. Conservateli in frigorifero fino al momento di servirli.
									

								

							
					    