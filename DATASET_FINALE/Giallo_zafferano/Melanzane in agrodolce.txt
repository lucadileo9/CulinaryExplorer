Difficoltà: Facile
Quanto ci piacciono i contorni agrodolci!  Peperoni, cipolline zucchine e zucca, ogni ortaggio a modo suo cambia piacevolmente gusto in una metamorfosi di sapori che ha come protagonista l’aceto: cremoso e avvolgente come quello balsamico oppure più pungente come quello di vino bianco che abbiamo scelto per preparare le nostre melanzane in agrodolce. Morbide e fragranti, grazie all’aggiunta di profumate erbe aromatiche, le melanzane in agrodolce rappresentano un contorno estivo perfetto: da accompagnare a carne o pesce grigliati oppure da gustare semplicemente su un crostino di pane tostato. Arricchite i vostri menu dell’estate con una pietanza stuzzicante ma al tempo stesso genuina!


												
						
						

														INGREDIENTI
							
							                            
                                
    								
    									
    										
    										167
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    167
    					
    					    					    					
    					    Carboidrati
    					    g
    					    16.1
    					
    					    					    					
    					      di cui zuccheri
    					    g
    					    16.1
    					
    					    					    					
    					    Proteine
    					    g
    					    2.5
    					
    					    					    					
    					    Grassi
    					    g
    					    10.3
    					
    					    					    					
    					      di cui saturi
    					    g
    					    1.51
    					
    					    					    					
    					    Fibre
    					    g
    					    5.6
    					
    					    					    					    					
    					    Sodio
    					    mg
    					    348
    					
    					    				
    			
                            
													


						
							
							

							
								

																	Melanzane
								
								
								
																	780
									g
																

								

							
								

																	Aceto di vino bianco
								
								
								
																	40
									g
																

								

							
								

																	Zucchero
								
								
								
																	40
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Aglio
								
								
								
																	1
									spicchio
																

								

							
								

																	Menta
								
								
								(circa 10 foglioline)
																	
									q.b.
																

								

							
								

																	Basilico
								
								
								(circa 10 foglioline)
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le melanzane in agrodolce, lavate e asciugate le melanzane, quindi spuntatele 1 e tagliatele a listarelle piuttosto spesse 2. Sbucciate l’aglio e affettatelo sottilmente 3
									

								

															

																		
																															
											
										
																														
																		In un tegame capiente scaldate i 40 g d’olio e soffriggeteci lo spicchio d’aglio tagliato a fettine 4. Una volta che avrete fatto soffriggere l’aglio aggiungete le melanzane 5 e cuocete a fiamma media, mescolando spesso 6 fin quando non risulteranno abbastanza morbide e inizieranno a tirar fuori la loro acqua (ci vorranno circa 20 minuti).
									

								

															

																		
																															
											
										
																														
																		A questo punto alzate ulteriormente la fiamma e aggiungete le erbe aromatiche, menta e basilico precedentemente lavate e asciugate delicatamente 7, l’aceto 8, lo zucchero 9,
									

								

															

																		
																															
											
										
																														
																		il sale 10 e il pepe. Mescolate tutto per bene e lasciate evaporare l’aceto. Abbassate la fiamma coprite con il coperchio 11 e cuocete per 10 minuti. Togliete il coperchio, rimestate per bene e ultimate la cottura per gli ultimi 5 minuti. Le vostre melanzane in agrodolce sono ora pronte per essere servite 12!
									

								

							
					    