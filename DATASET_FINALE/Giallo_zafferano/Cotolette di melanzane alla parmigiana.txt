Difficoltà: Media
Ispirati dalla panatura croccante e dorata delle cotolette e dai sapori e aromi mediterranei della parmigiana, abbiamo pensato di creare un mix sfizioso di queste due ricette tradizionali: è così che hanno preso forma le cotolette di melanzane alla parmigiana. Tra due fettine di melanzane è custodita la più appetitosa delle farciture con pomodoro, mozzarella e basilico, con effetto filante assicurato che esploderà al primo morso. Una semplice bontà che farà gola a tutti e sarà un finger food perfetto per le vostre cene informali, ma vi raccomandiamo di gustarle calde, appena fritte, per assaporare al meglio tutta la fragranza della doppia panatura!


						
						

														INGREDIENTI
							
							                            
                                
    								
    									
    										
    										404
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    404
    					
    					    					    					
    					    Carboidrati
    					    g
    					    10.2
    					
    					    					    					
    					      di cui zuccheri
    					    g
    					    2.7
    					
    					    					    					
    					    Proteine
    					    g
    					    12.3
    					
    					    					    					
    					    Grassi
    					    g
    					    34.9
    					
    					    					    					
    					      di cui saturi
    					    g
    					    7.98
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    142
    					
    					    					    					
    					    Sodio
    					    mg
    					    280
    					
    					    				
    			
                            
													


						
														
							
														Ingredienti per 8 pezzi
							

							
								

																	Passata di pomodoro
								
								
								
																	300
									g
																

								

							
								

																	Melanzane tonde
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Parmigiano Reggiano DOP
								
								
								da grattugiare
																	30
									g
																

								

							
								

																	Basilico
								
								
								
																	8
									foglie
																

								

							
								

																	Fiordilatte
								
								
								
																	180
									g
																

								

							
								

																	Pangrattato
								
								
								
																	
									q.b.
																

								

							
								

																	Uova
								
								
								
																	5
									
																

								

							
														
							
						
														
							
														per friggere
							

							
								

																	Olio di semi
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le cotolette di melanzane alla parmigiana cominciate preparando il sugo: in un pentolino fate soffriggere lo spicchio d’aglio in un filo d’olio di oliva 1, versate poi la passata di pomodoro 2, coprite con il coperchio 3 e cuocete 20 minuti mescolando di tanto in tanto.
									

								

															

																		
																															
											
										
																														
																		Mentre il sugo cuoce, tagliate il fiordilatte a fiocchi 4 e metteteli a scolare su un colino 5. Tagliate a fette spesse 2-3 mm la melanzana, facendo in modo da ottenere 16 fette di diametro simile a 2 a 2 6.
									

								

															

																		
																															
											
										
																														
																		Intanto il sugo sarà pronto, eliminate l’aglio e aggiustate di sale 7. In una ciotola bassa e larga sbattete le uova con un pizzico di sale 8; in un’altra versate il pangrattato. Ora tutto è pronto per comporre le cotolette. Su una fetta di melanzana spalmate un cucchiaio raso di sugo, facendo in modo di lasciare un cm abbondante dal bordo 9.
									

								

															

																		
																															
											
										
																														
																		Aggiungete qualche fiocco di fiordilatte, una fogliolina di basilico 10 e un cucchiaino di parmigiano 11. Coprite con una seconda fetta di melanzana 12,
									

								

															

																		
																															
											
										
																														
																		e pigiate leggermente con le dita per farle aderire 13. Passate la cotoletta nell’uovo 14, poi nel pangrattato 15;
									

								

															

																		
																															
											
										
																														
																		poi di nuovo nell’uovo 16 e ancora nel pangrattato 17, prestando particolare attenzione a sigillare i bordi per evitare fuoriuscite di farcitura in cottura. Scaldate l'olio di semi in una padella e quando avrà raggiunto la temperatura di 170° potrete procedere con la frittura: immergete le cotolette 18 e cuocetele 2 minuti per lato.
									

								

															

																		
																															
											
										
																														
																		Quando saranno ben dorate, scolatele 19, trasferitele su carta assorbente 20 e salatele. Servite subito le cotolette alla parmigiana 21.
									

								

							
					    