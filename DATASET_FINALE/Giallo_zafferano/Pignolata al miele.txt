Difficoltà: Media
A Carnevale ogni dolce vale, e in fatto di dolci, il Bel paese è insuperabile! Non c'è regione senza una suo dolce carnevalesco e sono tante le ricette per questa festa la cui origine si perde nella notte dei tempi, tra i ricettari delle nonne si nascondono dolcissimi segreti tramandati dalle famiglie che ancora oggi arricchiscono le nostre tavole e i banchi dei forni. Oltre al migliaccio e alle cassatelle, una di questa è la Pignolata una delizia così buona che unisce nel gusto due bellissime regioni: la Calabria dove è diffusa la pignolata al miele e la Sicilia che vanta una versione ancora più ricca, la pignolata glassata. Non si può resistere a questa cascata di bocconcini peccaminosi la cui forma ricorda quella di una pigna (da cui prende il nome), quindi se siete lontani da queste terre tentatrici non vi resta che mettervi ai fornelli e preparare da voi questi dolcetti, iniziamo dalla Pignolata al miele, guarnita con tante piccole codette colorate che ricordano i coriandoli!


						
						

														INGREDIENTI
							
							                            
                                
    								
    									
    										
    										992
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    992
    					
    					    					    					
    					    Carboidrati
    					    g
    					    96.3
    					
    					    					    					
    					      di cui zuccheri
    					    g
    					    39.2
    					
    					    					    					
    					    Proteine
    					    g
    					    12.8
    					
    					    					    					
    					    Grassi
    					    g
    					    60.5
    					
    					    					    					
    					      di cui saturi
    					    g
    					    11.73
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    187
    					
    					    					    					
    					    Sodio
    					    mg
    					    245
    					
    					    				
    			
                            
													


						
														
							
							

							
								

																	Farina
								
								
								tipo 00
																	300
									g
																

								

							
								

																	Uova
								
								
								2 intere più 1 tuorlo ( peso totale 125 gr)
																	
									
																

								

							
								

																	Burro
								
								
								
																	30
									g
																

								

							
								

																	Zucchero
								
								
								semolato
																	20
									g
																

								

							
								

																	Grappa
								
								
								
																	20
									g
																

								

							
								

																	Limoni
								
								
								la scorza di 1
																	
									
																

								

							
								

																	Sale
								
								
								
																	1
									pizzico
																

								

							
														
							
						
														
							
														per friggere
							

							
								

																	Olio di semi
								
								
								
																	600
									g
																

								

							
														
							
						
														
							
														per guarnire
							

							
								

																	Miele
								
								
								millefiori
																	160
									g
																

								

							
								

																	codette
								
								
								colorate
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la Pignolata al miele versate la farina setacciata in una ciotola 1, poi aggiungete il burro morbido a pezzetti 2 , il sale 3
									

								

															

																		
																															
											
										
																														
																		lo zucchero semolato 4, poi aromatizzate con la scorza grattugiata di un limone non trattato 5 e con la grappa 6.
									

								

															

																		
																															
											
										
																														
																		Infine unite le due uova intere e il tuorlo 7. Iniziate ad impastare a mano energicamente 8 per amalgamare gli ingredienti poi trasferite l'impasto su una spianatoia infarinata 9 
									

								

															

																		
																															
											
										
																														
																		proseguite ad impastare fino ad ottenere un impasto compatto al quale dare la forma di un panetto 10. Avvolgete il panetto ottenuto con la pellicola per alimenti 12 e lasciate in frigorifero a rassodare per almeno 2 ore. Trascorso il tempo di riposo, riprendete l’impasto e con un tarocco dividetelo in pezzetti larghi 1 cm 12.
									

								

															

																		
																															
											
										
																														
																		Arrotolate ciascun pezzetto per ottenere dei filoncini 13, da questi ritagliate piccoli pezzi da 1 cm (14-15). 
									

								

															

																		
																															
											
										
																														
																		Ora potete procedere con la cottura, scaldate in un tegame l’olio di semi fino al raggiungimento di 170° gradi circa, questa è la temperatura ideale per ottenere una perfetta frittura, è consigliabile munirsi di termometro per alimenti per poter monitorare con precisione. Con una schiumarola, immergete nell’olio pochi bocconcini alla volta 16, per non abbassare la temperatura dell’olio. Friggete per circa 3-4 minuti poi scolate i bocconcini 17 e adagiateli su un vassoio rivestito di carta assorbente per asciugare l’olio in eccesso 18.
									

								

															

																		
																															
											
										
																														
																		Raccogliete in una ciotola la pignolata e versate sopra il miele 19 quando i bocconcini sono ancora caldi, mescolate per amalgamare il miele 20, trasferite la pignolata al miele su un piatto di portata e decorate con le codette colorate a piacimento 21!
									

								

							
					    