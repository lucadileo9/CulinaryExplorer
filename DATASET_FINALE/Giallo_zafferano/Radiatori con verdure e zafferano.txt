Difficoltà: Facile
I radiatori con verdure e zafferano sono un primo piatto leggero, ma gustoso e adatto ad essere consumato tutto l’anno.
La semplicità apparente di questo piatto nasconde, in realtà, una ricercatezza pensata e sfiziosa.
Questa ricetta sfrutta la particolarità dei radiatori, un tipo di pasta corta dalla forma piuttosto originale, che si ispira al design industriale.
Le alette concentriche, infatti, hanno il merito di assorbire il condimento e di trattenere i sughi. Ecco, allora, che i radiatori acquisiranno il classico sapore delle verdure cotte: carote, piselli, zucchine e fagiolini, ma tratterranno l’aroma del soffritto preparato con il cipollotto fresco tritato e, dulcis in fundo, il gusto esotico e deciso dello zafferano.
Il risultato è un piatto salutare, colorato e assolutamente squisito. Il compito dello zafferano è proprio quello di dare un tocco ancora più mediterraneo a questo piatto, aggiungendo un’ulteriore nota di colore ed esaltando il sapore delle verdure, che potrebbe sembrare poco appetitoso soprattutto ai più piccoli.
I radiatori con verdure e zafferano, quindi, sono un piatto che conquisterà davvero tutti grazie alla sua leggerezza, all’allegria dei suoi colori e all’intensità del suo gusto!


												
						
						

														INGREDIENTI
							
							                            
                                
    								
    									
    										
    										395
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    395
    					
    					    					    					
    					    Carboidrati
    					    g
    					    74.1
    					
    					    					    					
    					      di cui zuccheri
    					    g
    					    8.8
    					
    					    					    					
    					    Proteine
    					    g
    					    12.2
    					
    					    					    					
    					    Grassi
    					    g
    					    5.5
    					
    					    					    					
    					      di cui saturi
    					    g
    					    0.86
    					
    					    					    					
    					    Fibre
    					    g
    					    7.2
    					
    					    					    					    					
    					    Sodio
    					    mg
    					    333
    					
    					    				
    			
                            
													


						
							
							

							
								

																	Radiatori
								
								
								
																	320
									g
																

								

							
								

																	Zafferano
								
								
								
																	1
									bustina
																

								

							
								

																	Piselli surgelati
								
								
								
																	130
									g
																

								

							
								

																	Carote
								
								
								
																	130
									g
																

								

							
								

																	Zucchine
								
								
								
																	130
									g
																

								

							
								

																	Fagiolini
								
								
								
																	130
									g
																

								

							
								

																	Cipollotto fresco
								
								
								
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i radiatori con verdure e zafferano, iniziate lavando accuratamente le verdure 1. Una volta lavate, scolatele e asciugatele 2. Dopodichè prendete il cipollotto fresco, sbucciatelo e dopo averlo diviso a metà, tagliatelo a spicchi 3.
									

								

															

																		
																															
											
										
																														
																		Pelate la carota con un pelapatate, dividetela a metà e tagliatela per il lungo e infine formate delle listarelle 4. Prendete la zucchina e, senza sbucciarla, tagliatela a listarelle come la carota 5. Dopo aver tagliato a metà i fagiolini 6, mettete da parte le verdure in delle ciotoline.
									

								

															

																		
																															
											
										
																														
																		Versate l’olio extravergine di oliva in una padella antiaderente 7 e quando l’olio sarà ben caldo, aggiungete il cipollotto fresco tagliato a spicchi 8. Fate cuocere per 5-6 minuti a fuoco medio, aggiungendo dell’acqua per farlo appassire, poi unite le carote e fatele cuocere per altri due minuti solo con il cipollotto 9.
									

								

															

																		
																															
											
										
																														
																		Unite i fagiolini 10, salate e pepate a piacere. Aggiungete ancora dell’acqua per facilitare la cottura 11 e fate cuocere a fuoco moderato per 6 minuti, poi unite le zucchine 12.
									

								

															

																		
																															
											
										
																														
																		Infine aggiungete i piselli 13 e salate e pepate nuovamente. Lasciate cuocere le verdure per circa 15 minuti a fuoco basso, fino a che non si inteneriranno. A questo punto fate bollire l’acqua in una pentola e una volta raggiunto il bollore, versate i radiatori 14, fate cuocere per circa 9 minuti. Nel frattempo prendete una piccola ciotola, versateci la bustina di zafferano e aggiungete un po’ d’acqua di cottura 15.
									

								

															

																		
																															
											
										
																														
																		Appena i radiatori saranno cotti, scolateli e versateli nella padella con le verdure 16, mescolate il tutto, facendo amalgamare la pasta con le verdure. Subito dopo aggiungete lo zafferano sciolto nell’acqua di cottura che avevate preparato 17 e mescolate. Ora i vostri radiatori con verdure e zafferano sono pronti 18 per essere impiattati, serviti e gustati!
									

								

							
					    