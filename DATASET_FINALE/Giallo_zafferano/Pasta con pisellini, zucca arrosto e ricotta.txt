Difficoltà: Media
Un'avvolgente crema di zucca, ciuffi di ricotta e il tocco inconfondibile di teneri e dolci pisellini. Il primo piatto di oggi vi sorprenderà: pasta con pisellini, zucca arrosto e ricotta. Un gioco di consistenze, sapori e profumi che si combinano perfettamente e si amalgamano al primo assaggio. Delicata polpa di zucca napoletana arrostita in forno, incontra i pomodorini secchi e i pisellini, per poi completare il condimento della pasta con fiocchi di ricotta fresca. Un primo piatto vegetariano che conquisterà proprio tutti. Preparate insieme a noi la pasta con pisellini, zucca arrosto e ricotta...buon appetito!


						
						

														INGREDIENTI
							
													


						
														
							
							

							
								

																	Cavatappi
								
								
								
																	320
									g
																

								

							
								

																	Pisellini
								
								
								
																	150
									g
																

								

							
								

																	Pomodori secchi sott'olio
								
								
								sgocciolati
																	65
									g
																

								

							
								

																	Aglio
								
								
								spicchio
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Ricotta vaccina
								
								
								qualche ciuffo
																	
									
																

								

							
														
							
						
														
							
														Per la zucca
							

							
								

																	Zucca napoletana
								
								
								pulita
																	800
									g
																

								

							
								

																	Rosmarino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con pisellini, zucca arrosto e ricotta cominciate da quest’ultima. Sbucciatela 1 e tagliatela a cubi irregolari e grossolani 2. Versate i cubi in una ciotola e condite con dell'olio 3,
									

								

															

																		
																															
											
										
																														
																		sfogliate il rosmarino 4, regolate di sale e di pepe e poi mescolate 5. Trasferite il tutto su una leccarda 6
									

								

															

																		
																															
											
										
																														
																		coprite con un foglio di alluminio e cuocete per 40–50 minuti in forno statico, già caldo a 200° 7. Portate a bollore dell’acqua in un pentolino e sbollentate per 5 minuti i pisellini 8. Nel frattempo mettete a scaldate un filo d’olio insieme allo spicchio d’aglio in una casseruola. Aggiungete i pomodori tagliati a striscioline 9.
									

								

															

																		
																															
											
										
																														
																		Unite poi i pisellini sbollentati 10 e sfiammate a fiamma vivace per qualche istante. Abbassate la temperatura, togliete l’aglio 11 e recuperate la zucca che a questo punto dovrebbe essere pronta. Schiacciatela con una forchetta 12.
									

								

															

																		
																															
											
										
																														
																		Poi tuffatela nel tegame con i pisellini e i pomodorini secchi per insaporire qualche minuto, mescolando di tanto in tanto 13. Nel frattempo cuocete la pasta in acqua bollente e salata 14, quando sarà pronta versate una mestolata di acqua di cottura nel condimento prima di scolare i cavatappi (o cellentani), direttamente nel sugo 15.
									

								

															

																		
																															
											
										
																														
																		Regolate la consistenza a piacere e mescolate 16. Infine impiattate e guarnite con dei ciuffi di ricotta 17. Ecco pronta la pasta con pisellini, zucca arrosto e ricotta buon appetito 18.
									

								

							
					    