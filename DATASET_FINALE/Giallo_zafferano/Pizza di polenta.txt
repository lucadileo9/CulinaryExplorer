Difficoltà: Facile
La pizza di polenta è un originale piatto unico, gustoso e versatile! Potete realizzare la polenta da zero, come abbiamo fatto noi, oppure utilizzare la polenta avanzata e trasformarla in un’ottima ricetta antispreco. In entrambi i casi fate largo alla fantasia e scegliete i vostri ingredienti preferiti per condirla: qui vi proponiamo uno strato di formaggio filante arricchito con un colorato mix di verdure invernali e noci. Per rendere ancora più appetitosa questa polenta al forno inoltre vi sveliamo un trucco… una crema di cavolo nero e pomodori secchi che aggiungerà un tocco di umami a ogni morso! Preparate la pizza di polenta per una cena svuotafrigo in famiglia oppure servitela tagliata a tocchetti per uno sfizioso aperitivo.


						
						

														INGREDIENTI
							
													


						
														
							
														Per la polenta (per 2 teglie)
							

							
								

																	Farina istantanea per polenta
								
								
								
																	375
									g
																

								

							
								

																	Acqua
								
								
								
																	1,5
									l
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	3
									cucchiaini
																

								

							
														
							
						
														
							
														Per le verdure
							

							
								

																	Zucca delica
								
								
								
																	220
									g
																

								

							
								

																	Cavoletti di Bruxelles
								
								
								
																	200
									g
																

								

							
								

																	Funghi champignon
								
								
								
																	180
									g
																

								

							
								

																	Funghi finferli (gallinacci)
								
								
								
																	100
									g
																

								

							
								

																	Scalogno
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la crema di cavolo nero
							

							
								

																	Cavolo nero
								
								
								
																	100
									g
																

								

							
								

																	Pomodori secchi sott'olio
								
								
								(non sgocciolati)
																	50
									g
																

								

							
								

																	Peperoncino fresco
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per farcire
							

							
								

																	Mozzarella
								
								
								
																	400
									g
																

								

							
								

																	Taleggio
								
								
								
																	300
									g
																

								

							
								

																	Gherigli di noci
								
								
								
																	30
									g
																

								

							
								

																	Timo
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la pizza di polenta per prima cosa preparate le verdure: pulite i cavoletti di Bruxelles e divideteli a metà 1, poi mondate lo scalogno e tagliatelo a faldine 2. Eliminate la base terrosa dei funghi champignon e tagliate anch’essi a fettine 3.
									

								

															

																		
																																											
											
										
																						
											
										
																						
											
										
																																										
																		Lavate la zucca e affettatela sottilmente, senza sbucciarla 4, poi dividete le fette ulteriormente a metà 5. Raccogliete tutti gli ingredienti in una ciotola e aggiungete anche i finferli, che avrete pulito delicatamente con un panno umido 6.
									

								

															

																		
																																											
											
										
																						
											
										
																						
											
										
																																										
																		Condite con olio 7, sale 8 e pepe, poi mescolate massaggiando il tutto con le mani 9.
									

								

															

																		
																																											
											
										
																						
											
										
																						
											
										
																																										
																		Disponete le verdure su una leccarda foderata con carta forno e cuocete in forno statico preriscaldato a 220° per 20-25 minuti 10. Nel frattempo preparate la crema di cavolo nero: eliminate la costa centrale dalle foglie di cavolo nero 11, poi sbollentatele per 3-4 minuti 12.
									

								

															

																		
																																											
											
										
																						
											
										
																						
											
										
																																										
																		Scolate il cavolo nero e trasferitelo in un mixer, poi aggiungete i pomodori secchi con il loro olio 13 e il peperoncino 14. Frullate fino a ottenere una consistenza cremosa e tenete da parte 15. Tagliate a fette la mozzarella e mettetela in un colino per scolare l’acqua in eccesso.
									

								

															

																		
																																											
											
										
																						
											
										
																						
											
										
																																										
																		Per preparare la polenta portate a bollore una pentola di acqua con 3 cucchiaini di sale, poi versate la farina a pioggia 16. Cuocete per il tempo indicato sulla confezione, mescolando con la frusta 17. Ungete con l’olio una leccarda foderata con carta forno 18.
									

								

															

																		
																																											
											
										
																						
											
										
																						
											
										
																																										
																		Una volta pronta, versate metà della polenta sulla leccarda (la dose è per 2 teglie) e livellatela con il dorso di un cucchiaio, se necessario aiutandovi con poco olio 19. Condite la superficie con metà della mozzarella a fette e metà del taleggio a pezzetti 20, poi aggiungete dei ciuffetti di crema di cavolo nero. Infornate a 210° in modalità statica per 10 minuti, poi sfornate e lasciate riposare per qualche minuto. Passate alla modalità grill e infornate nuovamente per 2 minuti per gratinare il formaggio 21.
									

								

															

																		
																																											
											
										
																						
											
										
																						
											
										
																																										
																		A questo punto sfornate e distribuite metà delle verdure, poi guarnite con le noci 22 e il timo 23. Rimettete la leccarda sotto al grill per 3-5 minuti, poi completate con una macinata di pepe. Procedete nello stesso modo per preparare anche la seconda teglia e servite la vostra pizza di polenta ancora calda 24!
									

								

							
					    