Difficoltà: Facile
Nell’aria c’è un profumo dolce e nel vento stanno già danzando le prime foglie ingiallite dall’autunno che sta bussando alle porte. Tinozze piene di mosto pronto a diventare buonissimo vino e tavole imbandite con uva colorata d’oro, di verde, di rosa e di rosso. In attesa del mese di ottobre, quando potrete preparare un favoloso risotto all'uva fragola vi invitiamo a scopriamo una delle varietà più comuni perfette per un primo piatto come questo. Si tratta di uva Italia, profumata, croccante e dal sapore dolce... ma non troppo. Un abbinamento perfetto con le note del prosciutto crudo che diventerà sapido e croccante. Per non parlare della leggerissima acidità conferita dalla robiola, un formaggio fresco adatto per mantecare questa succulenta prelibatezza. Quello che potrebbe sembrare un semplice risotto all’uva nasconde invece un gioco di intensità e sfumature talmente profonde che saranno letteralmente capaci di affascinare il vostro palato! Non ci credete? Provate e fateci sapere. Se invece preferite l'uva nera, scoprite come utilizzarla in modo creativo con la ricetta dei bocconcini di pollo!


						
						

														INGREDIENTI
							
													


						
														
							
							

							
								

																	Riso Carnaroli
								
								
								
																	350
									g
																

								

							
								

																	Uva bianca
								
								
								varietà Italia
																	450
									g
																

								

							
								

																	Burro
								
								
								morbido
																	80
									g
																

								

							
								

																	Scalogno
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Brodo vegetale
								
								
								(circa 1 lt)
																	
									q.b.
																

								

							
														
							
						
														
							
														Per mantecare e guarnire
							

							
								

																	Robiola
								
								
								
																	70
									g
																

								

							
								

																	Prosciutto crudo
								
								
								sottili
																	4
									fette
																

								

							
								

																	Pepe rosa
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto all’uva cominciate preparando il brodo vegetale (preparatene circa 1 lt); poi passate al prosciutto crudo: mettete a scaldare una padella antiaderente e poi aggiungete le fette 1. Lasciatele sfrigolare a fiamma alta per qualche minuto, il tempo necessario per far diventare il prosciutto ben abbrustolito 2. Girate e continuate la cottura per qualche minuto ancora, ma fate attenzione a non bruciarlo. A fine cottura mettete il prosciutto a raffreddare su una gratella 3.
									

								

															

																		
																															
											
										
																														
																		Proseguite sciacquando l'uva, poi staccate gli acini 4 e versateli in un passaverdure 5; ricordate di tenerne da parte giusto qualcuno per la decorazione. Gli altri passateli per ottenere il succo e mettete da parte 6.
									

								

															

																		
																															
											
										
																														
																		Ponete a sciogliere il burro in un tegame capiente a fuoco molto dolce 7 e poi unite lo scalogno tritato lasciandolo appassire per una decina di minuti 8. Mescolate spesso in questa fase. Se dovesse seccare troppo in fretta aggiungete qualche cucchiaio di brodo caldo. Trascorso il tempo alzate un po’ la fiamma e versate il riso 9.
									

								

															

																		
																															
											
										
																														
																		Lasciatelo tostare per qualche minuto: non appena i chicchi risulteranno trasparenti potrete sfumare con il succo d’uva 10. Una volta asciugato aggiungete il brodo vegetale caldo e già salato a mestolate fino ad ultimare la cottura. Ricordate di non mescolare troppo il riso 11. A fine cottura spegnete la fiamma e mantecate il risotto aggiungendo gli acini d’uva privati dei semi e tagliati alcuni a metà e altri in quarti 12,
									

								

															

																		
																															
											
										
																														
																		poi la robiola, un pizzico di pepe rosa e mescolate bene 14. Impiattate e poi guarnite ogni piatto con un po’ di crudo sbriciolato a mano e del prezzemolo tritato. Il vostro risotto all’uva è pronto, buon appetito!
									

								

							
					    