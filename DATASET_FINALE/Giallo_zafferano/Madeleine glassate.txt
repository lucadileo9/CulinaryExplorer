Difficoltà: Facile
Con la loro consistenza delicata e l’inconfondibile forma a conchiglia, le madeleine hanno conquistato chiunque le abbia assaggiate… persino Proust! Le madeleine glassate sono una variante particolarmente golosa di questi soffici dolcetti di origine francese. Il classico impasto a base di uova, burro, farina e zucchero è arricchito con scorza di limone, ma il vero tocco speciale è dato dalla glassa al limone! Una semplice glassa all’acqua con il succo di limone al posto dell'acqua: il suo profumo e gusto agrumato renderà ogni morso ancora più irresistibile.


						
						

														INGREDIENTI
							
													


						
														
							
														Per 24 madeleine
							

							
								

																	Farina 00
								
								
								
																	150
									g
																

								

							
								

																	Burro
								
								
								
																	125
									g
																

								

							
								

																	Zucchero a velo
								
								
								
																	120
									g
																

								

							
								

																	Uova
								
								
								
																	3
									
																

								

							
								

																	Lievito in polvere per dolci
								
								
								
																	8
									g
																

								

							
								

																	Scorza di limone
								
								
								
																	
									q.b.
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per la glassa al limone
							

							
								

																	Zucchero a velo
								
								
								
																	70
									g
																

								

							
								

																	Succo di limone
								
								
								
																	
									q.b.
																

								

							
														
							
						
														
							
														Per guarnire
							

							
								

																	Scorza di limone
								
								
								
																	
									q.b.
																

								

							
														
							
						
														
							
														Per ungere lo stampo
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le madeleine glassate per prima cosa sciogliete il burro in un pentolino e lasciate intiepidire. Intanto setacciate in una ciotola lo zucchero a velo 1 e il lievito 2, poi aggiungete la scorza grattugiata del limone 3.
									

								

															

																		
																																											
											
										
																						
											
										
																						
											
										
																																										
																		Miscelate con una frusta a mano 4, poi unite le uova, uno per volta 5. Mescolate per amalgamarle, avendo cura di non incorporare aria. Setacciate la farina nella ciotola in 2 volte 6 e incorporatela con la frusta.
									

								

															

																		
																																											
											
										
																						
											
										
																						
											
										
																																										
																		Aggiungete anche un pizzico di sale 7. Infine versate il burro fuso intiepidito 8 e amalgamate velocemente il composto. Coprite con pellicola e lasciate riposare l’impasto in frigorifero per circa un’ora e mezza 9.
									

								

															

																		
																																											
											
										
																						
											
										
																						
											
										
																																										
																		Trascorso il tempo di riposo, imburrate uno stampo da madeleine e riempitelo con l’impasto aiutandovi con 2 cucchiai (in alternativa potete utilizzare un sac-à-poche) 10. Non riempite eccessivamente gli stampini perché lieviteranno in cottura 11. Cuocete le madeleine in forno statico preriscaldato a 180° per 11-12 minuti. Una volta cotte, sfornate e lasciate raffreddare completamente nello stampo 12.
									

								

															

																		
																																											
											
										
																						
											
										
																						
											
										
																																										
																		Mentre le madeleine si raffreddano potete preparare la glassa: versate il succo di limone filtrato 13 e lo zucchero a velo in una ciotolina 14, poi mescolate fino ad ottenere una glassa di densità media 15. Regolate la dose di limone a seconda della consistenza del composto.
									

								

															

																		
																																											
											
										
																						
											
										
																						
											
										
																																										
																		A questo punto immergete nella glassa il lato liscio delle madeleine 16 e rimettetele nello stampo. Guarnite con la scorza grattugiata di limone 17 e lasciate asciugare. Le vostre madeleine glassate sono pronte per essere servite 18!
									

								

							
					    