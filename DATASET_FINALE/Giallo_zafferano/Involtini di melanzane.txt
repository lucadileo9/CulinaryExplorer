Difficoltà: Molto facile
Ormai manca poco alla stagione delle melanzane… siete pronti a sfruttare le mille proprietà di questo ortaggio, tanto nutriente quanto versatile? Dopo averle servite a strati, ripiene, a beccafico o sotto forma di polpette o pizzette, ora non potevamo non arrotolarle: ecco a voi gli involtini di melanzane! In questa ricetta, gli involtini di melanzane sono farciti con un classico ripieno di prosciutto cotto e formaggio, un cuore sfizioso che è già tutto un programma… conditi con un delizioso sugo di pomodoro e cotti in forno, saranno irresistibili. Un piatto semplice e veloce da realizzare, saporito e sfizioso da servire come antipasto o come un ricco contorno. In entrambi i casi vi consigliamo di abbondare con le porzioni degli involtini di melanzane: perché nessuno saprà resistere a questi invitanti rotolini da mangiare in un sol boccone! Se avete ospiti vegetariani, non cambiate menù ma deliziateli con una golosa alternativa: involtini di melanzane alla mediterranea.


												
						
						

														INGREDIENTI
							
													


						
							
														Ingredienti (per 15  involtini di melanzane)
							

							
								

																	Melanzane
								
								
								
																	650
									g
																

								

							
								

																	Prosciutto cotto
								
								
								
																	225
									g
																

								

							
								

																	Passata di pomodoro
								
								
								
																	400
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Provola
								
								
								
																	225
									g
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare gli involtini di melanzane per prima cosa lavate e asciugate le melanzane, poi eliminate il picciolo e tagliatele per il lungo con una mandolina in modo da ottenere 15 fette spesse circa 1 cm 1. Adagiate le fette di melanzana su una leccarda foderata con carta forno, oliate 2  salate e pepate. Ora cuocete 3 in forno ventilato preriscaldato a 210 gradi per 10 minuti.
									

								

															

																		
																																											
											
										
																						
											
										
																						
											
										
																																										
																		Nel frattempo preparate il sugo di pomodoro. In un pentolino versate un filo di olio 4 e uno spicchio di aglio. Versate la passata di pomodoro, salate e profumate con il basilico,  portate a bollore abbassate la temperatura e cuocete per circa 20 minuti.
									

								

															

																		
																																											
											
										
																						
											
										
																						
											
										
																																										
																		Una volta cotte le melanzane iniziate a farcirle con il formaggio 7 e il prosciutto cotto 8. Arrotolatele per ottenere gli involtini 9. 
									

								

															

																		
																																											
											
										
																						
											
										
																						
											
										
																																										
																		Tenete da parte gli involtini 10. In una pirofila versate 2-3 cucchiai di sugo pomodoro 11, adagiate gli involtini di melanzane 12 uno accanto all'altro.
									

								

															

																		
																																											
											
										
																						
											
										
																						
											
										
																																										
																		Coprite le melanzane con il resto del sugo 13. Cuocete per 20 minuti in forno preriscaldato in modalità statica a 200°. Una volta cotti, servite gli involtini di melanzane caldi e filanti 15.
									

								

							
					    