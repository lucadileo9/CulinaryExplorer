Difficoltà: Facile
L’insalata di puntarelle alla romana è un contorno fresco e saporito, molto diffuso nel Lazio e in alcune zone della Campania. Si ricavano, con diverse tecniche di pulizia, dalla catalogna conosciuta anche come "cicorione" o "cicoria cimata". Le puntarelle sono una verdura da consumare cruda molto apprezzata: già gli antichi romani, noti buongustai, amavano questo ingrediente lievemente amarognolo e dall'aspetto simile agli asparagi. Le puntarelle sono facilmente reperibili sui banchi di mercati e supermercati, addirittura già pulite e pronte per essere condite con la tipica emulsione di olio e alicette. La pulizia è sicuramente la parte più laboriosa, ma potreste sempre farvi aiutare. Così, tra una chiacchiera e l’altra, l’insalata alle puntarelle sarà pronta! Provatela come contorno per il vostro baccalà fritto alla romana in pastella per le feste natalizie o per accompagnare ricette pasquali arricchendo con freschezza e gusto il menù di Pasqua.


												
						
						

														INGREDIENTI
							
													


						
							
							

							
								

																	Catalogna
								
								
								
																	1,5
									kg
																

								

							
								

																	Acciughe (alici)
								
								
								filetti sott'olio
																	4
									
																

								

							
								

																	Olio extravergine d'oliva
								
								
								
																	30
									g
																

								

							
								

																	Aceto di vino bianco
								
								
								
																	10
									g
																

								

							
								

																	Aglio
								
								
								
																	½
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare l’insalata di puntarelle alla romana, iniziate pulendo accuratamente il cespo di catalogna di circa 1,5/ 2kg da cui ricaverete circa 800 g di puntarelle. Fate attenzione che non siano presenti residui di terreno. Eliminate le foglie più dure e fibrose 1, arrivate man a mano ai germogli 2 3 ovvero le puntarelle.
									

								

															

																		
																																											
											
										
																						
											
										
																						
											
										
																																										
																		Private le puntarelle delle foglioline esterne e poi della base 4 5, quindi dividetele a metà 6. 
									

								

															

																		
																																											
											
										
																						
											
										
																						
											
										
																																										
																		Dovrete ricavare delle striscioline molto sottili molto sottili 7. Potete anche usare uno spelucchino e farlo a mano, senza tagliere ma ci metterete certamente più tempo. Immergete in acqua e ghiaccio per almeno un’ora le puntarelle 8, avendo cura di cambiare l’acqua almeno 2 volte 9 durante questo tempo. Questa operazione servirà a dare l’aspetto arricciato tipico delle puntarelle. 
									

								

															

																		
																																											
											
										
																						
											
										
																						
											
										
																																										
																		Schiacciate mezzo spicchio d’aglio 1, togliete la camicia e dividete lo spichio 11, quindi schiacciatelo al coltello 12. 
									

								

															

																		
																																											
											
										
																						
											
										
																						
											
										
																																										
																		Una volta pronto quasi ridotto in crema 13, versatelo in una ciotolina, con le alici sott'olio scolate 14 e olio extravergine d'oliva 15. 
									

								

															

																		
																																											
											
										
																						
											
										
																						
											
										
																																										
																		Unite anche l'aceto 16, quindi mescolate per far sciogliere le alici 17. Emulsionate, poi aggiustate di sale e e pepe 18 a piacere.
									

								

															

																		
																																											
											
										
																						
											
										
																						
											
										
																																										
																		Mescolate ancora, dovrete ottenere un'emulsione omogenea 19. Se preferite potete lasciare anche qualche pezzettino sbriciolato di alice. Scolate le puntarelle 20, disponetele su un canovaccio asciutto e tamponatele con molta delicatezza 21. Questa operazione è importante per asciugarle bene senza romperle o schiacciarle eccessivamente. 
									

								

															

																		
																																											
											
										
																						
											
										
																						
											
										
																																										
																		Versatele in una ciotola grande, irroratele con l'emulsione prima di servire 22 23, volendo aggiungete una grattata di pepe. La vostra insalata di puntarelle alla romana è pronta per essere servita come gustoso contorno o come antipasto 24.
									

								

							
					    