Difficoltà: Facile
Vi piacciono i maltagliati? Questo formato di pasta tipico dell’Emilia Romagna è ottimo da gustare davvero in tutte le salse: con un buon ragù di pesce, con spinaci e ricotta, con fave e crudo, oppure sotto forma di un originale sformato. In questa ricetta abbiamo realizzato un buon condimento preparato con la barba di frate, ovvero gli agretti. Si tratta di una verdura caratterizzata da un sapore leggermente agro, a cui abbiamo aggiunto pancetta affumicata croccante e della ricotta grattugiata come tocco finale. Portando in tavola i maltagliati con barba di frate, unirete tutta la bontà delle verdure ad un gusto rustico e deciso: un piatto da provare!


						
						

														INGREDIENTI
							
							                            
                                
    								
    									
    										
    										502
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    502
    					
    					    					    					
    					    Carboidrati
    					    g
    					    61.8
    					
    					    					    					
    					      di cui zuccheri
    					    g
    					    4.6
    					
    					    					    					
    					    Proteine
    					    g
    					    20.5
    					
    					    					    					
    					    Grassi
    					    g
    					    19.2
    					
    					    					    					
    					      di cui saturi
    					    g
    					    5.38
    					
    					    					    					
    					    Fibre
    					    g
    					    4.5
    					
    					    					    					
    					    Colesterolo
    					    mg
    					    175
    					
    					    					    					
    					    Sodio
    					    mg
    					    979
    					
    					    				
    			
                            
													


						
														
							
														Ingredienti per la pasta
							

							
								

																	Farina 00
								
								
								
																	300
									g
																

								

							
								

																	Uova
								
								
								medie 
																	3
									
																

								

							
														
							
						
														
							
														per il condimento
							

							
								

																	Barba di frate (agretti)
								
								
								
																	400
									g
																

								

							
								

																	Pancetta affumicata
								
								
								
																	100
									g
																

								

							
								

																	Ricotta affumicata
								
								
								
																	50
									g
																

								

							
								

																	Brodo vegetale
								
								
								
																	100
									g
																

								

							
								

																	Scalogno
								
								
								
																	45
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i maltagliati con barba di frate ponete sul fuoco una pentola che vi servirà per il brodo vegetale. Proseguite con la preparazione della pasta fresca all'uovo: in una ciotola ponete la farina setacciata, create una conca al centro e versate le uova 1. Quindi iniziate a lavorare gli ingredienti con la forchetta direttamente nella ciotola 2 (tenete a portata di mano dell'acqua tiepida che potrete eventualmente aggiungere per rendere la pasta all'uovo più morbida e della consistenza ideale per tirarla con il mattarello).Poi proseguite impastando a mano 3, dovete otenere un panetto il più compatto possibile.
									

								

															

																		
																															
											
										
																														
																		Terminate di impastare su un piano di lavoro per ottenere una consistenza liscia e omogenea 4; formate una pallina e avvolgetela con pellicola trasparente 5: il composto dovrà riposare almeno 30 minuti in un luogo fresco, al riparo da correnti d'aria. Trascorso il tempo necessario, riprendete la pasta all'uovo e dividetela in due panetti; mentre stendete il primo lasciate l'altro avvolto nella pellicola. Stendete con il mattarello una sfoglia di 1-2 mm 6.
									

								

															

																		
																															
											
										
																														
																		Ricavate poi delle strisce 7 e tagliate la pasta in rombi o in qualsiasi forma 8. Ponete i maltagliati a mano a mano su un vassoio leggermente infarinato e infarinateli nuovamente 9. Poi stendete anche l'altro panetto e ripetete le stesse operazioni.
									

								

															

																		
																															
											
										
																														
																		Proseguite pulendo la barba di frate: eliminate l'estremità finale rossastra 10, poi lavatela con cura sotto abbondante acqua corrente 11. Cuocete la barba di frate al vapore per circa 3 minuti 12,
									

								

															

																		
																															
											
										
																														
																		lasciandola piuttosto croccante 13. Tagliate a rondelle lo scalogno 14 poi anche la pancetta affumicata a striscioline sottili 15. 
									

								

															

																		
																															
											
										
																														
																		Fate rosolare la pancetta in una padella antiaderente 16 fino a quando diventerà croccante e dorata 17. Fate appassire lo scalogno a rondelle in una padella con un filo di olio per 10 minuti 18,
									

								

															

																		
																															
											
										
																														
																		aggiungendo il brodo vegetale poco alla volta 19. Unite la barba di frate 20, regolate di sale e di pepe 21, 
									

								

															

																		
																															
											
										
																														
																		e aggiungete la pancetta croccante, mescolando con una spatola 22. Spegnete il fuoco e tenete da parte. Trascorso il tempo necessario, portate a bollore una pentola con abbondante acqua salata e cuocete poco alla volta i maltagliati per pochissimi minuti 23, quindi scolateli con una schiumarola. Versateli direttamente nel condimento che avete preparato 24
									

								

															

																		
																															
											
										
																														
																		e mescolate bene per insaporire, facendo saltare per qualche secondo in padella 25. Impiattate i maltagliati con barba di frate e terminate con la ricotta grattugiata 26, quindi serviteli ben caldi 27.
									

								

							
					    