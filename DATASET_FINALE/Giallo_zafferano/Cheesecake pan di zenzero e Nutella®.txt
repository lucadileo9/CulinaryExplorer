Difficoltà: Facile
Fra i profumi che si diffondono nell’aria quando arriva il Natale si distingue quello dolce e speziato del gingerbread. Quest’anno il pan di zenzero si è fatto crumble, ha incontrato una crema di formaggio e miele ed è diventato cheesecake… anzi, più precisamente una cheesecake pan di zenzero e Nutella®! L’aroma inconfondibile del mix di cannella, zenzero e noce moscata arricchisce la base di queste deliziose tortine monoporzione, sormontate da una crema candida come la neve e il tocco rosso dei ribes che fa subito Natale. Incredibilmente golose nella loro semplicità, le cheesecake pan di zenzero e Nutella® allieteranno le vostre colazioni delle feste, quando ci si sveglia tardi e si ha già voglia di una coccola speciale... ma nulla vi vieta di prepararle anche durante il resto dell’anno!


						
						

														INGREDIENTI
							
													


						
														
							
														Ingredienti per il crumble (per 4 stampi del diametro di 8 cm)
							

							
								

																	Farina 00
								
								
								
																	50
									g
																

								

							
								

																	Farina di mandorle
								
								
								
																	50
									g
																

								

							
								

																	Burro
								
								
								freddo
																	50
									g
																

								

							
								

																	Zucchero di canna
								
								
								
																	50
									g
																

								

							
								

																	Sale fino
								
								
								
																	5
									g
																

								

							
								

																	Cannella in polvere
								
								
								
																	
									q.b.
																

								

							
								

																	Zenzero in polvere
								
								
								
																	
									q.b.
																

								

							
								

																	Noce moscata
								
								
								in polvere
																	
									q.b.
																

								

							
														
							
						
														
							
														Per la crema
							

							
								

																	Robiola
								
								
								
																	280
									g
																

								

							
								

																	Panna fresca liquida
								
								
								
																	170
									g
																

								

							
								

																	Miele di acacia
								
								
								
																	30
									g
																

								

							
								

																	Gelatina in fogli
								
								
								
																	8
									g
																

								

							
														
							
						
														
							
														Per guarnire
							

							
								

																	Nutella®
								
								
								
																	60
									g
																

								

							
								

																	Ribes rosso
								
								
								
																	
									q.b.
																

								

							
								

																	Ribes
								
								
								bianchi
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le cheesecake pan di zenzero e Nutella®, per prima cosa preparate il crumble: mettete la farina 00 e il burro a cubetti freddo di frigo in una ciotola 1 insieme allo zucchero di canna 2 e alla farina di mandorle 3.
									

								

															

																		
																															
											
										
																														
																		Unite anche la cannella, lo zenzero, la noce moscata in polvere 4 e il sale 5, poi lavorate brevemente con le mani per ottenere un composto bricioloso 6.
									

								

															

																		
																															
											
										
																														
																		Posizionate 4 anelli da pasticceria del diametro di 8 cm su una placca ricoperta con carta forno e foderate l’interno degli anelli con una striscia di carta forno 7. Distribuite le briciole di impasto all’interno 8 e premete con le dita per ottenere una base dell’altezza di circa 1 cm 9. Spargete il crumble rimasto su un’altra placca foderata con carta forno e cuocete sia le basi che il crumble in forno ventilato preriscaldato a 190° per 12-15 minuti. Trascorso il tempo di cottura, sfornate e lasciate raffreddare.
									

								

															

																		
																															
											
										
																														
																		Per preparare la crema, iniziate mettendo in ammollo la gelatina nell’acqua fredda 10. Mettete la robiola in una ciotola, poi aggiungete 150 g di panna 11 e il miele 12.
									

								

															

																		
																															
											
										
																														
																		Lavorate con le fruste elettriche fino ad ottenere un composto liscio e denso 13. Versate i restanti 20 g di panna in un pentolino insieme alla gelatina ammollata 14 e mescolate a fuoco dolce per scioglierla completamente, poi unite il composto ottenuto alla crema di formaggio 15.
									

								

															

																		
																															
											
										
																														
																		Mescolate velocemente con una frusta per amalgamare il tutto 16. Distribuite la crema ottenuta negli anelli 17 e lasciate rassodare in frigorifero per almeno 3 ore 18.
									

								

															

																		
																															
											
										
																														
																		Una volta raffreddate, sformate le cheesecake e trasferite 60 g di Nutella® in un sac-à-poche. Disegnate una spirale di Nutella® sulla superficie delle cheesecake 19, poi guarnite con ribes rossi e bianchi 20. In ultimo aggiungete qualche briciola del crumble che avete cotto a parte e le vostre cheesecake pan di zenzero e Nutella® sono pronte per essere gustate 21!
									

								

							
					    