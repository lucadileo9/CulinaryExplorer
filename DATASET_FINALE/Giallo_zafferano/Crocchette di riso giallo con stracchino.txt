Difficoltà: Facile
Amanti del risotto alla milanese oggi vogliamo farvi strabuzzare gli occhi con un nuovo modo di concepire la ricetta! Ispirati dal piatto simbolo della tradizione meneghina, abbiamo preparato delle gustose crocchette di riso e stracchino per stuzzicare l'appetito di tutti. Si tratta di piccole polpette preparate con una delle ricette più famose in Italia e apprezzate anche all'estero. Nel mezzo di queste deliziose crocchette c'è un tenero e cremoso cuore di stracchino: un vero tripudio di bontà quando assagerete la prima! Con le crocchette di riso e stracchino sorprenderete i vostri commensali con un antipasto semplice e sfizioso, con un buon profumo di originalità e zafferano. Ma quelli che davvero resteranno a bocca aperta saranno i puristi del ris giald... conquisterete anche loro, parola nostra!


						
						

														INGREDIENTI
							
							                            
                                
    								
    									
    										
    										157
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    157
    					
    					    					    					
    					    Carboidrati
    					    g
    					    6.4
    					
    					    					    					
    					      di cui zuccheri
    					    g
    					    0.1
    					
    					    					    					
    					    Proteine
    					    g
    					    3.3
    					
    					    					    					
    					    Grassi
    					    g
    					    13.2
    					
    					    					    					
    					      di cui saturi
    					    g
    					    4.34
    					
    					    					    					
    					    Fibre
    					    g
    					    0.1
    					
    					    					    					
    					    Colesterolo
    					    mg
    					    34
    					
    					    					    					
    					    Sodio
    					    mg
    					    138
    					
    					    				
    			
                            
													


						
														
							
														Ingredienti per circa 30 pezzi
							

							
								

																	Riso vialone nano
								
								
								
																	200
									g
																

								

							
								

																	Zafferano in pistilli
								
								
								(1 confezione)
																	0,3
									g
																

								

							
								

																	Brodo vegetale
								
								
								
																	
									q.b.
																

								

							
								

																	Burro
								
								
								
																	100
									g
																

								

							
								

																	Parmigiano Reggiano DOP
								
								
								
																	100
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per il ripieno e per la frittura
							

							
								

																	Stracchino
								
								
								
																	120
									g
																

								

							
								

																	Uova
								
								
								
																	2
									
																

								

							
								

																	Panko 
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Olio di semi di girasole
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le crocchette di riso giallo con stracchino cominciate dall’infusione di zafferano. Mettete i pistilli in una ciotolina e copriteli con un po’ di brodo vegetale caldo 1: lo stesso che vi servirà per cuocere poi il risotto. Quindi mescolate 2 e coprite con la pellicola trasparente. In questo modo i pistilli rilasceranno il colore e il profumo 3.
									

								

															

																		
																															
											
										
																														
																		In una casseruola scaldate un filo d’olio e quando il fondo sarà caldo aggiungete i chicchi di riso 4. Fate tostare bene per un paio di minuti mescolando di continuo 5. È arrivato il momento di passare alla cottura. Bagnate il riso con il brodo caldo aggiungendo un mestolo ogni qual volta si starà per asciugare; mescolate di tanto in tanto 6.
									

								

															

																		
																															
											
										
																														
																		Regolate di sale e a metà cottura aggiungete l’infuso di zafferano 7 e mescolate bene 8. Proseguite con la cottura e quando sarà giunta al termine spegnete 9.
									

								

															

																		
																															
											
										
																														
																		Aggiungete il burro 10 e il formaggio grattugiato 11 e mantecate 12.
									

								

															

																		
																															
											
										
																														
																		Trasferite il composto su un vassoio 13 e distribuite accuratamente. Coprite con la pellicola trasparente e fate raffreddare in frigorifero per almeno 30 minuti 14. Quando il riso sarà ben compattato e freddo riprendetelo e prelevate dei pezzetti di circa 30 grammi ciascuno 15.
									

								

															

																		
																															
											
										
																														
																		Fate una piccola conca nel mezzo e ponete su un vassoio con carta forno 16. Continuate così con tutte fino ad ottenere circa 30 pezzi 17. In una ciotola lavorate lo stracchino con un cucchiaio 18
									

								

															

																		
																															
											
										
																														
																		E poi trasferitelo in una sac-à-poche 19. Quindi cominciate a spremere un po’ di stracchino nel centro delle conche 20 e quando avrete finito passate a chiuderle. Congiungete le estremità 21
									

								

															

																		
																															
											
										
																														
																		Richiudendo per bene il cuore nel mezzo 22 e formate una pallina 23. Andate avanti così fino a formare tutte le polpettine 24.
									

								

															

																		
																															
											
										
																														
																		Immergete una pallina per volta prima nelle uova sbattute 25 e poi nel panko 26 e quando saranno tutte pronte cuocetele. Immergete pochi pezzi alla volta in olio profondo e caldo a 140° (controllate la temperatura con un termometro da cucina) 27.
									

								

															

																		
																															
											
										
																														
																		Non appena saranno dorate 28 scolate le crocchette direttamente su carta assorbente e proseguite a cuocere tutte le altre 29. Ecco pronte le vostre crocchette di riso giallo e stracchino, salate in superficie e buon appetito 30!
									

								

							
					    