Difficoltà: Media
Per le feste natalizie non possono mancare lucine, ghirlande, film a lieto fine e soprattutto i biscotti di Natale, come i biscotti di Pan di zenzero, una ricetta golosa  e facile, perfetta per arricchire i menu delle feste. Amatissimi nel mondo anglosassone, e ormai anche dalle nostre parti, i Gingerbread hanno origini nordeuropee. Il loro sapore ricco e speziato ha conquistato proprio tutti! Questi biscottini si realizzano in tante forme diverse: omini, renne, alberelli, calzette o stelline, tutto è concesso, purché richiami la magia del Natale. Ma c’è una formina speciale che proprio non può mancare: grazie a lei questo biscotto diventa il gingerbread man… l’omino di Pan di zenzero. Un tocco di ghiaccia reale e i vostri biscotti di Pan di zenzero prenderanno le fattezze desiderate, diventeranno protagonisti di tante storie golose che rievocano l'atmosfera delle feste di natalizie e arricchirano di gusto la calza della Befana insieme ad altre leccornie tipiche come il carbone, i candy cane twist nella nostra versione cookies, le caramelle mou e golosi lecca lecca! E se amate i biscotti speziati provate anche i nostri Lebkuchen! 


						
						

														INGREDIENTI
							
							                            
                                
    								
    									
    										
    										246
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    246
    					
    					    					    					
    					    Carboidrati
    					    g
    					    43
    					
    					    					    					
    					      di cui zuccheri
    					    g
    					    25.1
    					
    					    					    					
    					    Proteine
    					    g
    					    3.4
    					
    					    					    					
    					    Grassi
    					    g
    					    6.7
    					
    					    					    					
    					      di cui saturi
    					    g
    					    3.79
    					
    					    					    					
    					    Fibre
    					    g
    					    0.7
    					
    					    					    					
    					    Colesterolo
    					    mg
    					    32
    					
    					    					    					
    					    Sodio
    					    mg
    					    90
    					
    					    				
    			
                            
													


						
														
							
														Ingredienti per circa 15 biscotti Pan di zenzero
							

							
								

																	Zenzero in polvere
								
								
								
																	5
									g
																

								

							
								

																	Farina 00
								
								
								
																	350
									g
																

								

							
								

																	Chiodi di garofano macinati
								
								
								
																	1
									pizzico
																

								

							
								

																	Noce moscata
								
								
								
																	1
									pizzico
																

								

							
								

																	Cannella in polvere
								
								
								
																	5
									g
																

								

							
								

																	Bicarbonato
								
								
								
																	¼
									cucchiaino
																

								

							
								

																	Zucchero
								
								
								
																	160
									g
																

								

							
								

																	Burro
								
								
								freddo di frigo
																	110
									g
																

								

							
								

																	Uova
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
								

																	Miele
								
								
								
																	50
									g
																

								

							
														
							
						
														
							
														per la glassa
							

							
								

																	Zucchero a velo
								
								
								
																	150
									g
																

								

							
								

																	Albumi
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i biscotti di Pan di zenzero iniziate dalla frolla speziata: versate nel mixer munito di lame la farina 1 e tutte le spezie: i chiodi di garofano macinati, la cannella in polvere, la noce moscata grattugiata e lo zenzero in polvere 2. Aggiungete anche 1/4 di cucchiaino di bicarbonato 3,
									

								

															

																		
																															
											
										
																														
																		lo zucchero semolato 4. Quindi unite un pizzico di sale 5 e versate il miele 6.
									

								

															

																		
																															
											
										
																														
																		Per ultimo versate il burro freddo di frigo tagliato a dadini 7, frullate il composto ad intermittenza per non scaldare eccessivamente l'impasto fino a ottenere una consistenza sabbiosa 8. Versate il composto sul piano di lavoro e formate la classica fontana 9.
									

								

															

																		
																															
											
										
																														
																		Versate l’uovo al centro 10 e incorporatelo all’impasto prima con la forchetta 11 poi con le mani. Impastate velocemente 12
									

								

															

																		
																															
											
										
																														
																		e una volta che l’impasto avrà preso consistenza 13, formate un panetto piatto e copritelo con pellicola trasparente 14. Ponete l’impasto a rassodare in frigorifero per almeno 30 minuti. Trascorso il tempo di riposo, riprendete l’impasto, stendetelo con il mattarello su una spianatoia infarinata ad uno spessore tra i 7 mm e 1 cm 15.
									

								

															

																		
																															
											
										
																														
																		Ritagliate la frolla con le formine natalizie che preferite, noi abbiamo scelto i classici omini di Pan di zenzero 16. Se volete, in questa fase potete forare i biscotti all'altezza della testolina degli omini per far passare un nastrino e poterli appendere all’albero. Con le dosi indicate otterrete circa 15 biscotti (in base al tipo di forme usate e alle dimensioni il numero potrebbe variare). Trasferite i biscotti su una leccarda rivestita con carta da forno 17 e cuocete i biscotti in forno statico preriscaldato a 170° per circa 15 minuti: i tempi sono indicativi poiché ogni forno ha una potenza diversa, è consigliabile perciò fare una prova, con un paio di pezzi per accertarsi che la cottura nel proprio forno sia ottimale. A cottura ultimata, sfornate i biscotti e lasciateli raffreddare completamente 18, meglio se su una gratella.
									

								

															

																		
																															
											
										
																														
																		Intanto preparate la ghiaccia reale: versate gli albumi in una ciotola 19, iniziate a montare con le fruste elettriche a media velocità e incorporate poco a poco lo zucchero a velo aiutandovi con un cucchiaio 20: dovrete aggiungerne fino ad ottenere un composto omogeneo della consistenza desiderata 21.
									

								

															

																		
																															
											
										
																														
																		Trasferite la glassa in una sac-à-poche usa e getta 22 e ritagliate la punta creando un piccolo foro 23 quindi decorate i biscotti ricalcando la sagoma e arricchendo di particolari gli omini a vostro piacimento. I biscotti di pan di zenzero sono pronti per essere gustati 24.
									

								

							
					    