Difficoltà: Facile
Una ricetta per tutti gli amanti del pesce cotto in maniera semplice per conservarne tutto il gusto autentico e genuino.
Il salmone alla limoncina è infatti un secondo piatto corposo ed invitante con tranci di salmone norvegese cotti al forno con un'emulsione di olio, limone e prezzemolo e serviti su un letto di carciofi saltati in padella.
Stupirete i vostri amici con un secondo piatto di pesce dal gusto raffinato e potrete variare il contorno da abbinare in base ai vostri gusti e preferenze!


						
						

														INGREDIENTI
							
							                            
                                
    								
    									
    										
    										454
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    454
    					
    					    					    					
    					    Carboidrati
    					    g
    					    4.9
    					
    					    					    					
    					      di cui zuccheri
    					    g
    					    4.1
    					
    					    					    					
    					    Proteine
    					    g
    					    27.7
    					
    					    					    					
    					    Grassi
    					    g
    					    36
    					
    					    					    					
    					      di cui saturi
    					    g
    					    6.84
    					
    					    					    					
    					    Fibre
    					    g
    					    7.4
    					
    					    					    					
    					    Colesterolo
    					    mg
    					    45
    					
    					    					    					
    					    Sodio
    					    mg
    					    1019
    					
    					    				
    			
                            
													


						
														
							
							

							
								

																	Tranci di salmone
								
								
								(4 pezzi)
																	800
									g
																

								

							
								

																	Olio extravergine d'oliva
								
								
								
																	100
									ml
																

								

							
								

																	Succo di limone
								
								
								
																	1
									
																

								

							
								

																	Prezzemolo
								
								
								
																	1
									ciuffo
																

								

							
								

																	Aglio
								
								
								
																	½
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per i carciofi
							

							
								

																	Carciofi
								
								
								
																	4
									
																

								

							
								

																	Succo di limone
								
								
								
																	1
									
																

								

							
								

																	Brodo vegetale
								
								
								
																	150
									ml
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	1
									pizzico
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il salmone alla limoncina, iniziate dai carciofi che accompagneranno il salmone (se preferite potete effettuare la pulizia dei carciofi anche con dei guanti per non macchiarvi le dita): in una ciotola capiente versate dell'acqua fredda e spremete il succo di un limone 1; l'acqua servirà a non far diventare neri i carciofi a mano a mano che li taglierete. Quindi eliminate con un coltello tutto il gambo dei carciofi 2, poi staccate con le mani le foglie esterne 5 fino ad arrivare a quelle più tenere e bianche.
									

								

															

																		
																															
											
										
																														
																		Una volta eliminate le foglie esterne, tagliate le punte del carciofo 4 e poi dividetelo a metà 5. Quindi con un coltellino eliminate la barbetta interna del carciofo 6.
									

								

															

																		
																															
											
										
																														
																		Tagliate i carciofi a fettine sottili 7, quindi versateli a mano a mano nella ciotola con acqua e limone 8. Quando avrete terminato i carciofi, scolateli 8.
									

								

															

																		
																															
											
										
																														
																		Poi in una padella capiente versate un filo d'olio e lo spicchio d'aglio sbucciato 10. Quindi versate i carciofi scolati 11, mescolate e aggiungete un pizzico di sale 12.
									

								

															

																		
																															
											
										
																														
																		Versate in padella anche il brodo vegetale 13 per favorire la cottura e cuocete per circa 10 minuti i carciofi a fuoco vivace, aggiungendo altri mestoli di brodo vegetale a mano a mano. Mentre i carciofi cuociono, sminuzzate il prezzemolo 14. Poi spremete il succo di un limone 15.
									

								

															

																		
																															
											
										
																														
																		Quindi in una ciotolina versate 100 ml di olio 16, il succo del limone spremuto 17 e mescolate per emulsionare i due liquidi 18.
									

								

															

																		
																															
											
										
																														
																		Aggiungete anche il pepe e il sale a piacere 19, poi mezzo spicchio d'aglio sbucciato 20 e il prezzemolo tritato 21.
									

								

															

																		
																															
											
										
																														
																		Mescolate nuovamente per amalgamare gli ingredienti 22. Quindi prendete il salmone norvegese fresco, eliminate le spine più evidenti con l'aiuto di una pinzetta 23 quindi ponetele su una leccarda rivestita con carta da forno e spennellate ciascuna fetta con l'emulsione di olio e limone 24. Potete anche lasciare un po' di emulsione da parte per aggiungerla a fine cottura.
									

								

															

																		
																															
											
										
																														
																		Quando avrete terminato di cospargere le fette con l'emulsione 25, infornatele a 220° per circa 8-10 minuti: il salmone infatti non dovrà cuocere molto per mantenere la sua carne tenera e gustosa. A metà cottura girate le fette dall'altro lato 26, quindi sfornatele, poi impiattate aggiungendo il letto di carciofi e ancora dell'emulsione 27.
									

								

							
					    