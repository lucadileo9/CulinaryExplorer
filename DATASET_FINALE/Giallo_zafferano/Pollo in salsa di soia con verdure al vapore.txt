Difficoltà: Facile
Il gusto e il benessere in tavola si misurano negli ingredienti e nel tipo di cottura utilizzati, ma anche nell'accostamento di colori e sapori. In questa ricetta vi proponiamo un mix goloso e colorato di verdure e carne condite con una salsa saporita: il pollo in salsa di soia con verdure al vapore è un secondo piatto di carne completo che accosta morbida carne bianca, lasciata marinare per farle acquisire tutto l'aroma della soia e degli agrumi, e verdure croccanti cotte per pochi minuti al vapore. Per rendere questo piatto ancora più prelibato, abbiamo scelto una riduzione alla soia ottenuta con del goloso miele millefiori; una vera delizia per il palato!


						
						

														INGREDIENTI
							
							                            
                                
    								
    									
    										
    										439
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    439
    					
    					    					    					
    					    Carboidrati
    					    g
    					    28
    					
    					    					    					
    					      di cui zuccheri
    					    g
    					    23.8
    					
    					    					    					
    					    Proteine
    					    g
    					    57.2
    					
    					    					    					
    					    Grassi
    					    g
    					    10.8
    					
    					    					    					
    					      di cui saturi
    					    g
    					    1.85
    					
    					    					    					
    					    Fibre
    					    g
    					    7
    					
    					    					    					
    					    Colesterolo
    					    mg
    					    120
    					
    					    					    					
    					    Sodio
    					    mg
    					    2710
    					
    					    				
    			
                            
													


						
														
							
														Ingredienti per il pollo
							

							
								

																	Petto di pollo
								
								
								
																	800
									g
																

								

							
								

																	Salsa di soia
								
								
								
																	50
									g
																

								

							
								

																	Peperoncino
								
								
								
																	1
									
																

								

							
								

																	Arance
								
								
								succo e scorza
																	1
									
																

								

							
								

																	Olio extravergine d'oliva
								
								
								
																	30
									g
																

								

							
								

																	Scorza di limone
								
								
								
																	1
									
																

								

							
								

																	Paprika dolce
								
								
								
																	1
									pizzico
																

								

							
								

																	Maggiorana
								
								
								
																	2
									rametti
																

								

							
								

																	Pepe in grani
								
								
								misto
																	2
									g
																

								

							
														
							
						
														
							
														Per le verdure
							

							
								

																	Taccole
								
								
								
																	200
									g
																

								

							
								

																	Carote baby
								
								
								
																	200
									g
																

								

							
								

																	Cavolfiore
								
								
								
																	250
									g
																

								

							
								

																	Acqua
								
								
								
																	1
									l
																

								

							
								

																	Maggiorana
								
								
								
																	2
									rametti
																

								

							
								

																	Pepe in grani
								
								
								misto
																	2
									g
																

								

							
								

																	Limoni
								
								
								
																	1
									
																

								

							
														
							
						
														
							
														Per la riduzione di soia e per guarnire
							

							
								

																	Salsa di soia
								
								
								
																	100
									ml
																

								

							
								

																	Miele millefiori
								
								
								
																	50
									g
																

								

							
								

																	Semi di sesamo
								
								
								
																	
									q.b.
																

								

							
								

																	Semi di sesamo nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pollo in salsa di soia con verdure al vapore, iniziate dalla carne: dal petto di pollo intero eliminate l'osso centrale e le parti più grasse, quindi ricavate delle fettine 1; poi eliminate i semini del peperoncino e tagliatelo a listarelle 2, quindi grattugiate la scorza dell'arancia 3 e del limone;
									

								

															

																		
																															
											
										
																														
																		spremete il succo dell'arancia 4 e filtratelo. Quindi in una pirofila versate la salsa di soia 5, l'olio extravergine d'oliva, e il succo di arancia filtrato 6
									

								

															

																		
																															
											
										
																														
																		poi unite la scorza sia dell'arancia che del limone 7; proseguite con il peperoncino, la maggiorana e la paprika dolce 8; mescolate la marinatura e adagiate i filetti di petto di pollo 9.
									

								

															

																		
																															
											
										
																														
																		Cospargete con i grani di pepe 10 fate in modo che tutti i filetti siano coperti dalla marinatura 11 quindi coprite con pellicola e ponete in frigorifero per almeno 2 ore per insaporire. Intanto in una vaporiera versate l'acqua, unite il limone tagliato a fette, il pepe in grani e la maggiorana 12 e portate a bollore.
									

								

															

																		
																															
											
										
																														
																		Nel frattempo preparate le verdure da cuocere al vapore: eliminate il tronco e le foglie esterne del cavolfiore 13 e staccate le cimette dal tronco principale 14; lavatele sotto acqua corrente, poi pelate le carote  baby con un pelaverdure lasciando intatto il ciuffetto verde; quindi spuntate le estremità delle taccole e lavate anch'esse sotto acqua corrente.
									

								

															

																		
																															
											
										
																														
																		Quando l'acqua bolle, ponete il cestino della vaporiera sull'acqua e distribuite le carote e i cavolfiori, quindi cuocete con il coperchio per almeno 7-8 minuti: passato questo tempo unite anche le taccole, salate leggermente 16 e pepate a piacere, perchè il condimento sarà già piuttosto saporito. Cuocete le verdure per altri 5-6 minuti; una volta pronte vanno tenute da parte. Nel frattempo preparate la riduzione alla soia: in un pentolino versate il miele 17 e la salsa di soia 18, 
									

								

															

																		
																															
											
										
																														
																		mescolate e lasciate restringere sul fuoco dolce per 4-5 minuti 19. Poi trasferite la salsa ottenuta in una salsiera per servirla poi insieme alle verdure 20. Quindi scolate i petti di pollo dalla marinatura 21,
									

								

															

																		
																															
											
										
																														
																		scaldate bene una griglia di ghisa e fate grigliare i petti di pollo per 3-4 minuti per lato 22. Quindi su un piatto da portata ponete i petti di pollo e cospargeteli con sesamo nero e bianco 23, quindi affiancate le verdure cotte al vapore e servite con la riduzione di salsa di soia 24!
									

								

							
					    