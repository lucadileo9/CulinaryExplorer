Difficoltà: Difficile
La pizza è uno dei piatti a cui noi italiani proprio non riusciamo a rinunciare. In tanti ci avete chiesto come preparare a casa la pizza con lievito madre ed oggi siamo qui per mostrarvi trucchi e segreti! Preparare la pizza a casa non è un gioco da ragazzi, ma con un po' di pratica e seguendo i nostri passaggi otterrete un risultato come in pizzeria! Il lievito madre restituisce un impasto della pizza più fragrante, saporito e digeribile e di conseguenza la vostra pizza risulterà molto più leggera. Prepareremo insieme delle pizze tonde, con un cornicione gonfio al punto giusto, ma se preferite provate anche la nostra variante della pizza in teglia con lievito madre! Vi mostriamo il più classico dei condimenti: pomodoro, mozzarella e basilico per un'ottima pizza margherita, ma voi potrete arricchire questa base con tanti ingredienti: prosciutto, salame, olive, mozzarella di bufala e tutto quello che più amate!

E se siete amanti della pizza non perdete queste versioni:


						
						

														INGREDIENTI
							
							                            
                                
    								
    									
    										
    										706
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    706
    					
    					    					    					
    					    Carboidrati
    					    g
    					    80.6
    					
    					    					    					
    					      di cui zuccheri
    					    g
    					    5.7
    					
    					    					    					
    					    Proteine
    					    g
    					    34.8
    					
    					    					    					
    					    Grassi
    					    g
    					    27.2
    					
    					    					    					
    					      di cui saturi
    					    g
    					    12.59
    					
    					    					    					
    					    Fibre
    					    g
    					    4.4
    					
    					    					    					
    					    Colesterolo
    					    mg
    					    46
    					
    					    					    					
    					    Sodio
    					    mg
    					    1679
    					
    					    				
    			
                            
													


						
														
							
														Ingredienti per l'impasto
							

							
								

																	Farina Manitoba
								
								
								
																	450
									g
																

								

							
								

																	Acqua
								
								
								
																	300
									g
																

								

							
								

																	Lievito madre
								
								
								(rinfrescato il giorno prima)
																	100
									g
																

								

							
								

																	Sale fino
								
								
								
																	10
									g
																

								

							
														
							
						
														
							
														per condire
							

							
								

																	Passata di pomodoro
								
								
								
																	400
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	5
									g
																

								

							
								

																	Mozzarella
								
								
								(fiordilatte)
																	400
									g
																

								

							
								

																	Basilico
								
								
								
																	
									q.b.
																

								

							
								

																	Origano
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pizza con lievito madre come prima cosa realizzate l'impasto. In una ciotola della planetaria dotata di gancio versate la farina, l'acqua a temperatura ambiente 1 e il lievito madre, anch'esso a temperatura ambiente 2. Lavorate con il gancio a velocità bassa sino ad ottenere un composto liscio ed omogeneo. Aggiungete quindi il sale all’impasto 3 
									

								

															

																		
																															
											
										
																														
																		e lavorate ancora per circa 5 min 4. Trasferite l’impasto sul piano di lavoro leggermente infarinato 5 e pirlatelo velocemente, in modo da ottenere una forma sferica 6. 
									

								

															

																		
																															
											
										
																														
																		Trasferite l’impasto in una ciotola 7 e coprite con pellicola 8. Lasciate lievitare per 5 ore a circa 25° lontano da correnti d’aria. Trascorse le 5 ore di lievitazione riprendete l’impasto lievitato 9 
									

								

															

																		
																															
											
										
																														
																		trasferitelo su un piano e aiutandovi con un tarocco dividetelo in 4 parti uguali 10. Lavorate delicatamente con le mani e pirlate bene ciascuna porzione, in modo da ottenere una sfera ben tesa e soda 11. Adagiate su un vassoio, ben infarinato distanziando bene le palline. Spolverizzate con altra farina 12 e coprite il vassoio con pellicola. Lasciate lievitare (puntare) le palline di impasto per 1 ora a circa 25 °, poi trasferitele in frigorifero per 12 ore. A questo punto estraete il vassoio dal frigo e lasciate a temperatura ambiente per un'ora. 
									

								

															

																		
																															
											
										
																														
																		Nel frattempo occupatevi della farcitura: tagliate la mozzarella a cubetti grandi 1 cm 13 e riponete in frigorifero. Versate la passata di pomodoro in una ciotola: aggiungete il sale, un filo d'olio 14, un po' di origano secco 15 e mescolate.
									

								

															

																		
																															
											
										
																														
																		Prendete quindi uno dei panetti e trasferitelo su un piano ben infarinato 16. Schiacciate il panetto con le dita al centro, poi delicatamente, fatelo ruotare con le mani sul piano in modo da formare il bordo. Stendetelo in modo che nella parte centrale risulti più sottile rispetto al bordo 17.  Trasferite su una placca rivestita con carta forno 18, o ben infarinata,
									

								

															

																		
																															
											
										
																														
																		Utilizzando un cucchiaio spargete un po' di passata su tutta la superficie, lasciando il bordo pulito 19. Aggiungete un filo d'olio 20 e i cubetti di mozzarella 21. 
									

								

															

																		
																															
											
										
																														
																		Cuocete in forno statico preriscaldato a 250° per 10 min, nel ripiano alto. Sfornate la pizza 22, aggiungete una fogliolina di basilico 23 e servitela subito 24!
									

								

							
					    