Difficoltà: Facile
Fichi e prosciutto: un connubio ormai consolidato, un semplice abbinamento che vede l’incontro del gusto dolce di questi frutti estivi con la sapidità del prosciutto crudo. Un mix vincente e gradito che abbiamo apprezzato nella ricetta delle roselline con prosciutto crudo e fichi e nelle bruschette e che qui abbiamo voluto replicare, con qualche variante, nella ricetta del panino ai fichi. Un panino stuzzicante che in un solo morso vi farà sperimentare la croccantezza del pane tostato, la freschezza del formaggio, il gusto affumicato dello speck e per finire il tocco caramellato dei fichi. Un’esperienza unica per il palato, una ricetta semplice ma ricca di sapori che vi permetterà di proporre in tavola un panino diverso dal solito!


												
						
						

														INGREDIENTI
							
							                            
                                
    								
    									
    										
    										713
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    713
    					
    					    					    					
    					    Carboidrati
    					    g
    					    64.7
    					
    					    					    					
    					      di cui zuccheri
    					    g
    					    28
    					
    					    					    					
    					    Proteine
    					    g
    					    26.9
    					
    					    					    					
    					    Grassi
    					    g
    					    38.5
    					
    					    					    					
    					      di cui saturi
    					    g
    					    14.29
    					
    					    					    					
    					    Fibre
    					    g
    					    4.7
    					
    					    					    					
    					    Colesterolo
    					    mg
    					    71
    					
    					    					    					
    					    Sodio
    					    mg
    					    1799
    					
    					    				
    			
                            
													


						
							
														Ingredienti per 2 panini
							

							
								

																	Filoncini di pane
								
								
								
																	2
									
																

								

							
								

																	Fichi
								
								
								
																	3
									
																

								

							
								

																	Speck
								
								
								
																	6
									fette
																

								

							
								

																	Squacquerone
								
								
								
																	140
									g
																

								

							
								

																	Songino
								
								
								
																	30
									g
																

								

							
								

																	Miele millefiori
								
								
								
																	30
									g
																

								

							
								

																	Granella di nocciole
								
								
								
																	10
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Tabasco®
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il panino con i fichi per prima cosa lavate e asciugate i frutti, poi tagliateli a metà (1-2) e adagiateli su un vassoio rivestito con carta forno, con la parte tagliata rivolta verso l’alto 3.
									

								

															

																		
																															
											
										
																														
																		Cospargete la superficie dei fichi con un cucchiaino di miele 4, quindi passateli al grill del forno a 240° per 3-4 minuti, così da farli caramellare e dorare in superficie 5. Poi distribuite sopra i fichi la granella di nocciole 6 e tenete da parte.
									

								

															

																		
																															
											
										
																														
																		Tagliate a metà i panini (7-8), conditeli con un filo di olio 9
									

								

															

																		
																															
											
										
																														
																		e poi tostateli su una griglia ben calda sia da un lato 10 che dall’altro 11. Tenete da parte i panini e sulla stessa griglia adagiate lo speck 12.
									

								

															

																		
																															
											
										
																														
																		Cuocete lo speck per pochi istanti 13, il tempo necessario a renderlo croccante, e poi trasferitelo su un piatto 14. Ora occupatevi dell’insalata: lavate e asciugate il songino e versatelo in una ciotola, condite con olio di oliva 15,
									

								

															

																		
																															
											
										
																														
																		qualche goccia di tabasco 16, un pizzico di pepe 17 e di sale 18.
									

								

															

																		
																															
											
										
																														
																		Tutto è pronto per comporre i panini: prendete una fetta di pane tostato, spalmate sopra il formaggio 19, poi adagiate le foglioline di songino 20 e le fettine di speck grigliate 21;
									

								

															

																		
																															
											
										
																														
																		per finire ponete anche i fichi caramellati 22 e condite con qualche goccia di tabasco 23. Chiudete il panino con l'altra fetta di pane e servitelo subito 24!
									

								

							
					    