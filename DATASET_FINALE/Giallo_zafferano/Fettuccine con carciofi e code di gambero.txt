Difficoltà: Facile
Ancora una volta i carciofi protagonisti di un primo piatto ricco e invitante: le fettuccine con carciofi e code di gambero. Colorata e sfiziosa questa pietanza mette insieme il sapore delicato dei gamberi, gusto deciso dei carciofi e la nota dolce dei pomodorini ciliegia in un tripudio di profumi e aromi. Immancabile una spolverata di prezzemolo per conferire anche un tocco di freschezza a questo piatto rendendolo perfetto per i vostri menu di stagione con i carciofi.


												
						
						

														INGREDIENTI
							
							                            
                                
    								
    									
    										
    										387
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    387
    					
    					    					    					
    					    Carboidrati
    					    g
    					    56.9
    					
    					    					    					
    					      di cui zuccheri
    					    g
    					    8.5
    					
    					    					    					
    					    Proteine
    					    g
    					    17.8
    					
    					    					    					
    					    Grassi
    					    g
    					    9.8
    					
    					    					    					
    					      di cui saturi
    					    g
    					    1.67
    					
    					    					    					
    					    Fibre
    					    g
    					    9.3
    					
    					    					    					
    					    Colesterolo
    					    mg
    					    111
    					
    					    					    					
    					    Sodio
    					    mg
    					    715
    					
    					    				
    			
                            
													


						
							
							

							
								

																	Fettuccine all'uovo
								
								
								
																	250
									g
																

								

							
								

																	Pomodorini ciliegino
								
								
								 
																	300
									g
																

								

							
								

																	Carciofi
								
								
								(circa 4)
																	500
									g
																

								

							
								

																	Gamberi
								
								
								
																	250
									g
																

								

							
								

																	Passata di pomodoro
								
								
								
																	200
									ml
																

								

							
								

																	Olio extravergine d'oliva
								
								
								 
																	30
									g
																

								

							
								

																	Scalogno
								
								
								
																	50
									g
																

								

							
								

																	Prezzemolo
								
								
								tritato
																	10
									g
																

								

							
								

																	Brodo di pesce
								
								
								 
																	150
									g
																

								

							
								

																	Succo di limone
								
								
								 
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Iniziate la preparazione delle fettuccine con carciofi e code di gambero dalla pulizia dei carciofi: eliminate le foglie più esterne e coriacee, avendo cura di tenere in ammollo i cuori dei carciofi in acqua acidulata con succo di limone 1, tagliate le punte che presentano le spine, poi dividete a metà i carciofi 2 e con uno scavino estraete la barbetta centrale 3.
									

								

															

																		
																															
											
										
																														
																		Poi eliminate la parte più esterna del gambo con un pelapatate e tagliate il gambo a pezzettini 4 e il cuore di carciofi a fettine 5. Conservate nell’acqua acidulata i carciofi a pezzetti 6.
									

								

															

																		
																															
											
										
																														
																		Occupatevi dei gamberi: eliminate la testa 7 e il carapace 8, poi estraete delicatamente l’intestino aiutandovi con uno stuzzicadenti 9, tenete da parte i gamberi.
									

								

															

																		
																															
											
										
																														
																		Sbucciate lo scalogno e tritatelo finemente 10, lavate i pomodorini e tagliateli a spicchi 11. Ora in una padella scaldate l’olio di oliva, aggiungete lo scalogno tritato 12 e fate appassire a fuoco dolce per almeno 5 minuti, se dovesse asciugarsi troppo aggiungere un cucchiaio di fumetto di pesce o acqua.
									

								

															

																		
																															
											
										
																														
																		Quando lo scalogno sarà appassito 13, incorporate i carciofi scolati dall’acqua acidulata 14, aggiungete un mestolo di brodo vegetale 15,
									

								

															

																		
																															
											
										
																														
																		unite anche i pomodorini 16, e la passata di pomodoro 17, cuocete per 10 minuti a fuoco medio e di tanto in tanto versate un altro mestolo di brodo per non fare asciugare troppo il condimento. Nel frattempo portate al bollore una pentola colma di acqua, salata a piacere. Aromatizzate con il prezzemolo tritato 18, 
									

								

															

																		
																															
											
										
																														
																		poi unite anche le code di gambero 19, fatele saltare per 5 minuti poi spegnete il fuoco. Versate anche le fettuccine nell’acqua bollente e cuocetele per circa 5-6 minuti 20, poi scolatele 21, 
									

								

															

																		
																															
											
										
																														
																		e versatele direttamente nella padella con il sugo 22. Saltate le fettuccine nel sugo di carciofi e code di gambero 23 per insaporirle e poi servitele ben calde 24.
									

								

							
					    