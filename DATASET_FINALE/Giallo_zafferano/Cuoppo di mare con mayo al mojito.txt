Difficoltà: Molto facile
Lo street food spopola da sempre nella tradizione del nostro paese e, nemmeno a dirlo, la cucina campana vanta dei pezzi davvero irresistibili! Si passa da piatti tematici a base di mozzarella, come le mozzarelline fritte e la versione in carrozza attraversando poi la tradizione con le frittatine di pasta e delle melanzane a pullastiello, fino a finire alla massima espressione in termini di bontà, la pizza, che può essere declinata sia fritta che a portafoglio! Non ci avete fatto caso ma in realtà molti di questi sono elementi che, insieme al fritto misto di pesce, formano il famoso cuoppo! Ispirati dalla calda estate e dalla voglia di sorseggiare un freddo mojito cubano abbiamo pensato ad una versione tutta nostra di questo street food. Il nostro cuoppo di mare con mayo al mojito è una versione fresca e innovativa per chi adora sgranocchiare del pesce fritto, rigorosamente croccante, accompagnandolo con una salsa veloce e fresca! Conquisterete sicuramente i vostri amici con la bontà di questa ricetta, preparatevi a stupirli tutti. Ecco a voi la ricetta del cuoppo di mare con mayo al mojito: scoprirete che il viaggio Napoli - Cuba non è così lungo!


						
						

														INGREDIENTI
							
							                            
                                
    								
    									
    										
    										882
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    882
    					
    					    					    					
    					    Carboidrati
    					    g
    					    23.4
    					
    					    					    					
    					      di cui zuccheri
    					    g
    					    4.4
    					
    					    					    					
    					    Proteine
    					    g
    					    36.6
    					
    					    					    					
    					    Grassi
    					    g
    					    70.1
    					
    					    					    					
    					      di cui saturi
    					    g
    					    14.52
    					
    					    					    					
    					    Fibre
    					    g
    					    2.7
    					
    					    					    					
    					    Colesterolo
    					    mg
    					    195
    					
    					    					    					
    					    Sodio
    					    mg
    					    857
    					
    					    				
    			
                            
													


						
														
							
														Ingredienti per 4 cuoppi
							

							
								

																	Calamari
								
								
								anelli
																	500
									g
																

								

							
								

																	Triglie
								
								
								
																	500
									g
																

								

							
								

																	Gamberi
								
								
								
																	500
									g
																

								

							
								

																	Semola
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Olio di semi di arachide
								
								
								
																	
									q.b.
																

								

							
														
							
						
														
							
														Per la mayo al mojito
							

							
								

																	Olio di semi di girasole
								
								
								
																	150
									g
																

								

							
								

																	Latte di soia
								
								
								
																	75
									g
																

								

							
								

																	Menta
								
								
								
																	2
									foglie
																

								

							
								

																	Rum
								
								
								
																	2
									cucchiaini
																

								

							
								

																	Lime
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il cuoppo di mare con mayo al mojito cominciate realizzando quest’ultima. Nel boccale di un mixer versate l’olio, il latte di soia 1, il sale, poi grattate la scorza di lime 2 e spremete il succo di una metà 3.
									

								

															

																		
																															
											
										
																														
																		Aggiungete il rum 4 e ottenete una crema densa utilizzando un mixer ad immersione 5. Trasferite in una ciotola, unite la menta che avrete sminuzzato al coltello 6.
									

								

															

																		
																															
											
										
																														
																		Mescolate e mettete da parte in frigorifero 7. Intanto sciacquate bene i pesci, meglio se singolarmente, quindi triglie 8, gamberi 9,
									

								

															

																		
																															
											
										
																														
																		e infine gli anelli di calamaro 10. Sistemateli su un vassoio 11. Mettete a scaldare abbondante olio a 190° in una pentola e nel frattempo infarinate nella semola le triglie 12.
									

								

															

																		
																															
											
										
																														
																		Man mano tuffate 5–6 pezzi alla volta e lasciate dorare per un paio di minuti 13. Proseguite poi subito dopo infarinando i gamberi 14 e tuffandoli nell’olio 15.
									

								

															

																		
																															
											
										
																														
																		E ancora per gli anelli di calamaro (16-17). Man mano rimestate utilizzando una ramina 18
									

								

															

																		
																															
											
										
																														
																		e poi scolate non appena iniziano a dorare 19. Scolate su carta assorbente e poi proseguite fino ad ultimare gli ingredienti 20. Sistemate nei coni di carta paglia e la finta maionese nelle ciotoline: ecco pronto il cuoppo di mare con mayo al mojito, servite caldissimo 21!
									

								

							
					    