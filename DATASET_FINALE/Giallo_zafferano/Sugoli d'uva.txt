Difficoltà: Facile
I sugoli d’uva sono deliziosi dolci vegani al cucchiaio, la cui preparazione affonda le radici nella vita contadina. Durante la vendemmia, nelle campagne, si era soliti fare i sugoli con l’uva un po’ rovinata all’esterno. I sugoli sono budini a base di succo d’uva, farina e zucchero: i chicchi si fanno macerare sul fuoco lentamente e poi vanno passati con il passaverdura. Quindi il succo ottenuto viene legato con farina e zucchero e fatto cuocere in modo da ottenere una crema più densa. I sugoli d’uva sono i dolci settembrini per eccellenza e non possono mancare sulla vostra tavola in questo periodo!


												
						
						

														INGREDIENTI
							
							                            
                                
    								
    									
    										
    										215
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    215
    					
    					    					    					
    					    Carboidrati
    					    g
    					    51.1
    					
    					    					    					
    					      di cui zuccheri
    					    g
    					    42.1
    					
    					    					    					
    					    Proteine
    					    g
    					    2.1
    					
    					    					    					
    					    Grassi
    					    g
    					    0.2
    					
    					    					    					
    					      di cui saturi
    					    g
    					    0.06
    					
    					    					    					
    					    Fibre
    					    g
    					    2.6
    					
    					    					    					    					
    					    Sodio
    					    mg
    					    2
    					
    					    				
    			
                            
													


						
							
														Ingredienti per 6 sugoli da 100 gr l'uno
							

							
								

																	Uva nera
								
								
								
																	1
									kg
																

								

							
								

																	Acqua
								
								
								
																	120
									g
																

								

							
								

																	Farina 00
								
								
								
																	70
									g
																

								

							
								

																	Zucchero
								
								
								
																	100
									g
																

								

							
								

																	Baccello di vaniglia
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i sugoli d'uva iniziate a sgranare l’uva 1, poi lavatela bene sotto l'acqua corrente 2. Mettete gli acini d'uva in una pentola capiente, copritela con un coperchio 3 e cuocetela, a fuoco lento, per 2-3 minuti.
									

								

															

																		
																															
											
										
																														
																		Aggiungete l’acqua 4 e lasciate appassire l'uva, coperta e mescolando di tanto in tanto, per 15 minuti circa, fino a che diventerà morbida e inizierà a rilasciare il succo 5. Passate l’uva cotta con un passaverdura e tenetete  il succo da parte 6.
									

								

															

																		
																															
											
										
																														
																		A questo punto, mescolate in una ciotola lo zucchero e la farina 7 e unite i semi del baccello di vaniglia (o la vanillina) 8. Aggiungete alle polveri il succo d'uva ottenuto prima 9 in più riprese,
									

								

															

																		
																															
											
										
																														
																		mescolando energicamente con una frusta per evitare che si formino grumi nel composto dei sugoli 10. Filtrate il composto piuttosto liquido ottenuto, per eliminare eventuali grumi e trasferitelo in una pentola 11. Fate cuocere, a fuoco basso, e, mescolando di tanto in tanto 12, portate a bollore.
									

								

															

																		
																															
											
										
																														
																		Una volta che il composto si è addensato e ha raggiunto un bel colore viola 13, spegnete il fuoco e dividete il composto in 6 stampini di ceramica (oppure in silicone o alluminio) della capacità di circa 100 gr ciascuno 14. Coprite i sugoli con la pellicola trasparente 15 e lasciateli rassodare in frigorifero per almeno un'ora. I vostri sugoli d'uva sono pronti per essere gustati!
									

								

							
					    