Difficoltà: Facile
Se amate le tipiche verdure grigliate come i peperoni, le melanzane o le zucchine non potete perdervi questa ricetta sfiziosa e genuina: i porri grigliati insaporiti con una salsa espressa. Questo insolito contorno è perfetto per accompagnare secondi piatti di pesce e di carne come il filetto di merluzzo al forno o la tagliata di manzo. Realizzare questa pietanza è semplice: dopo aver tuffato nell’acqua bollente i cuori di porri per intenerirli, basterà adagiarli su una griglia ben calda così da ottenere la consistenza perfetta! Per completare il piatto si irrorano i porri con un aceto balsamico e un mix aromatico di erbe tritate. Il risultato vi convincerà al primo morso!


												
						
						

														INGREDIENTI
							
							                            
                                
    								
    									
    										
    										180
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    180
    					
    					    					    					
    					    Carboidrati
    					    g
    					    12
    					
    					    					    					
    					      di cui zuccheri
    					    g
    					    12
    					
    					    					    					
    					    Proteine
    					    g
    					    5
    					
    					    					    					
    					    Grassi
    					    g
    					    12.5
    					
    					    					    					
    					      di cui saturi
    					    g
    					    1.82
    					
    					    					    					
    					    Fibre
    					    g
    					    7.1
    					
    					    					    					    					
    					    Sodio
    					    mg
    					    317
    					
    					    				
    			
                            
													


						
							
							

							
								

																	Porri
								
								
								da pulire
																	1
									kg
																

								

							
								

																	Olio extravergine d'oliva
								
								
								
																	6
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Menta
								
								
								
																	10
									foglie
																

								

							
								

																	Prezzemolo
								
								
								
																	1
									ciuffo
																

								

							
								

																	Aneto
								
								
								
																	2
									rametti
																

								

							
								

																	Rosmarino
								
								
								
																	
									q.b.
																

								

							
								

																	Aceto balsamico
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i porri grigliati per prima cosa mondate i porri: tagliate via la radice e le foglie più verdi 1. Praticate una leggera incisione longitudinale 2 per eliminare altri due strati di foglie 3
									

								

															

																		
																															
											
										
																														
																		Così da ottenere circa 650 g di cuori di porro teneri 4. Lavate i porri puliti sotto l’acqua corrente 5 e teneteli da parte. Riempite una casseruola capiente d’acqua e portatela sul fornello. Appena inizia a bollire regolate di sale 6
									

								

															

																		
																															
											
										
																														
																		e immergete i porri 7. Fate cuocere a fuoco medio per circa 15 minuti. Scolate i porri e trasferiteli in uno scolapasta per eliminare l’eccesso di acqua 8. Scaldate una piastra antiaderente e grigliate i porri 9, girandoli di tanto in tanto, per circa 10 minuti.
									

								

															

																		
																															
											
										
																														
																		Quando i porri saranno ben grigliati 10, sistemate i porri in un piatto da portata 11. Lavate accuratamente le erbe aromatiche e tritatele finemente su di un tagliere 12.
									

								

															

																		
																															
											
										
																														
																		In una ciotola versate l’olio di oliva, regolate di pepe 13 e di sale e unite il trito di erbe aromatiche 14. Mescolate con una forchetta per emulsionate il condimento 15.
									

								

															

																		
																															
											
										
																														
																		Irrorate i porri grigliati prima con l’olio aromatico preparato 16 e poi con l’aceto balsamico 17. Lasciateli insaporire per almeno 30 minuti in frigo prima di servirli 18.
									

								

							
					    