Difficoltà: Facile
I crumpets sono delle focaccine inglesi, morbide e dal gusto neutro con il tipico aspetto spugnoso che li rende perfetti per assorbire i diversi condimenti. Si possono infatti gustare in versione salata con ingredienti sfiziosi come bacon e formaggio filante oppure con burro e confetture di frutta nella loro versione dolce. Semplici ma versatili, i crumpets risalgono all’epoca vittoriana e insieme agli scones e ai muffin fanno parte del buffet di golosità gustate durante il celebre rituale inglese del tè. Concedetevi una pausa in stile british con i crumpets e preparatevi alla sfida tra il dolce e il salato, quale avrà la meglio?


												
						
						

														INGREDIENTI
							
													


						
							
														Ingredienti per 10 crumpets
							

							
								

																	Acqua
								
								
								tiepida
																	150
									ml
																

								

							
								

																	Farina 00
								
								
								
																	300
									g
																

								

							
								

																	Latte
								
								
								tiepido
																	360
									ml
																

								

							
								

																	Zucchero
								
								
								
																	15
									g
																

								

							
								

																	Sale fino
								
								
								
																	1
									cucchiaino
																

								

							
								

																	Lievito di birra secco
								
								
								
																	6
									g
																

								

							
								

																	Bicarbonato
								
								
								
																	3
									g
																

								

							
								

																	Burro
								
								
								
																	
									q.b.
																

								

							
								

																	Olio di semi
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i crumpets iniziate scaldando l’acqua deve raggiungere la temperatura di 45°, verificate con un termometro per alimenti 1, poi versatela in una ciotola con il lievito in polvere e lo zucchero 2, mescolate con la frusta 3, coprite con la pellicola e lasciate riposare il composto per 15 minuti a temperatura ambiente.
									

								

															

																		
																															
											
										
																														
																		Trascorso il tempo di riposo setacciate la farina 4 e versatela nel composto con il lievito, poco alla volta mescolando con la frusta per amalgamare gli ingredienti 5. Incorporate il sale e il bicarbonato 6
									

								

															

																		
																															
											
										
																														
																		per ultimo il latte tiepido versandolo a filo 7, continuando sempre a mescolare con la frusta per evitare la formazione di grumi. Quando il composto sarà omogeno, copritelo con la pellicola trasparente 8 e lasciatelo riposare per 1 ora a temperatura ambiente. Poi procedete con la cottura: ungete con dell’olio una padella antiaderente e scaldatela a fuoco basso, intanto spennellate con il burro il bordo interno di un coppapasta del diametro di 8 cm 9 e posizionatelo al centro della padella,
									

								

															

																		
																															
											
										
																														
																		versate all’interno un mestolo di impasto 10 e cuocete per 10 minuti o fino a quando non si formeranno delle bolle in superficie, a quel punto estraete il coppapasta, l’impasto avrà preso la sua forma tondeggiante, con l’aiuto di una spatola girate i crumpets 11 e proseguite la cottura anche dall’altro lato per altri 2-3 minuti finché non saranno dorati. Una volta cotti, trasferiteli su una gratella per farli raffreddare. I vostri crumpets sono pronti per essere gustati!
									

								

							
					    