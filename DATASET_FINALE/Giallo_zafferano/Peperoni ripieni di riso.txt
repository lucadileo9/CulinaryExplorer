Difficoltà: Molto facile
Che si tratti di zucchine, peperoni o melanzane, le verdure ripiene hanno sempre il potere di farci tornare con la mente alle estati della nostra infanzia, con le preparazioni della nonna, tanto gustosi quanto sostanziosi, fumanti nei piatti all’ora di pranzo. Se anche voi di tanto in tanto cedete alla nostalgia di quei sapori d’altri tempi, non resisterete ai nostri peperoni ripieni di riso: una ricetta che unisce alla cremosità fondente di un ricco risotto preparato con formaggio e mortadella la saporita morbidezza del peperone, uno degli ortaggi simbolo dell’estate e della cucina italiana. Un piatto succulento da preparare per tutta la famiglia, per un pranzo proprio come nonna comanda!

Scoprite anche queste varianti di peperoni ripieni:


												
						
						

														INGREDIENTI
							
							                            
                                
    								
    									
    										
    										830
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    830
    					
    					    					    					
    					    Carboidrati
    					    g
    					    78.3
    					
    					    					    					
    					      di cui zuccheri
    					    g
    					    12.9
    					
    					    					    					
    					    Proteine
    					    g
    					    35.3
    					
    					    					    					
    					    Grassi
    					    g
    					    41.8
    					
    					    					    					
    					      di cui saturi
    					    g
    					    16.25
    					
    					    					    					
    					    Fibre
    					    g
    					    3.3
    					
    					    					    					
    					    Colesterolo
    					    mg
    					    88
    					
    					    					    					
    					    Sodio
    					    mg
    					    1653
    					
    					    				
    			
                            
													


						
							
														Ingredienti per 4 peperoni ripieni
							

							
								

																	Peperoni verdi
								
								
								(2 grandi)
																	500
									g
																

								

							
								

																	Peperoni gialli
								
								
								(2 grandi)
																	500
									g
																

								

							
								

																	Riso Carnaroli
								
								
								
																	300
									g
																

								

							
								

																	Brodo vegetale
								
								
								
																	700
									g
																

								

							
								

																	Mortadella
								
								
								
																	250
									g
																

								

							
								

																	Caciocavallo
								
								
								
																	200
									g
																

								

							
								

																	Scalogno
								
								
								
																	30
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i peperoni ripieni di riso, cominciate preparando un brodo vegetale con la nostra ricetta. Tritate quindi finemente lo scalogno 1 e a dadini la mortadella 2. Tagliate anche il caciocavallo, prima a listarelle 3
									

								

															

																		
																															
											
										
																														
																		E quindi a cubetti 4. Scaldate l’olio in un tegame capiente, ponetevi lo scalogno tritato 5 e fatelo stufare a fuoco dolce per 5-6 minuti, fino a quando diverrà quasi trasparente. Unite quindi il riso 6.
									

								

															

																		
																															
											
										
																														
																		Fatelo tostare per un paio di minuti, girando continuamente per non bruciare lo scalogno, quindi bagnate con un po’ di brodo vegetale 7. Quando il brodo sarà stato assorbito, aggiungete dell’altro: proseguite così via via fino a portare il riso a cottura, mescolando spesso 8. Verso fine cottura regolate di sale e di pepe 9
									

								

															

																		
																															
											
										
																														
																		A cottura ultimata, unite i dadini di caciocavallo 10 e quelli di mortadella 11, tenendo da parte circa 50 g degli uni e degli altri per la successiva guarnizione dei peperoni. Amalgamate bene il vostro risotto 12
									

								

															

																		
																															
											
										
																														
																		E profumatelo infine con le foglioline di timo 13. Tenete il risotto da parte e passate alla pulizia dei peperoni. Lavateli e tagliate via la parte superiore con il picciolo 14, poi svuotate i peperoni dai semini 15 per ottenere delle coppette pronte da riempire. Ponete i peperoni così svuotati in una pirofila, con la cavità rivolta verso l’alto.
									

								

															

																		
																															
											
										
																														
																		Andate adesso a farcire i vostri peperoni con il risotto 16 e distribuite sulla sommità i dadini di formaggio e mortadella che avevate tenuto da parte 17. Cuocete i vostri peperoni ripieni in forno statico preriscaldato a 200° per 30 minuti. Coprite poi con un foglio di carta di alluminio e fate cuocere per altri 20 minuti (se utilizzate forno ventilato, cuocete a 180° per circa 30 minuti, poi coprite con un foglio di carta alluminio e proseguite per altri 10 minuti). Sfornate i vostri peperoni ripieni di riso e gustateli insieme a tutta la famiglia 18!
									

								

							
					    