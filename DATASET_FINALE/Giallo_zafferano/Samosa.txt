Difficoltà: Media
Che siate in viaggio sulle strade trafficate del subcontinente indiano o persi fra i mille profumi di un mercato nel sud-est asiatico, vi capiterà senz’altro di imbattervi nei samosa, invitanti fagottini dal morbido ripieno speziato! Questo popolare street food pare sia nato in Medio Oriente, ma grazie ad antichi scambi commerciali è diventato uno degli snack più apprezzati della cucina asiatica. I samosa di verdure sono una variante vegetariana fra le più comuni e diffuse: consistono essenzialmente in un fragrante guscio di pasta che viene fritto e farcito con un mix di patate e verdure estremamente personalizzabile, a cui possono essere aggiunti anche carne o legumi, a seconda della provenienza o della religione della famiglia che li prepara. Poiché non esiste una ricetta ufficiale, noi abbiamo deciso di proporvi una versione vegana del ripieno composta da patate, piselli, cipolle e anacardi, ma voi potete adattarla ai vostri gusti aggiungendo o togliendo gli ingredienti che più preferite! Servite i samosa come sfizioso antipasto per una cena etnica insieme al tipico pane indiano naan oppure come stuzzichino speziato per un aperitivo esotico, magari accompagnati con un delizioso chutney di pomodorini o una rinfrescante salsa allo yogurt come la raita, e guidate i vostri ospiti lungo nuove e intriganti strade del gusto… poi, raccontateci il vostro viaggio!


						
						

														INGREDIENTI
							
							                            
                                
    								
    									
    										
    										599
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    599
    					
    					    					    					
    					    Carboidrati
    					    g
    					    35.2
    					
    					    					    					
    					      di cui zuccheri
    					    g
    					    1.8
    					
    					    					    					
    					    Proteine
    					    g
    					    6
    					
    					    					    					
    					    Grassi
    					    g
    					    48.3
    					
    					    					    					
    					      di cui saturi
    					    g
    					    6.28
    					
    					    					    					
    					    Fibre
    					    g
    					    2.7
    					
    					    					    					    					
    					    Sodio
    					    mg
    					    103
    					
    					    				
    			
                            
													


						
														
							
														Ingredienti per l'impasto di 8 samosa
							

							
								

																	Farina 00
								
								
								
																	250
									g
																

								

							
								

																	Acqua
								
								
								
																	100
									ml
																

								

							
								

																	Olio di semi
								
								
								
																	50
									ml
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per il ripieno
							

							
								

																	Patate
								
								
								
																	370
									g
																

								

							
								

																	Pisellini
								
								
								
																	107
									g
																

								

							
								

																	Anacardi
								
								
								
																	35
									g
																

								

							
								

																	Zenzero fresco
								
								
								
																	27
									g
																

								

							
								

																	Cipolle
								
								
								
																	½
									
																

								

							
								

																	Aglio
								
								
								
																	2
									spicchi
																

								

							
								

																	Peperoncino fresco
								
								
								
																	½
									
																

								

							
								

																	Cumino
								
								
								
																	¼
									cucchiaino
																

								

							
								

																	Curcuma in polvere
								
								
								
																	¼
									cucchiaino
																

								

							
								

																	Peperoncino in polvere
								
								
								
																	1
									pizzico
																

								

							
								

																	Olio extravergine d'oliva
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per friggere
							

							
								

																	Olio di semi
								
								
								
																	1
									l
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i samosa, per prima cosa lavate e sbucciate le patate 1, poi mettetele a lessare in una pentola di acqua bollente per 35 minuti 2. Mentre le patate cuociono, potete occuparvi dell’impasto dei samosa: in una ciotola capiente, unite la farina, il sale 3
									

								

															

																		
																															
											
										
																														
																		e l’olio di semi 4 e cominciate ad amalgamare gli ingredienti con la punta delle dita 5. Poi aggiungete l’acqua poco per volta 6,
									

								

															

																		
																															
											
										
																														
																		continuando a impastare con le mani 7, fino a che non otterrete una pallina di impasto piuttosto liscio ed elastico. Coprite la ciotola con un canovaccio 8 e passate alla preparazione degli ingredienti per il ripieno: tagliate il peperoncino fresco a metà per il lungo, rimuovete i semi con la lama di un coltello e tagliatelo a pezzettini 9;
									

								

															

																		
																															
											
										
																														
																		sbucciate la cipolla e tagliatela a falde sottili 10, poi tritate grossolanamente gli anacardi con un coltello 11. Trascorsi i 35 minuti di cottura, scolate le patate 12 e passate alla preparazione del ripieno.
									

								

															

																		
																															
											
										
																														
																		Scaldate l’olio d’oliva in una casseruola, aggiungete l’aglio schiacciato 13, lo zenzero grattugiato 14 e il peperoncino fresco 15 e fateli rosolare a fuoco medio per un paio di minuti, mescolando spesso.
									

								

															

																		
																															
											
										
																														
																		Ora unite la cipolla al soffritto 16, insieme al peperoncino in polvere 17 e alla curcuma 18 e lasciateli rosolare per qualche minuto, mescolando spesso.
									

								

															

																		
																															
											
										
																														
																		A questo punto aggiungete le patate lessate intere 19 e schiacciatele grossolanamente con il mestolo 20. Dopo 6-7 minuti unite i piselli 21 e lasciateli cuocere per circa 3 minuti,
									

								

															

																		
																															
											
										
																														
																		poi spegnete il fuoco e aggiungete gli anacardi tritati 22 e il cumino 23, mescolate bene e aggiustate di sale. Quando il ripieno è pronto, riprendete la pallina di impasto e dividetela in 4 parti uguali: stendete ognuna di esse con il mattarello fino a formare un cerchio del diametro di circa 20 cm 24.
									

								

															

																		
																															
											
										
																														
																		Tagliate il cerchio a metà 25, prendete uno dei 2 semicerchi ottenuti e posizionatelo davanti a voi con il lato diritto verso l’alto. Spennellate il lato superiore sinistro con dell’acqua 26, poi piegatelo e portatelo verso il centro del semicerchio 27.
									

								

															

																		
																															
											
										
																														
																		Spennellate con l’acqua il bordo dell’impasto che ora si trova sulla metà del semicerchio 28, poi portate verso il centro anche l’estremità destra, facendo combaciare i due lati e premendo delicatamente per incollarli 29. In questo modo avrete formato un cono: sollevatelo con delicatezza e sistematelo nell’incavo della vostra mano 30,
									

								

															

																		
																															
											
										
																														
																		poi riempitelo con il ripieno fino a un paio di cm dal bordo 31. Premete i bordi con le dita per sigillare l’apertura 32, poi ripiegate il bordo su se stesso e premete ancora una volta per sigillarlo ulteriormente 33.
									

								

															

																		
																															
											
										
																														
																		Quando tutti i samosa saranno assemblati, riscaldate l’olio di semi in un pentolino fino a raggiungere la temperatura di 170°, poi friggete un pezzo per volta (o al massimo 2, per evitare che la temperatura dell’olio si abbassi) per circa 3 minuti girandolo su entrambi i lati 34. Quando il samosa avrà assunto una bella colorazione dorata, scolatelo con una schiumarola e trasferitelo su della carta assorbente per assorbire l’olio in eccesso 35. Una volta fritti, i vostri samosa sono pronti per essere serviti e gustati ben caldi 36!
									

								

							
					    