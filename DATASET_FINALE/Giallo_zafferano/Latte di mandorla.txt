Difficoltà: Molto facile
Il latte di mandorla è una bevanda dissetante da gustare ben fredda durante le afose giornate estive, ma è anche un ingrediente fondamentale per realizzare tante ricette, come per esempio la panna cotta alle mandorle oppure il famoso golden milk. Trattandosi di un prodotto di origine vegetale, inoltre, il latte di mandorle è molto apprezzato anche da chi soffre di intolleranze e viene utilizzato come sostituto del latte vaccino per preparare dolci golosi come il plumcake senza uova oppure il gelato al latte di cocco, ma anche preparazioni speciali come il chia pudding! Il latte di mandorla è molto facile da realizzare da soli a patto che si scelgano ingredienti di qualità, quindi mandorle fresche e al naturale. Scopriamo insieme come preparare questa versatile ricetta di base e raccontateci come avete scelto di utilizzare il vostro delizioso latte di mandorla fatto in casa!


												
						
						

														INGREDIENTI
							
							                            
                                
    								
    									
    										
    										132
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    132
    					
    					    					    					
    					    Carboidrati
    					    g
    					    7.4
    					
    					    					    					
    					      di cui zuccheri
    					    g
    					    7.4
    					
    					    					    					
    					    Proteine
    					    g
    					    3.1
    					
    					    					    					
    					    Grassi
    					    g
    					    10
    					
    					    					    					
    					      di cui saturi
    					    g
    					    0.83
    					
    					    					    					
    					    Fibre
    					    g
    					    2.8
    					
    					    					    					    					
    					    Sodio
    					    mg
    					    4
    					
    					    				
    			
                            
													


						
							
														Ingredienti per 1 litro di latte di mandorla
							

							
								

																	Mandorle pelate
								
								
								
																	200
									g
																

								

							
								

																	Acqua
								
								
								
																	1
									l
																

								

							
								

																	Miele di acacia
								
								
								
																	85
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il latte di mandorla, per prima cosa mettete in ammollo le mandorle in una ciotola con 500 g di acqua per almeno un’ora 1. Trascorso questo tempo, versate sia le mandorle che l’acqua in un mixer dotato di lame d’acciaio 2, poi aggiungete i restanti 500 g di acqua 3
									

								

															

																		
																															
											
										
																														
																		e il miele 4. Frullate tutto fino ad ottenere una crema omogenea 5, poi filtrate il composto ottenuto attraverso un colino a maglie strette 6.
									

								

															

																		
																															
											
										
																														
																		Mescolate bene con un cucchiaino per separare la parte liquida da quella solida (7-8), poi riponete in frigorifero la ciotola dove avete raccolto il liquido per almeno un’ora, coperta con pellicola. Servite il vostro latte di mandorla freddo o a temperatura ambiente 9!
									

								

							
					    