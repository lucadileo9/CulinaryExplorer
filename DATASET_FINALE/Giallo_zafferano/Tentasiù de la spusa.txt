Difficoltà: Facile
Con la ricetta di oggi portiamo in tavola un dolce contadino bresciano che ha origini antiche ed è sconosciuto a molti: le tentasiù de la spusa. Scopriamo tutti i segreti di questo dolce con Mario del blog BasilicoePrezzemolo.
Mario arriva da Gargnano in provincia di Brescia, è amante della sua terra e della sua storia culinaria per questo ha deciso di riscoprire insieme a noi una ricetta antica di cui si sono perse le tracce: le tentasiù de la spusa.
Delle tentasiù de la spusa, che in dialetto significa la tentazione della moglie (o sposa), non si sa molto se non che venivano preparate nella zona tra la Valle Camonica e l’alta Valle Trompia in occasioni di matrimoni e di festività ad essi legate, come suggerito dal nome stesso. Non esiste una ricetta ufficiale ma molte interpretazioni tramandate di generazione in generazione, la ricetta proposta è tratta da “Modernità della cucina bresciana”, un antico ricettario ritrovato da Mario.
Le tentasiù de la spusa, come tutte le ricette contadine, sono dei dolci preparati con ingredienti semplici e poveri: acqua, farina, miele e frutta secca. Per realizzare le tentasiù si prepara un impasto molto morbido a cui viene data la forma di piccole spirali che poi vengono fritte e guarnite con miele e frutta secca.
Il segreto di questa ricetta è nell’impasto: per ottenere un risultato ottimale bisogna assicurarsi che l’impasto sia sempre ben freddo per poterlo lavorare al meglio.
Andiamo a scoprire con Mario queste irresistibili tentasiù de la spusa!


						
						

														INGREDIENTI
							
							                            
                                
    								
    									
    										
    										819
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    819
    					
    					    					    					
    					    Carboidrati
    					    g
    					    49.8
    					
    					    					    					
    					      di cui zuccheri
    					    g
    					    18.4
    					
    					    					    					
    					    Proteine
    					    g
    					    7
    					
    					    					    					
    					    Grassi
    					    g
    					    65.7
    					
    					    					    					
    					      di cui saturi
    					    g
    					    23.31
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    83
    					
    					    					    					
    					    Sodio
    					    mg
    					    204
    					
    					    				
    			
                            
													


						
														
							
														Ingredienti per 20 tentasiù
							

							
								

																	Farina 0
								
								
								
																	250
									g
																

								

							
								

																	Burro
								
								
								
																	150
									g
																

								

							
								

																	Acqua
								
								
								a temperatura ambiente
																	125
									g
																

								

							
								

																	Sale fino
								
								
								
																	1
									pizzico
																

								

							
								

																	Olio di semi di arachide
								
								
								
																	1,5
									l
																

								

							
														
							
						
														
							
														Per guarnire
							

							
								

																	Miele millefiori
								
								
								
																	100
									g
																

								

							
								

																	Uva passa
								
								
								
																	30
									g
																

								

							
								

																	Pinoli
								
								
								
																	25
									g
																

								

							
								

																	Burro
								
								
								
																	25
									g
																

								

							
								

																	Noci
								
								
								
																	20
									g
																

								

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le tentasiù de la spusa per prima cosa preparate la pasta: sciogliete il burro a bagnomaria o nel microonde e lasciatelo intiepidire. In una ciotola capiente mescolate la farina setacciata e il sale 1, aggiungete il burro sciolto 2 e mescolate con una forchetta. Aggiungete a filo anche l’acqua a temperatura ambiente 3 e impastate fino a raccogliere tutti gli ingredienti. Se l'impasto dovesse risultare troppo asciutto aggiungete più acqua viceversa se dovesse risultare troppo liquido unite altra farina. (In alternativa potete preparare la pasta ponendo in un mixer la farina e il burro freddo a pezzetti in modo da ottenere un composto sabbioso  e poi proseguire impastando a mano, unendo  l'acqua).
									

								

															

																		
																															
											
										
																														
																		L’impasto sarà pronto quando si staccherà dalle pareti e dalle mani 4. Coprite con la pellicola la ciotola 5 e lasciate riposare in frigorifero per almeno 1 ora. Ora preparate la guarnizione: tritate grossolanamente, quindi meglio al coltello, i pinoli 6,
									

								

															

																		
																															
											
										
																														
																		le noci 7, e l’uvetta 8, ponete la frutta secca in una ciotola e tenetela da parte 9.
									

								

															

																		
																															
											
										
																														
																		Occupatevi della glassa al miele: sciogliete a bagnomaria 25 g di burro 10, quando sarà sciolto aggiungete il miele 11 e infine il composto di frutta secca precedentemente tritata 12. Lasciate tutto sul fuoco a bagnomaria per far sì che il composto resti liquido e non si rapprenda.
									

								

															

																		
																															
											
										
																														
																		Riprendete l’impasto, ponetelo sopra un foglio di carta da forno 13 ricopritelo con un altro foglio di carta da forno 14 in modo che non si attacchi alla spianatoia e non ci sia bisogno di aggiungere farina all’impasto. Stendete la pasta con il mattarello 15,
									

								

															

																		
																															
											
										
																														
																		creando una sfoglia tonda abbastanza sottile, circa 2 mm 16. Dividete a metà la sfoglia con un tagliapasta liscio e  ritagliate delle strisce di pasta larghe 1 cm e lunghe 10 cm 17. Partendo da un angolo delle strisce, arrotolatele creando delle spirali (o torciglioni) compatte ma con un diametro non troppo piccolo 18 (se l'impasto dovesse risultare troppo morbido da lavorare potete porre in frigorifero le strisce di pasta prima di dare la forma a spirale).
									

								

															

																		
																															
											
										
																														
																		Per mantenere il ricciolo durante la cottura arrotolate ben strette le spirali 19. Ponete sul fuoco una padella con fondo alto con l'olio di semi, verificate con un termometro da cucina che la temperatura dell'olio raggiunga i 170° e immergete nella padella le tentasiù aiutandovi con mestolo forato in modo da preservare la forma delle spirali 20. Friggete le tentasiù poche alla volta 21, la temperatura non dovrà mai superare i 170° altrimenti bruceranno, viceversa risulteranno troppo secche se la temperatura scenderà al di sotto dei 170°. (Se volete potete utilizzare anche una friggitrice oppure in alternativa potete cuocere le tentasiù de la spusa in forno statico a 200° per circa 15 minuti o ventilato a 180° per 10 minuti).
									

								

															

																		
																															
											
										
																														
																		Le tentasiù saranno pronte quando risulteranno ben dorate 22, ci vorranno un paio di minuti. Scolatele su un vassoio ricoperto di carta assorbente,  ponetele poi su un piatto da portata e, aiutandovi con un cucchiaino, cospargetele con il composto di miele e frutta secca che avrete tenuto al caldo 23, per finire spolverizzatele con lo zucchero a velo 24. Gustate le tentasiù de la spusa tiepide in modo da evitare che assorbano l'umidità del miele risultando poi troppo gommose.
									

								

							
					    