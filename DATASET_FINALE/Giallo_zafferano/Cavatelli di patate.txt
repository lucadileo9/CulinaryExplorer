Difficoltà: Media
I cavatelli, come le orecchiette, sono un formato di pasta fresca senza uova, con solo semola e acqua. La chef Caterina Ceraudo ci propone la sua versione: i cavatelli di patate! Una variante morbida e appetitosa grazie all’aggiunta delle patate lesse nell’impasto. Osservando con attenzione i movimenti delle sue mani imparerete a conferire a ogni singolo pezzetto di pasta la tipica forma concava, simile a una piccola conchiglia, perfetta per raccogliere qualsiasi tipo di condimento. Provateli come se fossero gnocchi con un semplice sugo di pomodoro fresco e ricotta stagionata, oppure sperimentate nuovi abbinamenti: con i cavatelli di patate ogni primo piatto diventerà irresistibile!


												
						
						

														INGREDIENTI
							
							                            
                                
    								
    									
    										
    										292
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    292
    					
    					    					    					
    					    Carboidrati
    					    g
    					    62.6
    					
    					    					    					
    					      di cui zuccheri
    					    g
    					    1.4
    					
    					    					    					
    					    Proteine
    					    g
    					    8.9
    					
    					    					    					
    					    Grassi
    					    g
    					    0.7
    					
    					    					    					
    					      di cui saturi
    					    g
    					    0.15
    					
    					    					    					
    					    Fibre
    					    g
    					    2.7
    					
    					    					    					    					
    					    Sodio
    					    mg
    					    8
    					
    					    				
    			
                            
													


						
							
							

							
								

																	Semola di grano duro rimacinata
								
								
								
																	150
									g
																

								

							
								

																	Farina 00
								
								
								
																	150
									g
																

								

							
								

																	Patate
								
								
								
																	100
									g
																

								

							
								

																	Acqua
								
								
								(a temperatura ambiente)
																	70
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i cavatelli, per prima cosa lessate le patate partendo da acqua fredda fino a quando saranno abbastanza morbide da poterle infilzare facilmente con la forchetta 1; ci vorranno 30-40 minuti, a seconda della dimensione. Mescolate la farina con la semola 2, poi schiacciate le patate all’interno della ciotola 3; la buccia rimarrà all’interno dello schiacciapatate.
									

								

															

																		
																																											
											
										
																						
											
										
																						
											
										
																																										
																		Aggiungete anche l’acqua a temperatura ambiente 4 e amalgamate il composto con le mani 5, poi trasferitevi sulla spianatoia e continuate a lavorare per ottenere un impasto liscio e omogeneo 6.
									

								

															

																		
																																											
											
										
																						
											
										
																						
											
										
																																										
																		Con un tarocco dividete l’impasto ottenuto in porzioni più piccole 7, infarinate leggermente il piano di lavoro e stendetele con la punta delle dita per ottenere dei cordoncini dello spessore di circa 1 cm 8. Tagliate i cordoncini a pezzetti della lunghezza di massimo 2 cm 9.
									

								

															

																		
																																											
											
										
																						
											
										
																						
											
										
																																										
																		Con il pollice premete ogni pezzetto dal lato del taglio e trascinatelo sulla spianatoia dal basso verso l'alto 10 così da creare la classica forma concava 11. Sistemateli man mano su un canovaccio leggermente infarinato, dopodiché i cavatelli di patate sono pronti per essere cotti e conditi a vostro piacimento 12!
									

								

							
					    