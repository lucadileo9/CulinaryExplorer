Difficoltà: Facile
Siete sicuri di aver già sperimentato tutte le varianti possibili dei peperoni ripieni, uno dei piatti casalinghi estivi più amati? Oltre a quelli tradizionali con la carne, quelli con il riso e i vegetariani, vi proponiamo qui un’altra versione appetitosa: i peperoni dolci ripieni. Questa volta abbiamo sostituito i comuni peperoni con una diversa tipologia, caratterizzata da una forma più allungata e sottile e da un gusto dolce e delicato. Per la farcia non ci siamo fatti mancare proprio nulla e l’abbiamo arricchita con tanti ingredienti stuzzicanti e saporiti come la ricotta fresca, le olive e il cipollotto, che potrete anche variare in base ai vostri gusti. Lasciatevi tentare da questo piatto ghiotto e colorato!

E se siete amanti dei peperoni, non perdete questa conserva: peperoni in agrodolce!


												
						
						

														INGREDIENTI
							
													


						
							
							

							
								

																	Peperoni dolci
								
								
								
																	520
									g
																

								

							
								

																	Ricotta vaccina
								
								
								
																	250
									g
																

								

							
								

																	Patate
								
								
								
																	200
									g
																

								

							
								

																	Pomodori datterini pelati
								
								
								
																	180
									g
																

								

							
								

																	Pangrattato
								
								
								
																	150
									g
																

								

							
								

																	Olive nere
								
								
								denocciolate
																	40
									g
																

								

							
								

																	Cipollotti
								
								
								
																	1
									
																

								

							
								

																	Scorza di limone
								
								
								
																	1
									
																

								

							
								

																	Vino bianco
								
								
								
																	100
									g
																

								

							
								

																	Prezzemolo
								
								
								
																	8
									g
																

								

							
								

																	Basilico
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i peperoni dolci ripieni per prima cosa occupatevi della farcitura. Bollite la patata con la buccia 1 fino a quando non sarà morbida: i tempi di cottura variano in base alla grandezza, verificate la consistenza infilzandola con i rebbi della forchetta. Nel mixer versate le olive, il prezzemolo, il pangrattato 2 e il cipollotto tagliato a pezzetti 3.
									

								

															

																		
																															
											
										
																														
																		Frullate tutto per ottenere un composto omogeneo 4. Trasferitelo in una ciotola ampia e aromatizzate con la scorza del limone 5. A questo punto incorporate anche la ricotta ben scolata 6.
									

								

															

																		
																															
											
										
																														
																		Nel frattempo la patata avrà terminato la cottura, pelatela e versatela nel mixer 7, basterà qualche giro di lama per ottenere una purea 8. Unite quindi la purea di patate alla farcia 9.
									

								

															

																		
																															
											
										
																														
																		Mescolate per amalgamare tutti gli ingredienti, salate 10, pepate e aggiungete per ultimi i pomodorini pelati, avendo cura di tenere da parte il loro succo 11. Rimestate un’ultima volta e trasferite il ripieno in un sac-à-poche usa e getta senza bocchetta 12.
									

								

															

																		
																															
											
										
																														
																		Ora lavate e asciugate con cura i peperoni, poi eliminate la calotta 13 ed estraete i semini interni 14. Spremete la farcia all’interno dei peperoni dolci fino a riempirli 15.
									

								

															

																		
																															
											
										
																														
																		Passate alla cottura: scaldate l’olio e l’aglio in un tegame ampio, adagiate i peperoni ripieni 16, rosolateli per qualche minuto e poi sfumate con il vino bianco 17. Profumate con foglioline di basilico fresco 18.
									

								

															

																		
																															
											
										
																														
																		Versate ora la salsa dei pomodorini pelati che avete tenuto da parte 19. Coprite con il coperchio 20 e fate cuocere con coperchio a fiamma medio-bassa per circa 30 minuti, agitando la casseruola di tanto in tanto. A cottura ultimata i vostri peperoni dolci ripieni saranno pronti da gustare 21!
									

								

							
					    