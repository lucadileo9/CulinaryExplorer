Difficoltà: Media
I triangolini di ricotta sono dei morbidi gusci di pasta croccante che vengono prima farciti con deliziosi ripieni salati e poi cotti al forno. Abbiamo preparato la metà di questi triangolini con un delicato ripieno di taleggio e pere e l'altra metà con una saporita farcitura di  formaggio Gruyere e  prosciutto di Praga, ma naturalmente ci si può sbizzarrire con fantasiosi ripieni! Preparare l'impasto dei triangolini è davvero semplicissimo: bastano farina, ricotta fresca e burro. I triangolini di ricotta farciti sono degli ottimi antipasti caldi, ma possono anche essere preparati in anticipo e gustati freddi come spuntino o consumati durante un pic-nic!


						
						

														INGREDIENTI
							
													


						
														
							
														Ingredienti per la sfoglia di 16 triangolini:
							

							
								

																	Ricotta vaccina
								
								
								
																	250
									g
																

								

							
								

																	Farina
								
								
								
																	300
									g
																

								

							
								

																	Burro
								
								
								
																	175
									g
																

								

							
								

																	Uova
								
								
								
																	1
									
																

								

							
														
							
						
														
							
														per il ripieno
							

							
								

																	Groviera
								
								
								
																	100
									g
																

								

							
								

																	Taleggio
								
								
								
																	100
									g
																

								

							
								

																	Prosciutto cotto di praga
								
								
								
																	100
									g
																

								

							
								

																	Pere
								
								
								
																	2
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i triangolini di ricotta, iniziare dall'impasto: mettete su di una spianatoia la farina, il burro (freddo) tagliato a pezzetti e la ricotta 1 ed impastate bene gli ingredienti fino ad ottenere un impasto liscio ed elastico 2. Se nell’eseguire tale operazione il composto risulterà appiccicarsi alla spianatoia, cospargetela più volte con della farina, fino a che l’impasto risulterà elastico e asciutto. A questo punto, avvolgete l’impasto nella pellicola trasparente 3 e mettetelo nel frigorifero per almeno mezz’ora.
									

								

															

																		
																															
											
										
																														
																		Intanto preparate i ripieni: tagliate a scagliette il Gruyere e a striscioline il prosciutto di Praga 4; poi sbucciate le pere, toglietele il torsolo e tagliatele a piccoli pezzettini 5, private il taleggio della crosta e tagliatelo a cubetti. Togliete l’impasto dal frigorifero e con l’aiuto di un matterello, stendete il composto fino a formare una sfoglia della forma di un rettangolo e dello spessore di 2 mm. Con una rotella tagliapasta dentellata, ricavate dalla sfoglia dei quadrati dai lati di cm 10 6
									

								

															

																		
																															
											
										
																														
																		e ponete al centro di essi i ripieni precedentemente preparati in questo modo: su di un quadrato di pasta, ponete dei pezzetti di taleggio e un cucchiaino di pera a pezzetti; su un altro quadrato di pasta ponete il Prosciutto di Praga a striscioline e il Gruyere a scaglie 7. Sbattete un uovo in una ciotolina e con un pennellino spennellate i bordi dei quadrati di pasta 8, prima di ripiegarli in obliquo per formare dei triangolini 9. Una volta chiusi, ponete i triangolini su delle teglie foderate di carta forno e spennellate la loro superficie con l’uovo sbattuto, quindi infornateli per 20-25 minuti a 180°C. A cottura ultimata ponete i triangolini su di un piatto da portata e servite immediatamente!
									

								

							
					    