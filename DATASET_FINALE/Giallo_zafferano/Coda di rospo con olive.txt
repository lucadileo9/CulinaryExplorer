Difficoltà: Molto facile
Se siete tra quelli che non cucinano pesce per timore delle lische che si annidano tra i filetti, insidiando i vostri piatti, ecco la ricetta perfetta per il menù di Natale: coda di rospo con olive. Con le sue carni polpose e tenere e l’assenza di lische, questo pesce d’acqua salata, conosciuto anche come rana pescatrice, ha un gusto delicato che lo rende perfetto in guazzetto o da accompagnare a sughi saporiti come la ricetta della sfiziosa rana pescatrice al sugo di pomodoro fresco o le raffinate linguine al ragu' di coda di rospo. Pomodoro e coda di rospo sono inseparabili, un connubio di sapori vincente al quale non abbiamo saputo resistere neanche in questa ricetta. Qui un sugo di pomodori piccadilly avvolge i tranci di pesce con il tocco sfizioso delle aromatiche olive taggiasche. Il risultato? Giudicate voi!


												
						
						

														INGREDIENTI
							
							                            
                                
    								
    									
    										
    										283
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    283
    					
    					    					    					
    					    Carboidrati
    					    g
    					    5
    					
    					    					    					
    					      di cui zuccheri
    					    g
    					    5
    					
    					    					    					
    					    Proteine
    					    g
    					    21.1
    					
    					    					    					
    					    Grassi
    					    g
    					    19.9
    					
    					    					    					
    					      di cui saturi
    					    g
    					    3.03
    					
    					    					    					
    					    Fibre
    					    g
    					    3.3
    					
    					    					    					
    					    Colesterolo
    					    mg
    					    75
    					
    					    					    					
    					    Sodio
    					    mg
    					    346
    					
    					    				
    			
                            
													


						
							
							

							
								

																	Rana pescatrice
								
								
								
																	850
									g
																

								

							
								

																	Pomodori piccadilly
								
								
								
																	500
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	50
									g
																

								

							
								

																	Olive taggiasche
								
								
								
																	180
									g
																

								

							
								

																	Basilico
								
								
								
																	4
									foglie
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la coda di rospo con olive iniziate lavando e tagliando a spicchi i pomodorini piccadilly 1. Prendete il trancio di coda di rospo e lavatelo sotto l’acqua corrente, tagliatelo a fette dello spessore di circa 3-4 cm mantenendo la spina centrale 2, in alternativa potete eliminarla con un coltello e ridurre a pezzetti più piccoli le carni. In una padella antiaderente scaldate l’olio di oliva extravergine con uno spicchio di aglio sbucciato per insaporirlo 3 avendo cura poi di eliminarlo.
									

								

															

																		
																															
											
										
																														
																		Aggiungete gli spicchi di pomodori piccadilly 4, salate, pepate 5 e dopo circa 5 minuti di cottura unite anche le olive taggiasche 6.
									

								

															

																		
																															
											
										
																														
																		Per ultimi unite al sugo di pomodoro fresco i tranci di coda di rospo 7, aggiustate di sale e pepe, coprite con il coperchio 8 e cuocete per 2-3 minuti a fuoco moderato. Girate i tranci 9 per favorire una cottura uniforme e proseguite per altri 2-3 minuti.
									

								

															

																		
																															
											
										
																														
																		Profumate il pesce con foglioline di basilico fresco 10 (potete anche utilizzare quello secco). La coda di rospo con olive è pronta 11, servitela ben calda 12!
									

								

							
					    