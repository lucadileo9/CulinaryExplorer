Difficoltà: Facile
Dall’esperienza di McDonald’s e Giallozafferano nasce un nuovo imperdibile panino: Il Gustoso! Una sfiziosa variante di McChicken® arricchita con cavolo rosso marinato e una saporita salsa al Pecorino dalle note pepate, per un panino dal gusto deciso. Seguendo le nostre indicazioni imparerete a realizzare a casa la panatura perfetta per il pollo 100% italiano, da sempre protagonista di uno dei panini più famosi al mondo. Un tocco in più in questa occasione: striscioline di bacon croccante da pancetta italiana per un risultato ancora più... gustoso! Pronti a provare questa ricetta?


						
						

														INGREDIENTI
							
													


						
														
							
														Ingredienti per 4 panini
							

							
								

																	Petto di pollo
								
								
								(100% italiano)
																	300
									g
																

								

							
								

																	Panini da hamburger
								
								
								con semi
																	4
									
																

								

							
								

																	Bacon
								
								
								
																	8
									fette
																

								

							
														
							
						
														
							
														Per il cavolo marinato
							

							
								

																	Cavolo cappuccio
								
								
								rosso
																	160
									g
																

								

							
								

																	Olio di semi di girasole
								
								
								
																	30
									g
																

								

							
								

																	Aceto di vino bianco
								
								
								
																	15
									g
																

								

							
								

																	Sale fino
								
								
								
																	3
									g
																

								

							
														
							
						
														
							
														Per la salsa al Pecorino e pepe
							

							
								

																	Pecorino romano
								
								
								DOP
																	40
									g
																

								

							
								

																	Latte intero
								
								
								
																	30
									g
																

								

							
								

																	Pepe nero in grani
								
								
								
																	
									q.b.
																

								

							
								

																	Tuorli
								
								
								
																	1
									
																

								

							
								

																	Olio di semi di girasole
								
								
								
																	220
									g
																

								

							
								

																	Aceto di vino bianco
								
								
								
																	10
									g
																

								

							
								

																	Sale fino
								
								
								
																	5
									g
																

								

							
														
							
						
														
							
														Per la pastella
							

							
								

																	Farina 00
								
								
								
																	200
									g
																

								

							
								

																	Acqua
								
								
								
																	330
									g
																

								

							
								

																	Birra chiara
								
								
								
																	50
									g
																

								

							
								

																	Scorza di limone
								
								
								
																	5
									g
																

								

							
								

																	Maggiorana
								
								
								secca
																	
									q.b.
																

								

							
								

																	Timo
								
								
								secco
																	
									q.b.
																

								

							
								

																	Sale fino
								
								
								
																	5
									g
																

								

							
								

																	Pepe bianco
								
								
								
																	1
									pizzico
																

								

							
														
							
						
														
							
														per la panatura
							

							
								

																	Semola
								
								
								di grano duro
																	
									q.b.
																

								

							
								

																	Pane
								
								
								(secco, macinato grossolanamente)
																	
									q.b.
																

								

							
														
							
						
														
							
														Per friggere
							

							
								

																	Olio di semi di girasole
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare "Il Gustoso" iniziate dal cavolo marinato: dividete il cavolo cappuccio rosso a metà 1 e tagliatelo a julienne 2, poi trasferitelo in una ciotola 3.
									

								

															

																		
																																											
											
										
																						
											
										
																						
											
										
																																										
																		Condite con aceto 4 e sale 5, mescolate bene 6 e coprite con pellicola. Lasciate marinare per almeno 1 oretta.
									

								

															

																		
																																											
											
										
																						
											
										
																						
											
										
																																										
																		Nel frattempo preparate la salsa al Pecorino e pepe, grattugiando il Pecorino e pestando le bacche di pepe nero. Poi scaldate il latte in un pentolino (dovrà solo intiepidirsi), quindi spegnete il fuoco e versate il Pecorino grattugiato 7. Aggiungete anche i grani di pepe pestati 8 e mescolate brevemente 9.
									

								

															

																		
																																											
											
										
																						
											
										
																						
											
										
																																										
																		Tenete momentaneamente da parte la crema ottenuta, passate alla maionese: versate il tuorlo e l’aceto in una ciotola e iniziate a lavorare con le fruste elettriche 10, poi aggiungete l’olio di semi a filo 11 continuando a tenere le fruste in azione ad alta velocità. Infine insaporite con il sale 12.
									

								

															

																		
																															
											
										
																														
																		Quando avrete ottenuto un composto stabile unite alla maionese la crema di Pecorino 13 e mescolate brevemente 14. Coprite con pellicola a contatto e riponete la salsa in frigorifero fino al momento di utilizzarla. Trascorso il tempo di marinatura riprendete il cavolo, aggiungete l’olio di semi 15 e mescolate bene.
									

								

															

																		
																																											
											
										
																						
											
										
																						
											
										
																																										
																		Occupatevi della pastella per il pollo: versate la farina in una ciotola e insaporite con scorza di limone grattugiata 16, sale 17, timo, maggiorana e pepe bianco 18.
									

								

															

																		
																																											
											
										
																						
											
										
																						
											
										
																																										
																		Unite anche l’acqua 19 e la birra 20 e mescolate delicatamente con una frusta fino ad ottenere un composto omogeneo e senza grumi 21.
									

								

															

																		
																																											
											
										
																						
											
										
																						
											
										
																																										
																		Ora prendete il petto di pollo e battetelo leggermente con un batticarne, poi dividetelo orizzontalmente a metà 22 così da ricavare 2 filetti 23. Tagliate i filetti ulteriormente a metà per ottenere in tutto 4 pezzi 24.
									

								

															

																		
																																											
											
										
																						
											
										
																						
											
										
																																										
																		Passate ogni pezzo di carne prima nella semola 25, poi nella pastella 26 e infine nel pangrattato 27.
									

								

															

																		
																															
											
										
																														
																		Dopo aver impanato il pollo passate alla frittura: scaldate l’olio di semi fino alla temperatura di 170°-180° e immergete pochi pezzi di carne per volta 28. Intanto adagiate le fettine di bacon su una leccarda 29 e cuocete in forno per 5 minuti in modalità grill fino a doratura 30. 
									

								

															

																		
																															
											
										
																														
																		Quando il pollo sarà pronto, scolate 31 e trasferite su carta assorbente. Nel frattempo sistemate i panini su una leccarda con la parte tagliata rivolta verso l’alto 32 e infornate per 3-4 minuti, sempre in modalità grill 33. 
									

								

															

																		
																															
											
										
																														
																		Siete pronti per comporre il vostro panino: posizionate il pane alla base 34 e adagiatevi sopra il pollo 35, poi sistemate 2 strisce di bacon croccante 36.
									

								

															

																		
																															
											
										
																														
																		Aggiungete una manciata di cavolo marinato 37 e una cucchiaiata di salsa al Pecorino e pepe 38. Coprite con l’altra metà del pane e procedete in questo modo per comporre anche gli altri 3 panini. Il Gustoso è pronto per essere addentato 39!
									

								

							
					    