Difficoltà: Molto facile
Zucchine e gamberetti, si sa, sono un'accoppiata vincente: il gusto delicato delle zucchine incontra quello raffinato dei gamberetti creando un irresistibile connubio. Se siete stati conquistati almeno una volta da questo delizioso incontro di sapori, noi ve ne proponiamo una sfiziosa versione: i garganelli con pesto di zucchine e gamberetti! In questa originale variante della classica pasta con le zucchine e i gamberetti, le zucchine diventano un profumatissimo pesto che insaporisce e lega insieme la pasta e i gamberetti donando al piatto una cremosità fresca e avvolgente. Questa ricetta è perfetta per i vostri pranzi o cene dal sapore estivo: in poco tempo metterete in tavola un ottimo piatto di pasta dal condimento sfizioso e saporito, che delizierà i vostri ospiti e amici.


						
						

														INGREDIENTI
							
							                            
                                
    								
    									
    										
    										794
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    794
    					
    					    					    					
    					    Carboidrati
    					    g
    					    65
    					
    					    					    					
    					      di cui zuccheri
    					    g
    					    3.5
    					
    					    					    					
    					    Proteine
    					    g
    					    21.9
    					
    					    					    					
    					    Grassi
    					    g
    					    49.5
    					
    					    					    					
    					      di cui saturi
    					    g
    					    9.66
    					
    					    					    					
    					    Fibre
    					    g
    					    3.9
    					
    					    					    					
    					    Colesterolo
    					    mg
    					    132
    					
    					    					    					
    					    Sodio
    					    mg
    					    728
    					
    					    				
    			
                            
													


						
														
							
														Per la pasta
							

							
								

																	Garganelli all'uovo
								
								
								
																	400
									g
																

								

							
														
							
						
														
							
														per il pesto di zucchine
							

							
								

																	Zucchine
								
								
								
																	200
									g
																

								

							
								

																	Pinoli
								
								
								
																	30
									g
																

								

							
								

																	Basilico
								
								
								
																	10
									g
																

								

							
								

																	Sale fino
								
								
								
																	2
									g
																

								

							
								

																	Olio extravergine d'oliva
								
								
								
																	125
									g
																

								

							
								

																	Grana Padano DOP
								
								
								(da grattugiare)
																	30
									g
																

								

							
								

																	Pecorino
								
								
								da grattugiare
																	30
									g
																

								

							
														
							
						
														
							
														per i gamberetti saltati
							

							
								

																	Gamberetti
								
								
								
																	250
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale
								
								
								
																	1
									pizzico
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i garganelli con pesto di zucchine e gamberetti iniziate dal pesto. Lavate le zucchine, privatele delle estremità 1 e grattugiatele con una grattugia a maglia larga 2. Ponete quindi le zucchine grattugiate in un colino 3, così che perdano il liquido in eccesso, e salatele leggermente .
									

								

															

																		
																															
											
										
																														
																		Mettete nel mixer le zucchine 4, i pinoli 5, e le foglie di basilico precedentemente pulite delicatamente con un panno asciutto 6.
									

								

															

																		
																															
											
										
																														
																		Aggiungete anche il Grana Padano DOP 7 e il pecorino grattugiati 8 e infine versate l'olio extravergine d'oliva 9.
									

								

															

																		
																															
											
										
																														
																		Frullate il tutto fino ad ottenere un composto dalla consistenza cremosa 10, aggiungete un pizzico di sale e mettete da parte 11. Passate ai gamberetti: per prima cosa incidete il dorso con un coltello per tutta la lunghezza e, con la punta, tirate via l'intestino 12.
									

								

															

																		
																															
											
										
																														
																		Prendete una padella antiaderente, versateci dell'olio extravergine e mettete a rosolare lo spicchio d’aglio 13. Una volta rosolato togliete l'aglio e aggiungete i gamberetti 14. Fateli saltare per circa 5 minuti a fuoco medio, fino a che non avranno formato una crosticina croccante all'esterno. Portate quindi a bollore una pentola di acqua salata e fate cuocere i garganelli 15, scolateli molto al dente per poter poi terminare la cottura in padella insieme ai gamberetti. Tenete da parte un paio di mestoli di acqua di cottura.
									

								

															

																		
																															
											
										
																														
																		Trasferite i garganelli nella padella dove avete cotto i gamberetti 16. Fate cuocere insieme per un minuto, aggiungete un mestolo di acqua di cottura 17 e infine unite, a fuoco spento, il pesto di zucchine 18.
									

								

															

																		
																															
											
										
																														
																		Mescolate bene il tutto 19 in modo da amalgamare la pasta al condimento 20: i vostri garganelli con pesto di zucchine e gamberetti sono pronti per essere serviti 21!
									

								

							
					    