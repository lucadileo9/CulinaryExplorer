Difficoltà: Molto facile
I vostri familiari storcono sempre il naso quando si parla di cavolfiore? Per una volta non cercate escamotage per camuffare la sua presenza ma servitelo in una veste leggera e gustosa con la ricetta del cavolfiore al forno! Niente besciamella o formaggi, quindi, ma una semplice emulsione alla paprika aromatizzata con aglio e timo che darà una marcia in più a questo contorno. Grazie alla cottura in forno, inoltre, le fettine di cavolfiore risulteranno ancora consistenti e non si ammorbidiranno eccessivamente. Scommettiamo che a vederlo così, abbronzato e speziato al punto giusto, il cavolfiore al forno farà tutto un altro effetto?


												
						
						

														INGREDIENTI
							
							                            
                                
    								
    									
    										
    										179
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    179
    					
    					    					    					
    					    Carboidrati
    					    g
    					    9.5
    					
    					    					    					
    					      di cui zuccheri
    					    g
    					    8.5
    					
    					    					    					
    					    Proteine
    					    g
    					    11.2
    					
    					    					    					
    					    Grassi
    					    g
    					    10.7
    					
    					    					    					
    					      di cui saturi
    					    g
    					    1.6
    					
    					    					    					    					
    					    Colesterolo
    					    mg
    					    8.4
    					
    					    					    					
    					    Sodio
    					    mg
    					    255.9
    					
    					    				
    			
                            
													


						
							
							

							
								

																	Cavolfiore
								
								
								
																	700
									g
																

								

							
								

																	Paprika affumicata
								
								
								
																	1
									cucchiaino
																

								

							
								

																	Aglio
								
								
								
																	1
									spicchio
																

								

							
								

																	Timo
								
								
								
																	2
									rametti
																

								

							
								

																	Olio extravergine d'oliva
								
								
								
																	40
									g
																

								

							
								

																	Acqua
								
								
								
																	2
									cucchiai
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il cavolfiore al forno per prima cosa pulite il cavolfiore eliminando le foglie esterne e il gambo, poi separate le cimette 1 e sciacquatele. Tagliate le cimette a fettine dello spessore di 1 cm circa 2 e adagiatele in una teglia foderata con carta da forno 3.
									

								

															

																		
																																											
											
										
																						
											
										
																						
											
										
																																										
																		Versate l’olio e l’acqua in una ciotolina 4, poi aggiungete la paprika 5 e l’aglio schiacciato o tritato finemente 6.
									

								

															

																		
																																											
											
										
																						
											
										
																						
											
										
																																										
																		Emulsionate bene con una forchetta 7. Salate leggermente le fettine di cavolfiore 8 e conditele con l’emulsione 9.
									

								

															

																		
																																											
											
										
																						
											
										
																						
											
										
																																										
																		Aromatizzate con le foglioline di timo 9 e procedete con la cottura 10: cuocete in forno statico preriscaldato a 190° per 30 minuti, dopodiché accendete il grill per circa 5 minuti fino a doratura. Il vostro cavolfiore al forno è pronto per essere gustato 12!
									

								

							
					    