Difficoltà: Facile
Nate in America meridionale, arrivate in Spagna e portate poi nei Paesi Bassi e in Italia, le patate sono diventate da subito un ingrediente molto utilizzato e amato da tutti. Si abbinano praticamente con tutto e sono buonissime anche da sole, fritte o al forno. Cercando nuove ricette da proporvi, abbiamo sfogliato uno dei libri di cucina regionale e tra le ricette calabresi ne abbiamo scelto una veramente appetitosa! Le patate 'mpacchiuse con cipolla sono un contorno tipico della città di Cosenza e devono il loro nome proprio al fatto che, una volta pronte, risulteranno 'mpachiuse ovvero appiccicate tra di loro. Con questo misto tra frittura in padella e cottura in umido, le patate 'mpacchiuse risultano molto morbide all'interno con una gentile crosticina esterna. Si possono arricchire e insaporire con tantissimi ingredienti. Noi abbiamo scelto le cipolle di Tropea, il più classico e comune degli abbinamenti ma esistono varianti ai peperoni, ai funghi porcini e con aggiunta di pancetta! Scoprite il metodo di cottura e personalizzatele in base ai vostri gusti! 

Provate anche:


												
						
						

														INGREDIENTI
							
													


						
							
							

							
								

																	Patate
								
								
								silane
																	930
									g
																

								

							
								

																	Cipolle rosse di Tropea
								
								
								
																	230
									g
																

								

							
								

																	Olio extravergine d'oliva
								
								
								
																	60
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le patate 'mpacchiuse con cipolla come prima cosa sbucciate le patate 1, poi tagliatele a fette spesse circa 3 mm 2. Pelate poi la cipolla e fate la stessa cosa: tagliatela prima a metà e poi a fette spesse meno di mezzo cm 3.
									

								

															

																		
																															
											
										
																														
																		Versate l'olio in un tegame 4, lasciatelo scaldare poi unite le patate 5. Regolate di sale 6.
									

								

															

																		
																															
											
										
																														
																		Coprite col coperchio 7 e cuocete per 8 minuti, senza mai mescolare o smuovere il tegame. Passati i minuti indicati, spostate il coperchio unite le cipolle 8 e coprite di nuovo con il coperchio 9. Cuocete per altri 20 minuti agitando di tanto in tanto il tegame per non farle attaccare sul fondo.
									

								

															

																		
																															
											
										
																														
																		Quindi togliete il coperchio 12 e proseguite la cottura per altri 15 minuti a fuoco medio 11. In questa fase non dovrete mescolare le patate molto spesso. Per ottenere delle patate ben integre dovrete solo saltarle un paio di volte, altrimenti potete mescolarle con un mestolo di legno, delicatamente. A cottura ultimata, prelevate le patate con una schiumarola e trasferitele in un piatto da portata. Non sarà necessario utilizzare della carta assorbente. Servite le patate 'mpacchiuse con cipolla ancora calde 12.
									

								

							
					    