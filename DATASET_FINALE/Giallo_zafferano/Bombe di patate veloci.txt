Difficoltà: Facile
Ultimamente le patate sono state una grande fonte di ispirazione per le nostre ricette… abbiamo realizzato appetitosi burger di patate, una sfiziosa sbriciolata e una crostata di patate e siamo riusciti a inserirle addirittura in una golosa chocolate potato cake. Oggi sfruttiamo la versatilità di questo tubero per preparare uno snack rustico e incredibilmente ghiotto: le bombe di patate veloci! Non immaginatevi chissà quali lunghi tempi di lievitazione, grazie all’utilizzo del lievito istantaneo l’impasto sarà pronto nel giro di mezz’ora e potrete divertirvi a farcirlo con i vostri ingredienti preferiti oppure scegliere un classico ripieno di prosciutto e scamorza, come abbiamo fatto noi. Giusto il tempo di friggere le vostre creazioni e avrete un fantastico finger food caldo, morbido e filante da servire ai vostri amici, che vi staranno già aspettando con l’acquolina in bocca! Non tergiversate allora, prendete gli ingredienti e cominciate subito a impastare… le bombe di patate veloci avranno un successo strepitoso!


						
						

														INGREDIENTI
							
							                            
                                
    								
    									
    										
    										475
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    475
    					
    					    					    					
    					    Carboidrati
    					    g
    					    27.1
    					
    					    					    					
    					      di cui zuccheri
    					    g
    					    1.1
    					
    					    					    					
    					    Proteine
    					    g
    					    9.4
    					
    					    					    					
    					    Grassi
    					    g
    					    36.5
    					
    					    					    					
    					      di cui saturi
    					    g
    					    5.81
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    42
    					
    					    					    					
    					    Sodio
    					    mg
    					    646
    					
    					    				
    			
                            
													


						
														
							
														Ingredienti per l'impasto
							

							
								

																	Patate
								
								
								
																	400
									g
																

								

							
								

																	Farina 00
								
								
								
																	200
									g
																

								

							
								

																	Lievito istantaneo per preparazioni salate
								
								
								
																	16
									g
																

								

							
								

																	Uova
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per farcire
							

							
								

																	Prosciutto cotto
								
								
								a fette
																	100
									g
																

								

							
								

																	Scamorza affumicata
								
								
								
																	70
									g
																

								

							
								

																	Origano
								
								
								fresco
																	
									q.b.
																

								

							
														
							
						
														
							
														per friggere
							

							
								

																	Olio di semi di girasole
								
								
								
																	1
									l
																

								

							
														
							
						
														
							
														per spolverizzare
							

							
								

																	Sale di maldon
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le bombe di patate veloci, per prima cosa mettete a lessare le patate in abbondante acqua fredda 1: ci vorranno circa 20 minuti. Una volta cotte, lasciatele raffreddare e rimuovete la buccia 2. Versate la farina in una ciotola capiente, poi schiacciate le patate direttamente nella ciotola 3.
									

								

															

																		
																															
											
										
																														
																		Mentre iniziate a impastare con le mani, aggiungete anche il lievito istantaneo 4, l’uovo 5 e un pizzico abbondante di sale fino. Continuate ad impastare fino ad ottenere un composto omogeneo 6,
									

								

															

																		
																															
											
										
																														
																		poi trasferitelo sul piano da lavoro che avrete leggermente infarinato e lavorate ulteriormente l’impasto per formare una palla 7. Ponete nuovamente l’impasto nella ciotola, coprite con pellicola trasparente e lasciate riposare a temperatura ambiente, in un luogo asciutto, per circa 10-15 minuti 8. Nel frattempo prendete la scamorza affumicata, rimuovete la crosta e tagliatela a cubetti piuttosto piccoli 9.
									

								

															

																		
																															
											
										
																														
																		Trascorso il tempo di riposo dell’impasto, stendetelo con un mattarello su un piano leggermente infarinato fino a uno spessore di circa 0,5 cm 10. Prendete un coppapasta del diametro di 8 cm e usatelo per ricavare dei dischi dalla sfoglia 11: in tutto dovrete ottenere 16 dischi 12.
									

								

															

																		
																															
											
										
																														
																		Farcite 8 di questi dischetti con mezza fetta di prosciutto, un cucchiaino di cubetti di scamorza 13 e qualche foglia di origano fresco 14, poi coprite con i restanti dischetti 15
									

								

															

																		
																															
											
										
																														
																		e premete bene i bordi con le dita per sigillare il ripieno ed evitare che fuoriesca durante la frittura 16. Dopo aver farcito e sigillato tutti i dischetti 17, versate l’olio di semi in un pentolino e portatelo alla temperatura di 160°-170°. Immergete un pezzo per volta con l’aiuto di una ramina 18 e lasciatelo cuocere per circa 2-3 minuti per lato.
									

								

															

																		
																															
											
										
																														
																		Quando sarà dorato da entrambe le parti, rimuovetelo delicatamente dall’olio 19 e mettetelo a scolare su un foglio di carta per fritti 20. In ultimo, condite con sale di maldon 21 e servite le vostre bombe di patate veloci ben calde!
									

								

							
					    