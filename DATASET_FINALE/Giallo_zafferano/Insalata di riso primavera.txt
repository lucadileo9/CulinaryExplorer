Difficoltà: Facile
Tante tonalità di verde in una sola ricetta, leggera e sfiziosa: l’insalata di riso primavera! Una pietanza vegetariana dalle note orientali, perfetta da preparare durante la bella stagione per saziare l’appetito in modo gustoso e genuino. Per condire il riso con le verdure infatti abbiamo scelto un condimento dal tocco esotico a base di aceto di riso, miso e salsa di soia, a cui si aggiungono i semi di sesamo e le mandorle, ricchi di proprietà e nutrienti. Un mix appetitoso che porterà una ventata di colore e benessere sulla vostra tavola… con l’insalata di riso primavera l'insalata di riso non sarà più la stessa!


												
						
						

														INGREDIENTI
							
													


						
							
							

							
								

																	Riso
								
								
								per insalata
																	300
									g
																

								

							
								

																	Fagiolini
								
								
								
																	250
									g
																

								

							
								

																	Fagiolini piattoni
								
								
								
																	200
									g
																

								

							
								

																	Cetrioli
								
								
								(circa 1)
																	180
									g
																

								

							
								

																	Mandorle in scaglie
								
								
								
																	10
									g
																

								

							
								

																	Olio di sesamo
								
								
								
																	20
									g
																

								

							
								

																	Aceto di riso
								
								
								
																	20
									g
																

								

							
								

																	Salsa di soia
								
								
								(a basso contenuto di sale)
																	10
									g
																

								

							
								

																	Miso
								
								
								
																	10
									g
																

								

							
								

																	Semi di sesamo
								
								
								
																	
									q.b.
																

								

							
								

																	Semi di sesamo nero
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare l’insalata di riso primavera per prima cosa mettete a cuocere il riso in acqua bollente salata per il tempo indicato sulla confezione 1. Nel frattempo spuntate i fagiolini 2 e i piattoni, poi tagliate questi ultimi a losanghe di circa 3 cm 3. Portate a bollore un’altra pentola di acqua salata.
									

								

															

																		
																																											
											
										
																						
											
										
																						
											
										
																																										
																		Una volta cotto, scolate il riso e conditelo con l’olio di sesamo 4, poi mescolate bene e tenete da parte 5. Versate sia i fagiolini che i piattoni nell’acqua bollente 6 e cuocete per 5 minuti.
									

								

															

																		
																																											
											
										
																						
											
										
																						
											
										
																																										
																		Trascorso questo tempo scolate le verdure e trasferitele in una ciotola con acqua e ghiaccio 7. Dopodiché grigliatele su una piastra rovente per un paio di minuti 8. Quando saranno leggermente colorite, togliete le verdure dalla griglia e mettetele da parte 9.
									

								

															

																		
																																											
											
										
																						
											
										
																						
											
										
																																										
																		Infine lavate il cetriolo, dividetelo a metà per il lungo 10 e tagliatelo a fettine dello spessore di 5 mm, senza togliere la buccia 11. Riprendete la ciotola con il riso e aggiungete i fagiolini e i piattoni 12.
									

								

															

																		
																																											
											
										
																						
											
										
																						
											
										
																																										
																		Unite anche il cetriolo 13, poi condite con l’aceto di riso 14, i semi di sesamo nero 15 e i semi di sesamo bianco.
									

								

															

																		
																																											
											
										
																						
											
										
																						
											
										
																																										
																		Aggiungete le mandorle a lamelle tenendone qualcuna da parte per la guarnizione 16, poi versate la salsa di soia e il miso 17. Mescolate bene per amalgamare il tutto 18.
									

								

															

																		
																																											
											
										
																						
											
										
																						
											
										
																																										
																		Impiattate e guarnite con ancora un pizzico di semi di sesamo neri e bianchi 19, qualche mandorla a lamelle e delle foglioline di basilico 20. La vostra insalata di riso primavera è pronta per essere servita tiepida o a temperatura ambiente 21!
									

								

							
					    