Difficoltà: Facile
Avete mai pensato di realizzare una versione vegetariana di un piatto classico come gli spaghetti alla carbonara, per assecondare abitudini culinarie o semplicemente per sperimentare nuovi sapori? Noi sì e vi proponiamo una versione gustosa realizzata con bocconcini di tofu aromatizzati alla paprika, che oltre ad essere gustosi ricordano nell’aspetto i dadini di guanciale, e una deliziosa crema ai peperoni gialli per simulare il composto di uova che serve da base alla ricetta tradizionale e alle sue varianti più famose, tipo quella di mare!
Una spolverata di ricotta salata grattugiata, che potete omettere se desiderate una versione vegana, e il gioco è fatto!
A vederla sembrerà una carbonara classica ma all’assaggio sprigionerà un gusto unico che vi stupirà piacevolmente, che aspettate? Provate la nostra ricetta della carbonara vegetariana, sarà un successo!


												
						
						

														INGREDIENTI
							
							                            
                                
    								
    									
    										
    										557
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    557
    					
    					    					    					
    					    Carboidrati
    					    g
    					    98.8
    					
    					    					    					
    					      di cui zuccheri
    					    g
    					    17.9
    					
    					    					    					
    					    Proteine
    					    g
    					    19.7
    					
    					    					    					
    					    Grassi
    					    g
    					    9.2
    					
    					    					    					
    					      di cui saturi
    					    g
    					    1.52
    					
    					    					    					
    					    Fibre
    					    g
    					    6.4
    					
    					    					    					
    					    Colesterolo
    					    mg
    					    4
    					
    					    					    					
    					    Sodio
    					    mg
    					    469
    					
    					    				
    			
                            
													


						
							
							

							
								

																	Spaghetti
								
								
								
																	400
									g
																

								

							
								

																	Peperoni gialli
								
								
								
																	1,4
									kg
																

								

							
								

																	Tofu
								
								
								
																	250
									g
																

								

							
								

																	Paprika dolce
								
								
								
																	1
									cucchiaio
																

								

							
								

																	Ricotta salata
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la carbonara vegetariana iniziate a preparare i peperoni gialli: lavateli e poneteli interi su una leccarda rivestita di carta da forno 1, cuocete in forno preriscaldato statico a 250 ° per 1 ora, girandoli di tanto in tanto su tutti i lati per ottenere una cottura uniforme. Una volta che i peperoni saranno abbrustoliti, sfornateli e poneteli in un sacchetto di plastica per alimenti per farli intiepidire 2, questo procedimento faciliterà l’eliminazione della pelle. Una volta tiepidi togliete i peperoni dal sacchetto, eliminate il picciolo, i semi, i filamenti interni e spelateli 3.
									

								

															

																		
																															
											
										
																														
																		Ponete la polpa dei peperoni in un mixer 4 e frullatela fino ad ottenere una crema omogenea 5. Intanto tagliate a piccoli cubetti da circa 1 cm il tofu 6;
									

								

															

																		
																															
											
										
																														
																		Ponete sul fuoco una padella larga, aggiungete un filo di olio 7 e unite il tofu 8. Aggiungete un pizzico di paprika dolce 9, e se preferite un gusto più piccante anche del peperoncino. Fate rosolare il tofu qualche minuto a fuoco medio;
									

								

															

																		
																															
											
										
																														
																		Poi versate la polpa di peperoni in padella 10 e cuocete a fuoco medio per qualche minuto rigirando il sugo con un cucchiaio di legno. Aggiustate di sale 11 e pepe. Intanto fate bollire una pentola con acqua salata, una volta raggiunto il bollore unite gli spaghetti 12 e cuoceteli al dente. Scolate la pasta, avendo cura di conservare l’acqua di cottura che servirà in seguito.
									

								

															

																		
																															
											
										
																														
																		Versate gli spaghetti nella padella con il sugo di peperoni e tofu 13, mescolate e aggiungete un mestolo di acqua di cottura 14 in modo che non risulti troppo asciutta la pasta. Ora la vostra carbonara vegetariana è pronta, servitela calda con una spolverata di ricotta salata grattugiata 15.
									

								

							
					    