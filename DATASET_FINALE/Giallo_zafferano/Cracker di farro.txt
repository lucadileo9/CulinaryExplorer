Difficoltà: Molto facile
Ogni tanto qui in redazione ci divertiamo a creare snack sfiziosi con ingredienti alternativi per attacchi di fame fuori orario: dopo i taralli zenzero e curcuma, che uniscono la tradizione all’innovazione, e i cracker al teff, ideali per chi segue una dieta senza glutine, oggi vi stuzzicheremo l’appetito con dei deliziosi cracker di farro! Particolarmente saporiti grazie al croccante mix di semi con cui vengono cosparsi in superficie, i cracker di farro vi conquisteranno con la loro fragranza e semplicità, dovuta all’utilizzo di ingredienti genuini e ricchi di fibre. Abbastanza piccoli per essere mangiati in un sol boccone, sono lo spuntino ideale per studenti e lavoratori da sgranocchiare a metà mattina o a metà pomeriggio… c’è solo una controindicazione: sono così buoni che non riuscirete a fermarvi!


						
						

														INGREDIENTI
							
													


						
														
							
														Ingredienti per circa 40 cracker
							

							
								

																	Farina di farro
								
								
								
																	250
									g
																

								

							
								

																	Vino bianco secco
								
								
								
																	80
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Burro
								
								
								freddo di frigo
																	25
									g
																

								

							
								

																	Timo
								
								
								
																	3
									rametti
																

								

							
								

																	Sale fino
								
								
								
																	6
									g
																

								

							
														
							
						
														
							
														per spennellare e condire
							

							
								

																	Acqua
								
								
								
																	
									q.b.
																

								

							
								

																	Sale grosso
								
								
								(facoltativo)
																	8
									g
																

								

							
								

																	Semi di papavero
								
								
								
																	5
									g
																

								

							
								

																	Semi di girasole
								
								
								
																	5
									g
																

								

							
								

																	Semi di lino
								
								
								
																	5
									g
																

								

							
														
							
						
						
						
							
								
									
										
									
								
								.
							
						
				    

															

																		
																				
											
										
																			
																		Per preparare i cracker di farro, iniziate versando la farina di farro in una ciotola capiente, aggiungete il sale fino 1 e le foglioline di timo fresco 2 e mescolate bene. Unite il burro 3
									

								

															

																		
																				
											
										
																			
																		e amalgamatelo al composto di farina sbriciolandolo con le mani 4, poi versate il vino bianco 5 e l’olio d’oliva 6 e continuate a lavorare il composto con le mani.
									

								

															

																		
																				
											
										
																			
																		Quando l’impasto sarà bello compatto, trasferitelo su un piano di lavoro leggermente infarinato 7 e stendetelo con un mattarello fino ad ottenere una sfoglia di 28x24 cm dello spessore di circa 4-5 mm. Bucherellate l’impasto con l’apposito rullo bucasfoglia 8 altrimenti con i rebbi di una forchetta, poi dividetelo in quadratini di circa 4 cm di lato utilizzando una rotella tagliapasta dentellata 9: in tutto dovreste ottenere circa 38 cracker.
									

								

															

																		
																				
											
										
																			
																		A questo punto unite in una ciotolina i semi di papavero, il sale grosso (se preferite potete ometterlo oppure ridurre le dosi) 10, i semi di girasole 11 e i semi di lino 12 e mescolate con un cucchiaino.
									

								

															

																		
																				
											
										
																			
																		Trasferite i quadratini di sfoglia su una leccarda foderata con carta forno e spennellateli con poca acqua 13, poi cospargete la superficie con il mix di semi e sale grosso, premendo delicatamente con le mani per farlo aderire 14. Cuocete in forno statico preriscaldato a 170° per circa 25 minuti, nel ripiano di mezzo del forno. Una volta cotti lasciateli raffreddare, dopodiché i vostri cracker di farro saranno pronti per essere sgranocchiati 15!
									

								

							
					    