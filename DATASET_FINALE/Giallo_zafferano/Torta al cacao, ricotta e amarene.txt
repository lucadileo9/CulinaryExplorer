Difficoltà: Facile
Che sia di mucca o di pecora, la ricotta viene adoperata in pasticceria per realizzare farce cremose oppure soffici impasti, come nella nostra torta alla ricotta e cioccolato. Questa volta abbiamo voluto esagerare e l’abbiamo utilizzata in entrambi i modi! La torta al cacao, ricotta e amarene è un dolce morbido realizzato senza burro né olio che nasconde all’interno tante succose amarene e una golosa crema alla ricotta. La cottura in due tempi permette al ripieno di non scendere sul fondo e aiuta a creare un contrasto di consistenze tutto da assaporare… La torta al cacao, ricotta e amarene è perfetta sia per la colazione che per la merenda: semplice da preparare e dall’effetto assicurato!


						
						

														INGREDIENTI
							
							                            
                                
    								
    									
    										
    										306
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    306
    					
    					    					    					
    					    Carboidrati
    					    g
    					    47.7
    					
    					    					    					
    					      di cui zuccheri
    					    g
    					    26.3
    					
    					    					    					
    					    Proteine
    					    g
    					    10.5
    					
    					    					    					
    					    Grassi
    					    g
    					    8.1
    					
    					    					    					
    					      di cui saturi
    					    g
    					    4.42
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    106
    					
    					    					    					
    					    Sodio
    					    mg
    					    96
    					
    					    				
    			
                            
													


						
														
							
														Ingredienti per la base al cacao (per uno stampo del diametro di 24 cm)
							

							
								

																	Farina 00
								
								
								
																	220
									g
																

								

							
								

																	Ricotta vaccina
								
								
								
																	200
									g
																

								

							
								

																	Zucchero
								
								
								
																	150
									g
																

								

							
								

																	Latte intero
								
								
								
																	120
									g
																

								

							
								

																	Cacao amaro in polvere
								
								
								
																	25
									g
																

								

							
								

																	Uova
								
								
								medie
																	3
									
																

								

							
								

																	Lievito in polvere per dolci
								
								
								
																	16
									g
																

								

							
														
							
						
														
							
														per la crema alla ricotta
							

							
								

																	Ricotta vaccina
								
								
								
																	250
									g
																

								

							
								

																	Zucchero
								
								
								
																	50
									g
																

								

							
								

																	Amido di mais (maizena)
								
								
								
																	20
									g
																

								

							
								

																	Uova
								
								
								medio
																	1
									
																

								

							
														
							
						
														
							
														per farcire
							

							
								

																	Amarene sciroppate
								
								
								(peso sgocciolato)
																	150
									g
																

								

							
														
							
						
														
							
														per lo stampo
							

							
								

																	Burro
								
								
								
																	
									q.b.
																

								

							
								

																	Farina 00
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la torta al cacao, ricotta e amarene per prima cosa preparate l’impasto della base al cacao: versate le uova in una ciotola capiente, unite lo zucchero 1 e azionate le fruste elettriche fino a ottenere un composto gonfio e spumoso 2. Aggiungete anche la ricotta 3 e amalgamatela al composto con le fruste.
									

								

															

																		
																															
											
										
																														
																		A questo punto setacciate la farina 4, il lievito in polvere 5 e il cacao amaro 6 all’interno della ciotola,
									

								

															

																		
																															
											
										
																														
																		versate anche il latte 7 e lavorate ancora con le fruste fino a che l’impasto non risulterà liscio e omogeneo 8. Sgocciolate le amarene dallo sciroppo 9.
									

								

															

																		
																															
											
										
																														
																		Ora imburrate e infarinate una tortiera a cerchio apribile del diametro di 24 cm 10. Versate metà dell’impasto al cacao nella tortiera 11 e aggiungete 7-8 amarene sulla superficie 12. Cuocete in forno statico preriscaldato a 180° per 10 minuti.
									

								

															

																		
																															
											
										
																														
																		Nel frattempo preparate la crema alla ricotta: versate la ricotta in una ciotola, aggiungete l’uovo 13, lo zucchero 14 e l’amido di mais 15,
									

								

															

																		
																															
											
										
																														
																		poi amalgamate il tutto con un cucchiaio 16. Trascorso il tempo di cottura, rimuovete la tortiera dal forno e versate la crema di ricotta sopra la base al cacao 17. Distribuitela uniformemente con un cucchiaio avendo cura di lasciare libero uno spazio di 2 cm intorno al bordo 18.
									

								

															

																		
																															
											
										
																														
																		Inserite nella crema una ventina di amarene 19, poi versate il rimanente impasto al cacao 20 e distribuitelo uniformemente 21.
									

								

															

																		
																															
											
										
																														
																		A questo punto prendete uno stecco da spiedino, inseritelo per qualche centimetro nell’impasto e fate dei piccoli movimenti circolari per creare l’effetto variegato 22. In ultimo decorate la superficie con le amarene rimaste 23. Cuocete nuovamente nel forno statico preriscaldato a 180° per 40 minuti. Una volta cotta, sfornate la vostra torta al cacao, ricotta e amarene e lasciatela raffreddare prima di sformarla e gustarla 24!
									

								

							
					    