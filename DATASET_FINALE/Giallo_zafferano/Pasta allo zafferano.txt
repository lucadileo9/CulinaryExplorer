Difficoltà: Facile
La pasta allo zafferano è un gustoso e semplice primo piatto che sfrutta la tecnica di cottura del risotto per ottenere sapori ancora più appetitosi. La pasta risottata, da tempo ormai sdoganata, sfrutta in cottura l'amido rilasciato dalla pasta stessa che renderà più denso e avvolgente il condimento. In questa ricetta la pasta è insaporita da un brodo vegetale aromatizzato con pistilli di zafferano che esalta l'aroma unico e inconfondibile di questa spezia antica. La mantecatura finale con burro e formaggio, ispirata al tradizionale risotto allo zafferano, garantirà la giusta cremosità a questa pietanza dalle tinte dorate. Lasciatevi tentare da altre varianti sul tema come la pasta alla monzese, con l'aggiunta di luganega, oppure le penne allo zafferano in cartoccio con pancetta croccante!


												
						
						

														INGREDIENTI
							
							                            
                                
    								
    									
    										
    										453.4
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    453.4
    					
    					    					    					
    					    Carboidrati
    					    g
    					    64.6
    					
    					    					    					
    					      di cui zuccheri
    					    g
    					    4
    					
    					    					    					
    					    Proteine
    					    g
    					    10.7
    					
    					    					    					
    					    Grassi
    					    g
    					    16.9
    					
    					    					    					
    					      di cui saturi
    					    g
    					    5
    					
    					    					    					
    					    Fibre
    					    g
    					    18.1
    					
    					    					    					
    					    Colesterolo
    					    mg
    					    2.4
    					
    					    					    					
    					    Sodio
    					    mg
    					    265
    					
    					    				
    			
                            
													


						
							
							

							
								

																	Penne Rigate
								
								
								
																	320
									g
																

								

							
								

																	Zafferano in pistilli
								
								
								
																	0,3
									g
																

								

							
								

																	Scalogno
								
								
								
																	1
									
																

								

							
								

																	Brodo vegetale
								
								
								
																	1
									l
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Maggiorana
								
								
								
																	
									q.b.
																

								

							
								

																	Burro
								
								
								
																	20
									g
																

								

							
								

																	Grana Padano DOP
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la pasta allo zafferano per prima cosa preparate il brodo vegetale 1. Una volta pronto, scolatelo attraverso un colino 2 e versatelo nuovamente nella pentola e aromatizzate con i pistilli di zafferano 3. Lasciate i pistilli in infusione nel brodo per almeno trenta minuti, dunque portatelo nuovamente a bollore (a fiamma dolcissima). 
									

								

															

																		
																															
											
										
																														
																		Affettate finemente lo scalogno 4 e fatelo soffriggere in casseruola con un filo d’olio 5. Aggiungete la pasta cruda 6.
									

								

															

																		
																															
											
										
																														
																		Mescolate per bene e iniziate ad aggiungere il brodo 7, un mestolo alla volta, versato attraverso un colino per trattenere i pistilli. Salate e continuate ad aggiungere brodo fino a cottura ultimata. La pasta dovrà risultare asciutta,  ma cremosa al tempo stesso. A questo punto aromatizzate con foglioline di maggiorana 8 e aggiustate di sale se necessario. Togliete dal fuoco e mantecate con il formaggio 9
									

								

															

																		
																															
											
										
																														
																		e il burro 10. Mescolate per insaporire 11 e servite la pasta allo zafferano ben calda 12.
									

								

							
					    