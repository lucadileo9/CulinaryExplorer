Difficoltà: Facile
Pancake di cavolfiore, una ricetta per una cena facile e sfiziosa! Parlando di ricette di pancake la mente va al pancake allo sciroppo d'acero, da gustare a colazione. Ma con i pancake si può essere versatili e creativi: questa versione invernale a base di purea di cavolfiore arricchita con spezie e aromi sarà perfetta anche per i vostri brunch, da accompagnare con salumi e formaggi e qualche salsina sfiziosa e fresca, come ad esempio quella allo yogurt. Un'idea sfiziosa per utilizzare le verdure in maniera gustosa e differente, come nella ricetta del rosti e delle frittelle di verdure. Sostanziosi e saporiti, questi pancake salati sono un'idea gustosa e originale per cucinare il cavolfiore!


												
						
						

														INGREDIENTI
							
													


						
							
							

							
								

																	Cavolfiore
								
								
								da pulire
																	330
									g
																

								

							
								

																	Farina 00
								
								
								
																	130
									g
																

								

							
								

																	Uova
								
								
								(circa 2 medie)
																	110
									g
																

								

							
								

																	Latte intero
								
								
								
																	150
									g
																

								

							
								

																	Parmigiano Reggiano DOP
								
								
								da grattugiare
																	30
									g
																

								

							
								

																	Pinoli
								
								
								
																	20
									g
																

								

							
								

																	Lievito istantaneo per preparazioni salate
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il pancake di cavolfiore tagliate il cavolfiore in cimette eliminando le foglie esterne 1. Mettete in una pentola, coprite con acqua 2 e salate 3. 
									

								

															

																		
																																											
											
										
																						
											
										
																						
											
										
																																										
																		Cuocete per 15 minuti 4. Una volta tenero, scolate 5 il cavolfiore (il suo peso sarà di circa 360 g), mettetelo in una ciotola e, ancora caldo, schiacciatelo con la forchetta 6. 
									

								

															

																		
																																											
											
										
																						
											
										
																						
											
										
																																										
																		Ottenuta una purea 7 tenete da parte. Tritate i pinoli 8 e il prezzemolo 9.
									

								

															

																		
																																											
											
										
																						
											
										
																						
											
										
																																										
																		Condite la purea con sale, pepe, noce moscata 10, poi unite i pinoli 11 e il prezzemolo 12.
									

								

															

																		
																																											
											
										
																						
											
										
																						
											
										
																																										
																		Versate la farina 13, il formaggio grattugiato 14 ed il lievito e mescolate. Incorporate anche le uova e il latte 15. 
									

								

															

																		
																																											
											
										
																						
											
										
																						
											
										
																																										
																		Mescolate per amalgamare 16. Oliate una padella 17 e scaldatela.Versate un mestolino di composto per ciascun pancake 18. 
									

								

															

																		
																																											
											
										
																						
											
										
																						
											
										
																																										
																		Lasciate cuocere un paio di minuti e con una spatola girateli 19 e fate cuocere anche dall'altro lato 20. Una volta che saranno dorati trasferite i pancake di cavolfiore in un piatto di portata 21.
									

								

							
					    