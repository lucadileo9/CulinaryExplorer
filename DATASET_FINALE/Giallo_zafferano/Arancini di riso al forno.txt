Difficoltà: Media
Ce l’avete chiesto in tantissimi e finalmente vi abbiamo accontentato con un’irresistibile variante dei classici arancini di riso siciliani, più leggera ma altrettanto gustosa: arancini di riso al forno! Perfetti per chi non ama friggere, gli arancini di riso al forno sono farciti come da tradizione, ovvero con ragù ai piselli e caciocavallo, ma volendo potete sperimentare con diversi ripieni, per esempio gli arancini agli spinaci, gli arancini al pistacchio o gli arancini al ragù bianco. Anche la preparazione del riso non differisce dalla ricetta originale, quello che cambia invece è la panatura che vi permetterà di ottenere un ottimo risultato anche con la cottura al forno. Provate anche voi gli arancini di riso al forno e fateci sapere se le vostre aspettative sono state esaudite!


						
						

														INGREDIENTI
							
							                            
                                
    								
    									
    										
    										413
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    413
    					
    					    					    					
    					    Carboidrati
    					    g
    					    45.8
    					
    					    					    					
    					      di cui zuccheri
    					    g
    					    1.8
    					
    					    					    					
    					    Proteine
    					    g
    					    16.4
    					
    					    					    					
    					    Grassi
    					    g
    					    17.9
    					
    					    					    					
    					      di cui saturi
    					    g
    					    7.41
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    154
    					
    					    					    					
    					    Sodio
    					    mg
    					    395
    					
    					    				
    			
                            
													


						
														
							
														Per il riso (per circa 10 arancini)
							

							
								

																	Riso vialone nano
								
								
								
																	500
									g
																

								

							
								

																	Zafferano in pistilli
								
								
								
																	
									q.b.
																

								

							
								

																	Acqua
								
								
								
																	1,2
									l
																

								

							
								

																	Caciocavallo
								
								
								stagionato (da grattugiare)
																	100
									g
																

								

							
								

																	Burro
								
								
								
																	30
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per il ripieno
							

							
								

																	Maiale
								
								
								macinato
																	100
									g
																

								

							
								

																	Passata di pomodoro
								
								
								
																	200
									g
																

								

							
								

																	Pisellini
								
								
								
																	80
									g
																

								

							
								

																	Caciocavallo
								
								
								
																	50
									g
																

								

							
								

																	Cipolle dorate
								
								
								
																	½
									
																

								

							
								

																	Vino rosso
								
								
								
																	50
									g
																

								

							
								

																	Burro
								
								
								
																	25
									g
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la panatura
							

							
								

																	Uova
								
								
								
																	6
									
																

								

							
								

																	Pangrattato
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli arancini di riso al forno, per prima cosa preparate il riso: portate l’acqua a bollore e salate, poi versate il riso 1 e lessatelo per circa 15 minuti (in questo modo l’acqua verrà assorbita completamente dal riso e l’amido rimasto nella pentola lo renderà asciutto e compatto). Nel frattempo sciogliete lo zafferano in un mestolo di acqua calda 2. Quando il riso sarà cotto, versate il liquido con lo zafferano 3 e mescolate bene.
									

								

															

																		
																															
											
										
																														
																		Aggiungete anche il burro 4 e il caciocavallo stagionato grattugiato 5 e mescolate ancora per amalgamare bene. Trasferite il riso su un vassoio largo e basso e stendetelo uniformemente con il dorso di un cucchiaio 6.
									

								

															

																		
																															
											
										
																														
																		Ricoprite il riso con carta forno e lasciatelo raffreddare a temperatura ambiente per almeno 2 ore 7. Intanto potete dedicarvi al ragù: sbucciate e affettate sottilmente la cipolla 8, poi fate sciogliere il burro in una padella insieme a 2 cucchiai di olio, aggiungete la cipolla 9 e lasciatela stufare a fuoco dolce.
									

								

															

																		
																															
											
										
																														
																		A questo punto unite la carne macinata 10, alzate la fiamma e fatela rosolare brevemente, poi sfumate con il vino rosso 11. Versate la passata di pomodoro 12, aggiustate di sale e pepe, coprite con un coperchio e cuocete a fuoco lento per almeno 20 minuti.
									

								

															

																		
																															
											
										
																														
																		Verso metà cottura unite i piselli 13. Se necessario potete aggiungere pochissima acqua durante la cottura, tenendo conto che il ragù alla fine non dovrà risultare liquido ma piuttosto denso 14. Nel frattempo tagliate il caciocavallo fresco a cubetti 15.
									

								

															

																		
																															
											
										
																														
																		Quando il riso si sarà raffreddato completamente, potete procedere con la formazione degli arancini: preparate una ciotola d’acqua per inumidirvi le mani così da poter maneggiare il riso più facilmente. Mettete sul palmo della mano un paio di cucchiai di riso (circa 120 g) e schiacciatelo al centro per creare una conca 16, poi farcite con un cucchiaino di ragù 17 e qualche cubetto di caciocavallo 18.
									

								

															

																		
																															
											
										
																														
																		Modellate il riso in modo da ricoprire il ripieno e formare una palla 19. Procedete in questo modo per tutti gli arancini, poi dedicatevi alla panatura: versate le uova e il pangrattato in 2 ciotole differenti e passate ciascuno prima nell’uovo 20 e poi nel pangrattato 21, ripetendo l’operazione per 2 volte.
									

								

															

																		
																															
											
										
																														
																		Disponete gli arancini impanati su una teglia ricoperta di carta forno e lasciate riposare in frigorifero per circa 20 minuti. Dopodiché versate un filo di olio 22 e cuocete in forno statico preriscaldato a 190° per circa 30 minuti. Una volta cotti 23, servite i vostri arancini di riso al forno ancora caldi 24!
									

								

							
					    