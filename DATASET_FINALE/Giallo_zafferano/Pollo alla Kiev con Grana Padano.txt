Difficoltà: Facile
Difficile resistere davanti a una cotoletta… ancor di più in questa versione! Il pollo alla Kiev con Grana Padano si ispira a una ricetta tipica della cucina russa e ucraina, molto apprezzata nei paesi anglosassoni: una cotoletta di pollo fritta e farcita con burro aromatizzato alle erbe. Noi vi proponiamo una rivisitazione di questo piatto realizzata con un cremoso ripieno a base di latte, panna e Grana Padano DOP, un gustoso secondo di carne che farà impazzire grandi e piccini! Servite il pollo alla Kiev con Grana Padano per una cena diversa dal solito, sarà perfetto con un contorno di patate lesse o un’insalata mista.


						
						

														INGREDIENTI
							
													


						
														
							
							

							
								

																	Petto di pollo
								
								
								intero
																	700
									g
																

								

							
								

																	Grana Padano DOP
								
								
								da grattugiare
																	500
									g
																

								

							
								

																	Latte intero
								
								
								
																	500
									g
																

								

							
								

																	Panna fresca liquida
								
								
								
																	500
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per la panatura
							

							
								

																	Uova
								
								
								
																	2
									
																

								

							
								

																	Semola di grano duro rimacinata
								
								
								
																	
									q.b.
																

								

							
								

																	Pangrattato
								
								
								
																	
									q.b.
																

								

							
														
							
						
														
							
														Per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il pollo alla Kiev con Grana Padano, per prima cosa versate il latte e la panna in un pentolino e cuocete a fuoco medio per circa 40 minuti: il composto dovrà ridursi di circa la metà 1. Nel frattempo potete dividere il petto di pollo intero in 2 metà e utilizzare il coltello per creare una tasca ciascuna 2, facendo attenzione a non bucare l’altra estremità 3.
									

								

															

																		
																																											
											
										
																						
											
										
																						
											
										
																																										
																		Quando il composto si sarà ridotto, spegnete il fuoco e aggiungete il Grana Padano DOP grattugiato 4. Mescolate bene con una frusta per amalgamarlo 5, poi versate il composto in una ciotola 6, coprite con pellicola e fate raffreddare in frigorifero.
									

								

															

																		
																																											
											
										
																						
											
										
																						
											
										
																																										
																		Trascorso il tempo di raffreddamento, trasferite il composto in un sac-à-poche e spremetelo all’interno del petto di pollo, aprendo delicatamente la tasca 7. Dopo aver farcito entrambi i petti di pollo, passateli prima nella semola, poi nell’uovo 8 e infine nel pangrattato 9.
									

								

															

																		
																																											
											
										
																						
											
										
																						
											
										
																																										
																		A questo punto versate l’olio di semi in un tegame e portatelo alla temperatura di 150°. Friggete i petti di pollo farciti 10 per 12-15 minuti, ricordandovi di sollevarli ogni tanto con la schiumarola in modo che cuociano uniformemente. Quando sarà ben dorato su tutti i lati, scolate 11 e adagiate su carta assorbente o per fritti, poi salate a piacimento. Il vostro pollo alla Kiev con Grana Padano è pronto per essere gustato ben caldo 12!
									

								

							
					    