Difficoltà: Facile
Non vi stupirà essere tra i tantissimi che cercano sempre di mettere a punto il menù perfetto per Natale, con largo anticipo. Questa ricetta è proprio per voi, per quelli che cercano sempre nuovi modi per arricchire la tavola delle feste, spesso anche sovraccarica di preparazioni che possono avanzare. Le lenticchie per esempio, protagoniste della ricetta di oggi come ingrediente di recupero! I fagottini con lenticchie, salsiccia e formaggio sono un appetizer davvero sfizioso, un modo per utilizzare le lenticchie avanzate da cenoni e pranzi delle feste e per tenere occupati i primi invitati che arrivano a casa vostra per festeggiare insieme. Siamo sicuri che sulla vostra tavola imbandita non farete mancare questi fagottini con lenticchie, salsiccia e formaggio insieme a delle sfiziose barchette e cestini di brisé per rendere unica la festa! Siete pronti? Si comincia!


						
						

														INGREDIENTI
							
													


						
														
							
														Ingredienti per 12 fagottini
							

							
								

																	Pasta Sfoglia
								
								
								(1 rettangolare)
																	230
									g
																

								

							
								

																	Salsiccia
								
								
								
																	120
									g
																

								

							
								

																	Lenticchie precotte
								
								
								
																	90
									g
																

								

							
								

																	Brie
								
								
								
																	50
									g
																

								

							
								

																	Timo
								
								
								qualche rametto
																	
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per guarnire
							

							
								

																	Tuorli
								
								
								
																	1
									
																

								

							
								

																	Panna fresca liquida
								
								
								
																	1
									cucchiaio
																

								

							
								

																	Semi misti
								
								
								(lino, zucca, girasole)
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i fagottini con lenticchie, salsiccia e formaggio cominciate dalla cottura della salsiccia. Dopo averla spellata e tagliata a tocchetti versatela in padella insieme a un filo d’olio 1. Scottatela per qualche minuto a fiamma viva finché non sarà abbrustolita, nel frattempo sgranatela utilizzando un cucchiaio di legno. Non appena la carne avrà cambiato colore e consistenza aggiungete le lenticchie precotte 2. Insaporite con qualche rametto di timo sfogliato, un pizzico di pepe e, eventualmente, correggete di sale 3.
									

								

															

																		
																															
											
										
																														
																		Pochi istanti di cottura e il mix sarà pronto 4. Togliete la crosta dal brie e sminuzzatelo al coltello 5, quindi aggiungetelo nella ciotola insieme alle lenticchie con le salsicce 6.
									

								

															

																		
																															
											
										
																														
																		Mescolate il tutto e lasciate intiepidire 7. Srotolate la pasta sfoglia e utilizzate un coppapasta quadrato da 8 cm per ottenere 12 quadrati 8. Farcite i quadrati con una cucchiaiata di impasto 9.
									

								

															

																		
																															
											
										
																														
																		Formate i fagottini sollevando verso il centro prima le due estremità e poi gli altri due lati 10; fate combaciare le punte e pizzicate la pasta per sigillarle 11. Trasferite il tutto su una leccarda foderata con carta forno e spennellate con tuorlo e panna sbattuti 12.
									

								

															

																		
																															
											
										
																														
																		Infine guarnite la superficie con dei semi misti e una macinata di pepe 13. Cuocete i vostri fagottini con lenticchie, salsiccia e formaggio in forno statico, già caldo a 200°, per circa 20 minuti 14. Lasciate intiepidire prima di servirli 15!
									

								

							
					    