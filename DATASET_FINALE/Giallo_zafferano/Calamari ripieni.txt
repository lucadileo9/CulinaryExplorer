Difficoltà: Facile
In qualsiasi modo li prepariate, i calamari danno sempre grandi soddisfazioni! Calamari fritti, calamari alla griglia, ripieni in padella, al forno o con i piselli… sono immancabili nei menù dei ristoranti di mare, da quelli più popolari a quelli più raffinati, ma sono anche una valida soluzione per le vostre cene casalinghe a base di pesce. La ricetta dei calamari ripieni è un classico della cucina mediterranea e qui vi proponiamo una versione tanto semplice quanto appetitosa: vi serviranno solo un po’ di pane, parmigiano, acciughe e prezzemolo per realizzare un ripieno morbido e corposo, che rivelerà all’assaggio un’esplosione di sapori! Dovrete solo avere l’accortezza di non cuocerli troppo a lungo in padella, in modo da non rovinare la delicata consistenza di questi molluschi. Belli da vedere e buoni da mangiare, i calamari ripieni sono un secondo d’effetto per fare un’ottima figura anche con gli ospiti più esigenti… seguite le nostre indicazioni e non potrete sbagliare!


						
						

														INGREDIENTI
							
							                            
                                
    								
    									
    										
    										265
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    265
    					
    					    					    					
    					    Carboidrati
    					    g
    					    17
    					
    					    					    					
    					      di cui zuccheri
    					    g
    					    0.9
    					
    					    					    					
    					    Proteine
    					    g
    					    18.5
    					
    					    					    					
    					    Grassi
    					    g
    					    13
    					
    					    					    					
    					      di cui saturi
    					    g
    					    3.76
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    114
    					
    					    					    					
    					    Sodio
    					    mg
    					    708
    					
    					    				
    			
                            
													


						
														
							
							

							
								

																	Calamari
								
								
								
																	500
									g
																

								

							
								

																	Vino bianco
								
								
								
																	40
									g
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	5
									g
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														per il ripieno
							

							
								

																	Pane
								
								
								mollica
																	100
									g
																

								

							
								

																	Acciughe sott'olio
								
								
								
																	6
									
																

								

							
								

																	Uova
								
								
								
																	1
									
																

								

							
								

																	Parmigiano Reggiano DOP
								
								
								da grattugiare
																	30
									g
																

								

							
								

																	Vino bianco
								
								
								
																	40
									g
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	5
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i calamari ripieni, per prima cosa occupatevi della pulizia dei calamari: sciacquate i calamari sotto l’acqua corrente, poi staccate delicatamente la testa dal corpo con le mani e tenetela da parte 1. Estraete la penna di cartilagine trasparente che si trova all’interno 2, poi sciacquate la tasca del calamaro sotto l’acqua corrente e rimuovete le interiora con le dita 3.
									

								

															

																		
																															
											
										
																														
																		Eliminate la pelle esterna incidendo un’estremità con un coltellino e tirando delicatamente 4. Ora riprendete la testa e separatela dai tentacoli incidendo poco sotto gli occhi 5, poi aprite i tentacoli verso l'esterno e spingete verso l'alto la parte centrale per eliminare il rostro 6, Infine tritate finemente i tentacoli con un coltello. Per ulteriori indicazioni potete consultare la nostra scheda su come pulire i calamari.
									

								

															

																		
																															
											
										
																														
																		Mettete i calamari momentaneamente da parte e passate alla preparazione degli altri ingredienti, quindi rimuovete la crosta del pane e tagliate la mollica a cubetti 7, poi tritate finemente il prezzemolo precedentemente lavato, che utilizzerete in due momenti diversi 8. Scaldate l’olio in una padella, aggiungete lo spicchio d’aglio e i filetti di acciughe 9
									

								

															

																		
																															
											
										
																														
																		e fatele sciogliere a fuoco dolce, poi unite i tentacoli sminuzzati 10 e saltate per 2-3 minuti. A questo punto rimuovete l’aglio dalla padella e aggiungete la mollica di pane 11. Dopo un paio di minuti sfumate con il vino bianco 12
									

								

															

																		
																															
											
										
																														
																		e schiacciate i cubetti di pane con una spatola o un cucchiaio in modo che assorbano bene il condimento 13. Quando il liquido sarà stato assorbito, trasferite il composto in una ciotola e lasciatelo raffreddare, dopodiché unite il parmigiano grattugiato 14, il prezzemolo tritato 15,
									

								

															

																		
																															
											
										
																														
																		l’uovo leggermente sbattuto 16, sale e pepe 17. Impastate con le mani per compattare bene tutti gli ingredienti 18, poi trasferite il composto ottenuto in un sac-à-poche e tagliate la punta a uno spessore di circa 1 cm.
									

								

															

																		
																															
											
										
																														
																		Riprendete i calamari che avevate tenuto da parte e riempiteli con il composto, avendo cura di lasciare liberi un paio di cm dal bordo 19. Quando tutti i calamari saranno farciti 20, ripiegate i lembi del bordo e chiudete l’apertura con uno stuzzicadenti 21.
									

								

															

																		
																															
											
										
																														
																		In una padella, scaldate un filo d’olio con uno spicchio d’aglio, poi adagiate all’interno i calamari ripieni 22 e cuocete per qualche istante a fiamma vivace per sigillarli. Sfumate con il vino bianco 23 e, non appena l’alcool sarà evaporato, aggiungete un pizzico di sale 24
									

								

															

																		
																															
											
										
																														
																		e coprite con un coperchio 25. Lasciate cuocere a fiamma media per 5-6 minuti a seconda della grandezza dei calamari, poi spegnete il fuoco e unite il prezzemolo tritato 26: i vostri calamari ripieni sono pronti per essere serviti 27!
									

								

							
					    