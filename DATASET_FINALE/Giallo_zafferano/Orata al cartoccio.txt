Difficoltà: Facile
L'orata al cartoccio è un secondo piatto genuino e saporito che esalta il gusto delicato di questo pesce di mare. La cottura al cartoccio non solo preserva le sostanze nutritive dell’alimento ma permette di ridurre i grassi insaporendo con leggerezza; noi abbiamo scelto erbe aromatiche come il timo e il prezzemolo, il limone e l’aglio per rendere speciale questa pietanza nella sua semplicità. Una volta pulita l’orata, la preparazione sarà un gioco da ragazzi e questo secondo potrà diventare un papabile secondo per il vostro menu di Natale veloce. Portate in tavola l'orata intera nel cartoccio per poi sfilettarla al momento, così sprigionerà tutti gli aromi e profumi. In alternativa con l'orata pulita potete realizzare dei gustosi filetti al forno!


												
						
						

														INGREDIENTI
							
							                            
                                
    								
    									
    										
    										195
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    195
    					
    					    					    					
    					    Carboidrati
    					    g
    					    2
    					
    					    					    					
    					      di cui zuccheri
    					    g
    					    2
    					
    					    					    					
    					    Proteine
    					    g
    					    31.1
    					
    					    					    					
    					    Grassi
    					    g
    					    7
    					
    					    					    					
    					      di cui saturi
    					    g
    					    1.19
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    98
    					
    					    					    					
    					    Sodio
    					    mg
    					    405
    					
    					    				
    			
                            
													


						
							
							

							
								

																	Orata
								
								
								da 450 g ciascuna
																	2
									
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Prezzemolo
								
								
								
																	2
									ciuffi
																

								

							
								

																	Timo
								
								
								
																	2
									rametti
																

								

							
								

																	Olio extravergine d'oliva
								
								
								
																	20
									g
																

								

							
								

																	Limoni
								
								
								
																	1
									fetta
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare l’orata al cartoccio, se avete a disposizione orate non pulite, procedete come indichiamo di seguito: con le forbici operate un taglio sul ventre e procedete dritto fino sotto la testa 1, quindi estraete le interiora. Lavate bene il ventre del pesce sotto l’acqua corrente 2 per togliere ogni traccia di sangue rimasta. Sempre con le forbici tagliate per prima la pinna laterale vicino alla testa 3, poi tagliate la pinna caudale situata sotto il ventre e quella dorsale. Capovolgete il pesce dal lato opposto ed eliminate l’altra pinna laterale e quella caudale. Con l’apposito attrezzo squamatore, o con la lama di un coltello, squamate accuratamente l’orata, passando ripetutamente l'attrezzo dalla coda verso la testa. Passate di nuovo l’orata sotto l’acqua corrente, lavandola con cura anche all’esterno.
									

								

															

																		
																															
											
										
																														
																		Lavate e tritate il prezzemolo 4. Appoggiate un foglio di carta da forno su una teglia adagiate al centro ciascuna orata pulita, salate 5 e pepate 6 l’interno.
									

								

															

																		
																															
											
										
																														
																		poi farcite con gli aromi: rametti di timo precedentemente lavati e asciugati 7, mezzo spicchio d'aglio sbucciato per ciascuna orata, mezza fettina di limone 8 e l’olio extravergine di oliva 9.
									

								

															

																		
																															
											
										
																														
																		Versate in filo di olio di oliva anche sopra l’orata 10 poi richiudete il foglio di carta da forno arrotolando le due estremità 11. Avvolgetelo poi nella carta stagnola 12
									

								

															

																		
																															
											
										
																														
																		arricciando anche in questo caso le estremità per sigillare 13. Adagiate l'orata su una teglia 14 e cuocete in forno statico preriscaldato a 180° per circa 40 minuti. A cottura ultimata sfornate l’orata, lasciatela intiepidire e poi servitela nel cartoccio stesso spolverizzandola con del prezzemolo fresco se gradite 15.
									

								

							
					    