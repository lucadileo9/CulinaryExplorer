Difficoltà: Molto facile
Le castagne sono i frutti protagonisti di moltissime ricette autunnali. Con le castagne al forno vi invitiamo a gustare questo frutto in maniera alternativa rispetto alla classica cottura in padella (caldarroste). Scopriremo anche come fare perché la buccia venga via facilmente, ma prima bisogna saper scegliere le castagne: ne esistono più di cento varietà (tra castagne e marroni) e sono protagoniste di tante ricette di dolci come il Montblanc, la torta di castagne, la crema di castagne o regine di tradizioni gastronomiche regionali come il dolce castagnaccio toscano. Oggi, però, vi invitiamo a gustarle al naturale: immaginatevi al calore di un camino o solo per scaldarsi un po' nelle serate più fredde: non c'è nulla di meglio di un buon bicchiere di vino rosso e la compagnia giusta (anche in occasione di Halloween) per sgusciare insieme queste prelibatezze cotte lentamente in forno per farle tostare al punto giusto.


						
						

														INGREDIENTI
							
													


						
														
							
							

							
								

																	Castagne
								
								
								
																	1
									kg
																

								

							
														
							
						
														
							
														Per l'ammollo delle castagne
							

							
								

																	Acqua
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le castagne al forno, per una cottura ottimale, iniziate scegliendo quelle perfettamente integre e praticate un'incisione orizzontale di circa 3 cm, non eccessivamente profonda. Potete usare un coltellino o spelucchino a lama liscia o seghettata 1, poi ponetele in un'ampia ciotola 2 e versate l'acqua 3. Tenetele in ammollo per almeno 2 ore. Grazie a questo procedimento sarà più facile sbucciarle una volta cotte.
									

								

															

																		
																																											
											
										
																						
											
										
																						
											
										
																																										
																		Passato il tempo necessario, scolate le castagne 4 e munitevi di un panno asciutto per asciugarle bene 5 6. 
									

								

															

																		
																																											
											
										
																						
											
										
																						
											
										
																																										
																		Distribuite la castagne uniformemente sulla leccarda rivestita con carta da forno 7 e cuocete in forno preriscaldato in modalità statica a 180° per circa 25-30 minuti o fino a quando non saranno cotte. Una volta pronte, sfornatele 8 e trasferitele in una ciotola 9, sbucciatele e gustatele ancora calde!
									

								

							
					    