Difficoltà: Facile
D'estate nessuno ha voglia di accendere il forno e si è sempre alla ricerca di un dessert facile da realizzare anche in vacanza, dove non si dispone dei soliti attrezzi necessari! Oggi alla nostra raccolta dei dolci perfetti per l'estate, come la torta gelato biscotto e la torta Oreo® ne aggiungiamo uno veramente speciale: lo zuccotto senza cottura. Al contrario dello zuccotto classico, per realizzare quello senza cottura non avrete bisogno di impastatrici o sbattitori, ma solo dell'apposito stampo, anche questo sostituibile con una ciotola di vetro. Tre creme diverse si alternano per donare un gusto ricco, articolato ed equilibrato... cioccolato, frutti di bosco e formaggio cremoso, un abbinamento dolce al punto giusto che non stanca mai! Preparate anche voi lo zuccotto senza cottura, portatelo a tavola ancora intero e stupite i vostri ospiti con gli strati ben definiti e con la croccantezza dei biscottini di Novara nascosti all'interno, da scoprire assaggio dopo assaggio! 


						
						

														INGREDIENTI
							
							                            
                                
    								
    									
    										
    										407
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    407
    					
    					    					    					
    					    Carboidrati
    					    g
    					    16.7
    					
    					    					    					
    					      di cui zuccheri
    					    g
    					    10.3
    					
    					    					    					
    					    Proteine
    					    g
    					    9.4
    					
    					    					    					
    					    Grassi
    					    g
    					    33.6
    					
    					    					    					
    					      di cui saturi
    					    g
    					    19.67
    					
    					    					    					
    					    Fibre
    					    g
    					    2
    					
    					    					    					
    					    Colesterolo
    					    mg
    					    99
    					
    					    					    					
    					    Sodio
    					    mg
    					    335
    					
    					    				
    			
                            
													


						
														
							
														Ingredienti per uno stampo da zuccotto da 16,5 cm
							

							
								

																	Formaggio fresco spalmabile
								
								
								
																	630
									g
																

								

							
								

																	Panna fresca liquida
								
								
								
																	225
									g
																

								

							
								

																	Biscottini di Novara
								
								
								
																	100
									g
																

								

							
								

																	Zucchero a velo
								
								
								
																	45
									g
																

								

							
								

																	Cacao amaro in polvere
								
								
								
																	25
									g
																

								

							
								

																	Lamponi
								
								
								
																	40
									g
																

								

							
								

																	More
								
								
								
																	40
									g
																

								

							
														
							
						
														
							
														per decorare
							

							
								

																	Frutti di bosco
								
								
								
																	
									q.b.
																

								

							
								

																	Menta
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare lo zuccotto senza cottura come prima cosa versate il formaggio cremoso in una ciotola 1. Aggiungete lo zucchero a velo 2 e mescolate con un leccapentole (o una spatola) fino ad ottenere una crema liscia 3.  
									

								

															

																		
																															
											
										
																														
																		A questo punto dividete il composto trasferendo circa 200 g di crema in una ciotola, 200 g in un'altra e la parte restante (275 g) in un'altra ancora 4. Poi versate sia le more che i lamponi nel bicchiere di un mixer 5 e frullateli fino ad ottenere una purea 6. 
									

								

															

																		
																															
											
										
																														
																		Aggiungete la purea ottenuta nella ciotola con più crema 7 e mescolate fino ad ottenere un composto uniforme 8. Tenete da parte e setacciate il cacao all'interno di una delle altre ciotoline con la crema bianca 9; 
									

								

															

																		
																															
											
										
																														
																		mescolate fino ad ottenere un composto uniforme 10. A parte montate la panna 11 e dividetela equamente all'interno delle 3 ciotole (circa 75 g per ciascuna) 12.
									

								

															

																		
																															
											
										
																														
																		Mescolate delicatamente con una spatola dal basso verso l'alto 13 e trasferite la crema ai frutti di bosco in un sac-a-pochè senza bocchetta 14 (potete anche utilizzare un sacchetto gelo per alimenti a cui tagliare uno degli angoli). A questo punto munitevi di uno stampo da zuccotto di 16,5 cm di diametro (in alternativa potete utilizzare una ciotola di vetro) e foderatelo con la pellicola 15. 
									

								

															

																		
																															
											
										
																														
																		Prendete poi il sac-a-pochè con la crema ai frutti di bosco e disponetela a spirale su tutta la superficie dello stampo (16-17). Poi utilizzando il dorso del cucchiaio livellate leggermente la crema in modo da avere uno spessore uniforme 18. 
									

								

															

																		
																															
											
										
																														
																		Ora disponete verticalmente i biscottini di Novara sulla crema, tagliandoli se dovessero risultare troppo lunghi (19-20). Poi riprendete anche la crema bianca e versatela all'interno, questa volta non dovrà ricoprire l'intera superficie ma riempire a metà lo stampo 21. 
									

								

															

																		
																															
											
										
																														
																		A questo punto versate anche la crema al cacao 22 fino a riempire completamente lo stampo 23. Poi adagiate gli ultimi biscotti in modo da ricoprire l'intera base 24.
									

								

															

																		
																															
											
										
																														
																		Coprite con pellicola 25 e riponete a rassodare. In freezer saranno sufficienti un paio d'ore, altrimenti potete conservare lo zuccotto in frigorifero per 12 ore o fino a completo rassodamento. Trascorso questo tempo, eliminate la pellicola dalla base, posizionate un piatto sullo stampo 26 e capovolgetelo 27.
									

								

															

																		
																															
											
										
																														
																		Quindi sfilate lo stampo ed eliminate delicatamente la pellicola che ricopre lo zuccotto 28. Decorate a piacere il vostro zuccotto senza cottura con frutti di bosco 29 e foglioline di menta prima di servirlo 30!
									

								

							
					    