Difficoltà: Facile
I biscotti occhio di bue sono dei deliziosi dolcetti di pasta frolla con un morbido ripieno di marmellata. Prendono il nome dalla loro forma, che ricorda quella dell’uovo cotto "all’occhio di bue": infatti, nella versione originale sono realizzati sovrapponendo due biscotti rotondi, uno dei quali forato al centro, farciti con della marmellata di albicocche. I biscotti occhio di bue sono semplici da preparare e di grande effetto. Possono essere realizzati con svariate forme: cerchi, fiori, cuori…, insomma, quelle che più vi piacciono, e ben si prestano ad essere farciti con marmellate, cioccolato o Nutella. Per una merenda sfiziosa potete preparare i biscotti occhio di bue e accompagnarli ad una buona tazza di tè. E se volete esagerare allora potete sperimentare la crostata occhio di bue!


												
						
						

														INGREDIENTI
							
							                            
                                
    								
    									
    										
    										484
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    484
    					
    					    					    					
    					    Carboidrati
    					    g
    					    62.9
    					
    					    					    					
    					      di cui zuccheri
    					    g
    					    28.3
    					
    					    					    					
    					    Proteine
    					    g
    					    6.7
    					
    					    					    					
    					    Grassi
    					    g
    					    22.8
    					
    					    					    					
    					      di cui saturi
    					    g
    					    12.29
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    154
    					
    					    					    					
    					    Sodio
    					    mg
    					    11
    					
    					    				
    			
                            
													


						
							
														Ingredienti per 22 biscotti
							

							
								

																	Burro
								
								
								
																	500
									g
																

								

							
								

																	Farina 00
								
								
								
																	1
									kg
																

								

							
								

																	Tuorli
								
								
								
																	8
									
																

								

							
								

																	Zucchero a velo
								
								
								
																	400
									g
																

								

							
								

																	Baccello di vaniglia
								
								
								
																	1
									
																

								

							
								

																	Marmellata di prugne
								
								
								
																	100
									g
																

								

							
								

																	Nutella
								
								
								
																	100
									g
																

								

							
								

																	Confettura di albicocche
								
								
								
																	100
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i biscotti occhio di bue iniziate preparando la pasta frolla: togliete il burro dal frigorifero e tenetelo a temperatura ambiente per circa 20 minuti, poi procedete mettendo in un mixer la farina e il burro tagliato a pezzetti 1. Frullate molto bene il tutto fino ad ottenere un composto dall'aspetto sabbioso e farinoso; trasferitelo quindi in una terrina capiente e unite lo zucchero a velo setacciato 2, i semi della bacca di vaniglia, otto tuorli d'uovo e un pizzico di sale 3.
									

								

															

																		
																															
											
										
																														
																		Nella terrina iniziate ad amalgamare tutti gli ingredienti con le mani 4, poi continuate a lavorare l’impasto su una spianatoia: dovrete ottenere un impasto compatto ed elastico 5. Non appena la pasta frolla sarà pronta, formate una palla, copritela bene con della pellicola 6 e riponetela in frigorifero a riposare per circa mezz’ora.
									

								

															

																		
																															
											
										
																														
																		Trascorso il tempo indicato, spolverizzate leggermente una spianatoia con la farina, prendete la pasta frolla e stendetela aiutandovi con un mattarello: dovrete ottenere una sfoglia dello spessore di circa mezzo centimetro 7. Con una formina rotonda del diametro di 10 cm formate 22 cerchi 8 e poneteli su una leccarda foderata con la carta forno. Con l’impasto che avanza stendete un’altra sfoglia e ricavate altri 22 dischi dello stesso diametro, che andrete a forare al centro con una formina più piccola (4,5 cm di diametro) 9. Posizionate anche questi biscotti sulla leccarda e cuocete il tutto in forno preriscaldato a 180°, per 15 minuti. Appena la superficie sarà dorata, sfornateli e lasciateli raffreddare su una gratella.
									

								

															

																		
																															
											
										
																														
																		Prendete ora i dischi interi e spalmatevi sopra la marmellata o la nutella 10, avendo cura di metterne un po’ di più al centro (circa 20 gr a biscotto). Ricoprite infine con i biscotti forati 11 e spolverizzate con abbondante zucchero a velo 12. I biscotti occhio di bue sono pronti: gustateli accompagnandoli ad una tazza di tè.
									

								

							
					    