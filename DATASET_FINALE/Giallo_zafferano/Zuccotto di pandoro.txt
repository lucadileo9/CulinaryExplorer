Difficoltà: Facile
Anche quest’anno gli ospiti arriveranno a casa vostra per le feste? Sapete già con quale ricetta prenderli per la gola oltre a tentarli con i classici pandoro e panettone? Vi aiutiamo nell’ardua scelta: zuccotto di pandoro! L’invitante ricopertura al cioccolato che riveste l'esterno di questo dolce natalizio nasconde un involucro fatto di pandoro con una delicata e profumata crema alla ricotta e arancia. Fate accomodare i vostri ospiti e portate in tavola questo bellissimo zuccotto di pandoro, una variante del classico zuccotto perfetta per Capodanno. Se poi volete renderlo ancora più bello, allora vi basterà spolverizzare la superficie al momento di servire con una nevicata di candido zucchero a velo!

Volete scoprire altre ricette con il pandoro? Provate il nostro tiramisù di pandoro, o la versione al baileys! 


						
						

														INGREDIENTI
							
							                            
                                
    								
    									
    										
    										601
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    601
    					
    					    					    					
    					    Carboidrati
    					    g
    					    66.1
    					
    					    					    					
    					      di cui zuccheri
    					    g
    					    56.9
    					
    					    					    					
    					    Proteine
    					    g
    					    12.6
    					
    					    					    					
    					    Grassi
    					    g
    					    31.8
    					
    					    					    					
    					      di cui saturi
    					    g
    					    18.8
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    100
    					
    					    					    					
    					    Sodio
    					    mg
    					    83
    					
    					    				
    			
                            
													


						
														
							
														Ingredienti per uno stampo da 17cm (alto 7cm)
							

							
								

																	Pandoro
								
								
								(in fette spesse)
																	200
									g
																

								

							
								

																	Zucchero a velo
								
								
								per spolverizzare
																	
									q.b.
																

								

							
														
							
						
														
							
														Per il ripieno
							

							
								

																	Ricotta vaccina
								
								
								
																	450
									g
																

								

							
								

																	Cioccolato fondente
								
								
								
																	100
									g
																

								

							
								

																	Arance
								
								
								(scorza e succo)
																	1
									
																

								

							
								

																	Zucchero a velo
								
								
								
																	100
									g
																

								

							
														
							
						
														
							
														Per la ricopertura
							

							
								

																	Cioccolato fondente
								
								
								
																	140
									g
																

								

							
								

																	Panna fresca liquida
								
								
								
																	140
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare lo zuccotto di pandoro iniziate dal ripieno: se la vostra ricotta fosse troppo ricca di siero allora mettetela a scolare in un colino, riponendo il tutto in frigorifero per un’oretta, in questo modo perderà il liquido. Trascorso il tempo cambiate, o asciugate, la ciotola e setacciate la ricotta 1. Unite poi lo zucchero a velo e mescolate per incorporarlo 2. Tritate grossolanamente il cioccolato fondente 3
									

								

															

																		
																															
											
										
																														
																		e unitelo alla ricotta 4. Dopo aver mescolato ultimate il composto grattugiando la scorza d’arancia (tenetela da parte perché poi dovrete utilizzarne il succo) 5. Mescolate un’ultima volta 6 e tenete da parte il ripieno.
									

								

															

																		
																															
											
										
																														
																		Passate adesso a tagliare il pandoro: eliminate la prima fettina posta in cima (la calotta), poi ottenete 4 fette spesse circa 1 centimetro 7, tenendo da parte quella più piccola che servirà intera 8. Dividete a metà le 2 fette centrali 9,
									

								

															

																		
																															
											
										
																														
																		mentre l’ultima, ovvero la più grande delle quattro, potrete copparla per ottenere un disco: basterà utilizzare un coppapasta del diametro di 11,5 cm 10. Ora in uno stampo da zuccotto semi sferico, posizionate sul fondo la fetta più piccola che avete lasciato intera. Poi rivestite le pareti dello zuccotto facendo in modo che le punte delle fette tagliate a metà si incastrino 11. Se necessario potete rifilarle. Versate la crema di ricotta all’interno 12
									

								

															

																		
																															
											
										
																														
																		e livellate accuratamente la superficie. Poi chiudete con la fetta che avete coppato 13, pigiate delicatamente per compattare il tutto 14 e avvolgete con pellicola trasparente. Lasciate riposare in frigorifero per 2 ore 15.
									

								

															

																		
																															
											
										
																														
																		Trascorso questo tempo, riprendete lo zuccotto di pandoro, togliete la pellicola e capovolgetelo con attenzione su una gratella posta su un piatto 16. Spremete e filtrate il succo dell’arancia avanzata: ne occorrono soltanto 30 g. Spennellate la superficie dello zuccotto 17 poi rimettete nuovamente in frigorifero, senza coprire 18.
									

								

															

																		
																															
											
										
																														
																		Nel frattempo passate alla copertura: spezzettate il cioccolato e scioglietelo a bagnomaria 19, quando sarà fuso spegnete la fiamma e unite la panna versandola a filo e mescolando di continuo 20. Dopodiché riprendete lo zuccotto e ricopritelo con questa crema, lasciando che sgoccioli sul piatto posto sotto la gratella 21.
									

								

															

																		
																															
											
										
																														
																		Poi levigate con la spatola per uniformare lo spessore 22, infine spolverizzate la superficie con un po’ di zucchero a velo, se lo gradite 23: il vostro zuccotto di pandoro è pronto per essere servito 24!
									

								

							
					    