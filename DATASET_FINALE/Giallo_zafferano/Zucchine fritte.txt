Difficoltà: Molto facile
Le zucchine sono un ortaggio estremamente versatile che può essere cucinato e interpretato in mille modi, dal primo al dolce, senza dimenticare i contorni classici come le zucchine trifolate! La ricetta di oggi è semplicissima e vi permetterà di gustarle in purezza, ma in una veste molto sfiziosa: zucchine fritte! Basterà una semplice panatura con la farina per renderle dorate e croccanti al punto giusto e trasformarle in un appetitoso contorno. Appena fritte, queste zucchine saranno così invitanti che potrete persino proporle ai bambini in alternativa alle patatine! Inoltre, la loro forma a bastoncino le rende adatte ad essere servite anche come stuzzichino per un aperitivo in piedi. Avete deciso come utilizzare le vostre zucchine fritte? La cosa più difficile, fidatevi, sarà trattenersi dal mangiarle tutte prima di servirle! E se ancora non ne avete abbastanza, provate anche le nostre zucchine in pastella o nella versione al forno ancora più leggere!


						
						

														INGREDIENTI
							
							                            
                                
    								
    									
    										
    										557
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    557
    					
    					    					    					
    					    Carboidrati
    					    g
    					    21.5
    					
    					    					    					
    					      di cui zuccheri
    					    g
    					    2.3
    					
    					    					    					
    					    Proteine
    					    g
    					    4.6
    					
    					    					    					
    					    Grassi
    					    g
    					    50.3
    					
    					    					    					
    					      di cui saturi
    					    g
    					    9.77
    					
    					    					    					
    					    Fibre
    					    g
    					    2.5
    					
    					    					    					    					
    					    Sodio
    					    mg
    					    2950
    					
    					    				
    			
                            
													


						
														
							
							

							
								

																	Zucchine
								
								
								
																	570
									g
																

								

							
								

																	Sale grosso
								
								
								
																	30
									g
																

								

							
														
							
						
														
							
														Per impanare
							

							
								

																	Farina 00
								
								
								
																	100
									g
																

								

							
														
							
						
														
							
														Per friggere
							

							
								

																	Olio di semi di arachide
								
								
								
																	600
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le zucchine fritte, per prima cosa lavate e spuntate le zucchine, poi tagliatele per il lungo a fette di circa 1 cm di spessore 1. Dividete le fette a metà 2 e ricavate dei bastoncini piuttosto sottili 3.
									

								

															

																		
																															
											
										
																														
																		Trasferite le zucchine in un colino, aggiungete il sale grosso 4 e coprite con un piatto, assicurandovi che sia appoggiato direttamente sulle zucchine 5; posizionate un peso sopra al piatto e lasciate riposare così le zucchine per 2 ore in modo che perdano la loro acqua di vegetazione 6.
									

								

															

																		
																															
											
										
																														
																		Trascorse le 2 ore potrete notare che l’acqua di vegetazione si è raccolta nella ciotola 7. A questo punto sciacquate le zucchine sotto l’acqua corrente 8 e asciugatele con un panno da cucina pulito 9.
									

								

															

																		
																															
											
										
																														
																		Versate l’olio di semi in un tegame e scaldatelo fino a che non raggiungerà la temperatura di 170°. Nel frattempo infarinate le zucchine uniformemente 10, poi togliete la farina in eccesso aiutandovi con un colino 11 e aggiungetele direttamente nell’olio bollente 12.
									

								

															

																		
																															
											
										
																														
																		Friggete le zucchine per 4-5 minuti 13 fino a che non saranno dorate; aggiungete poche zucchine alla volta per evitare che si abbassi la temperatura dell’olio. Quando saranno belle dorate, scolate le zucchine 14 e trasferitele su un piatto foderato con carta assorbente in modo da eliminare l’olio in eccesso 15. Le vostre zucchine fritte sono pronte per essere servite, calde e croccanti!
									

								

							
					    