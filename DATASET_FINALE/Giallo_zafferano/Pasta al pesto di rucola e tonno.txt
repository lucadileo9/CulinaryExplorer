Difficoltà: Molto facile
Diciamo la verità: non c'è niente di più soddisfacente che preparare un ottimo condimento per la pasta nel tempo di cottura della stessa. Pensiamo ai primi piatti salvacena, come gli spaghetti aglio e olio, dove la velocità non è sinonimo di assenza di gusto. Anzi! Un altro cavallo di battaglia facile e veloce è la pasta al pesto. In questa ricetta abbiamo arricchito il classico pesto di rucola con il tonno, per un primo piatto estivo sfizioso e appagante. Questo pesto lo ameranno anche coloro che di solito sono diffidenti verso l'amarognolo tipico della rucola: i pomodorini piccadilly tuffati nel pesto andranno a mitigare l'amaro della rucola. La pasta al pesto di rucola e tonno è davvero un primo buono e facile, un'alternativa al classico condimento genovese!


						
						

														INGREDIENTI
							
							                            
                                
    								
    									
    										
    										765
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    765
    					
    					    					    					
    					    Carboidrati
    					    g
    					    69.2
    					
    					    					    					
    					      di cui zuccheri
    					    g
    					    5.2
    					
    					    					    					
    					    Proteine
    					    g
    					    20.2
    					
    					    					    					
    					    Grassi
    					    g
    					    45.2
    					
    					    					    					
    					      di cui saturi
    					    g
    					    6.33
    					
    					    					    					
    					    Fibre
    					    g
    					    5.2
    					
    					    					    					
    					    Colesterolo
    					    mg
    					    21
    					
    					    					    					
    					    Sodio
    					    mg
    					    412
    					
    					    				
    			
                            
													


						
														
							
							

							
								

																	Fusilli Bucati Corti
								
								
								
																	320
									g
																

								

							
								

																	Filetti di tonno
								
								
								(sgocciolati)
																	130
									g
																

								

							
								

																	Scorza di limone
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per il pesto di rucola
							

							
								

																	Rucola
								
								
								
																	120
									g
																

								

							
								

																	Mandorle
								
								
								
																	50
									g
																

								

							
								

																	Olio extravergine d'oliva
								
								
								
																	140
									g
																

								

							
								

																	Pomodori piccadilly
								
								
								
																	100
									g
																

								

							
								

																	Basilico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta al pesto di rucola e tonno cominciate mettendo sul fuoco l'acqua per cuocere i fusilli. Quando sarà a bollore salate e cuocete la pasta 1. Nel frattempo preparate il pesto. Nel boccale di un mixer versate la rucola, qualche foglia di basilico, le mandorle 2, i pomodori 3
									

								

															

																		
																															
											
										
																														
																		poi l'olio 4 e per finire il sale. Ora frullate il tutto 5 e ottenete una crema liscia e omogenea 6.
									

								

															

																		
																															
											
										
																														
																		Versate il pesto in padella senza accendere il fornello 7 e non appena la pasta sarà al dente scolatela direttamente nel tegame 8. Aggiungete una mestolata d'acqua di cottura della pasta, così potrete stemperare il composto e amalgamate 9.
									

								

															

																		
																															
											
										
																														
																		Ora aggiungete i filetti di tonno sgocciolati 10 e la scorza di limone grattugiata 11. Un'ultima mescolata prima di impiattare e gustate subito la vostra pasta al pesto di rucola con tonno 12.
									

								

							
					    