Difficoltà: Media
La pasta fredda è uno dei primi piatti estivi estivi che più amiamo! Fresco, completo, colorato: oggi vi stuzzichiamo con una versione sfiziosa e diversa dal solito! Questa pasta fredda con polpo è perfetta per ogni occasione: una ricetta facilissima da preparare, un'insalatona di pasta arricchita con rucola, pomodorini e tanto basilico. Il polpo, cotto nella sua acqua, risulta morbidissimo e si sposa benissimo con gli altri ingredienti. La pasta fredda con polpo è perfetta da portare in spiaggia o per una gita fuori porta... potrete prepararla in anticipo e servirla a temperatura ambiente anche a casa, per una cenetta davvero squisita!


												
						
						

														INGREDIENTI
							
													


						
							
							

							
								

																	Gigli
								
								
								
																	320
									g
																

								

							
								

																	Polpo
								
								
								(già pulito)
																	500
									g
																

								

							
								

																	Pomodorini ciliegino
								
								
								
																	200
									g
																

								

							
								

																	Rucola
								
								
								
																	30
									g
																

								

							
								

																	Basilico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta fredda con polpo come prima cosa sistemate il polpo in una pentola per la cottura "a secco": il polpo cuocerà nella sua stessa acqua. Coprite con un coperchio 1 e lasciate cuocere a fiamma medio-bassa per 20-30 minuti 2, poi lasciatelo raffreddare nella pentola. Intanto cuocete la pasta 3 e non appena pronta scolatela, trasferitela in una ciotola, condite con un filo d'olio e lasciate raffreddare.
									

								

															

																		
																																											
											
										
																						
											
										
																						
											
										
																																										
																		Lavate i pomodorini e tagliateli in 4, o a metà se dovessero essere piccoli 4. Trasferiteli in una ciotola capiente 5 e aggiungete anche la rucola, spezzettandola con le mani 6.
									

								

															

																		
																																											
											
										
																						
											
										
																						
											
										
																																										
																		Aggiungete delle foglioline di basilico 7 e condite con olio extravergine 8. Mescolate bene e lasciate insaporire 9.
									

								

															

																		
																																											
											
										
																						
											
										
																						
											
										
																																										
																		Non appena il polpo sarà freddo, tagliatelo a pezzetti 10, se preferite potete togliere un po' di pelle strofinandolo con della carta da cucina. Versate il polpo nella ciotola con la rucola e i pomodori 11, poi aggiungete anche la pasta ormai fredda 12.
									

								

															

																		
																																											
											
										
																						
											
										
																						
											
										
																																										
																		Condite con sale e olio 13. Mescolate bene 14 e riponete in frigorifero sino al momento di servirla 15.
									

								

							
					    