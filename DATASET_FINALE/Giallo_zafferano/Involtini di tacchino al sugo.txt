Difficoltà: Facile
Un'idea semplice e veloce per il pranzo? Provate la nostra ricetta degli involtini di tacchino al sugo! Basterà farcire e arrotolare le fettine come per la versione degli involtini di pollo e il gioco è fatto! Per il ripieno abbiamo scelto di unire insieme le cime di rapa, le classiche alleate delle orecchiette, insieme alla fontina. Questo formaggio dal sapore molto intenso si sposa alla perfezione con il sapore della verdura. Inoltre la presenza del pomodoro tende ad addolcire ulterioremente il gusto di questa erba amarognola rendendo così gli involtini di tacchino al sugo un secondo perfetto per tutta la famiglia! E se in casa avete qualcuno che non ama le verdure, specialmente se si tratta di bambini, vedrete che così conquisterete anche loro! Preparate gli ingredienti, prepariamo assieme gli involtini di tacchino al sugo.


												
						
						

														INGREDIENTI
							
							                            
                                
    								
    									
    										
    										218
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    218
    					
    					    					    					
    					    Carboidrati
    					    g
    					    2.6
    					
    					    					    					
    					      di cui zuccheri
    					    g
    					    2.6
    					
    					    					    					
    					    Proteine
    					    g
    					    33.9
    					
    					    					    					
    					    Grassi
    					    g
    					    8.1
    					
    					    					    					
    					      di cui saturi
    					    g
    					    2.79
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    73
    					
    					    					    					
    					    Sodio
    					    mg
    					    245
    					
    					    				
    			
                            
													


						
							
														Ingredienti per 8 pezzi
							

							
								

																	Fesa di tacchino
								
								
								un pezzo intero
																	1
									kg
																

								

							
								

																	Cime di rapa
								
								
								
																	100
									g
																

								

							
								

																	Fontina
								
								
								
																	100
									g
																

								

							
								

																	Polpa di pomodoro
								
								
								
																	400
									g
																

								

							
								

																	Rosmarino
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli involtini di tacchino al sugo cominciate dal ripieno. Mondate le cime di rapa 1, tenete le foglie e sciacquatele sotto un getto d'acqua. Asciugate e tenete un attimo in disparte; passate al formaggio. Dopo aver eliminato la crosta 2, tagliate prima a fette, bastoncini e poi a dadini di circa 0,5 cm 3.
									

								

															

																		
																															
											
										
																														
																		Ora che avete tutto passate al tacchino. Da un pezzo intero ricavate 8 fettine dello spessore circa 1,5 cm 4. Sulla fettina 5 stendete una foglia di cime di rapa e appiattitela 6.
									

								

															

																		
																															
											
										
																														
																		Aggiungete un po' di fontina 7 e arrotolate per bene stringendo tra le dita 8. Infine sigillate gli involtini con lo stuzzicandenti 9. Proseguite così per realizzare tutti gli involtini.
									

								

															

																		
																															
											
										
																														
																		Spostatevi ai fornelli. In una casseruola scaldate un giro d'olio, insieme ad uno spicchio d'aglio in camicia e un rametto di rosmarino sfogliato 10. Non appena il fondo sarà caldo aggiungete gli involtini 11 e lasciateli sigillare a fiamma viva per 1-2 minuti, poi rigirateli 12.
									

								

															

																		
																															
											
										
																														
																		Quando gli involtini saranno sigillati bagnateli con la polpa di pomodoro 13, regolate di sale e di pepe e poi versate 1 bicchiere di acqua 14. Coprite con il coperchio e lasciate cuocere a fuoco dolce per 30 minuti, agitando di tanto in tanto la casseruola per evitare che gli involtini si attacchino al fondo 15.
									

								

															

																		
																															
											
										
																														
																		Ricordate comunque di assicurarvi che durante la cottura non si secchino troppo 16. Una volta cotti togliete il coperchio 17 e servite gli involtini di tacchino al sugo, privandoli dello spiedino, mentre sono ancora ben caldi 18
									

								

							
					    