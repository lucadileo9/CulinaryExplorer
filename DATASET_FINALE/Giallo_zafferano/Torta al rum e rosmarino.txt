Difficoltà: Molto facile
Il rum in pasticceria viene utilizzato solitamente per preparare bagne alcoliche per pan di spagna e dolci tradizionali come i famosissimi babà. Questa volta invece l’abbiamo aggiunto direttamente all’impasto per realizzare una delizia soffice e profumata, la torta al rum e rosmarino! Chi non ama i dolci liquorosi non deve spaventarsi: l’alcool infatti evapora in cottura rilasciando un aroma amabile, che si abbina perfettamente alla fragranza del rosmarino. Perfetta da gustare con una tazza di tè, la torta al rum e rosmarino stupirà sicuramente i vostri ospiti!


						
						

														INGREDIENTI
							
							                            
                                
    								
    									
    										
    										376
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    376
    					
    					    					    					
    					    Carboidrati
    					    g
    					    50.1
    					
    					    					    					
    					      di cui zuccheri
    					    g
    					    26.5
    					
    					    					    					
    					    Proteine
    					    g
    					    5.8
    					
    					    					    					
    					    Grassi
    					    g
    					    15.4
    					
    					    					    					
    					      di cui saturi
    					    g
    					    1.79
    					
    					    					    					
    					    Fibre
    					    g
    					    1.1
    					
    					    					    					    					
    					    Sodio
    					    mg
    					    192
    					
    					    				
    			
                            
													


						
														
							
														Ingredienti per uno stampo del diametro di 22 cm
							

							
								

																	Farina 00
								
								
								
																	250
									g
																

								

							
								

																	Zucchero
								
								
								
																	200
									g
																

								

							
								

																	Uova
								
								
								(circa 3 medie)
																	170
									g
																

								

							
								

																	Olio di semi di girasole
								
								
								
																	120
									g
																

								

							
								

																	Lievito in polvere per dolci
								
								
								
																	16
									g
																

								

							
								

																	Rosmarino
								
								
								da tritare
																	2
									cucchiaini
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per il rum aromatizzato
							

							
								

																	Rum
								
								
								
																	50
									g
																

								

							
								

																	Rosmarino
								
								
								
																	4
									rametti
																

								

							
														
							
						
														
							
														Per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta al rum e rosmarino, per prima cosa versate il rum in una brocca e aggiungete i rametti di rosmarino 1. Coprite con pellicola e lasciate macerare a temperatura ambiente per almeno una notte 2. Trascorso questo tempo, filtrate il rum per eliminare il rosmarino 3.
									

								

															

																		
																															
											
										
																														
																		Mettete le uova e lo zucchero in una ciotola capiente 4, iniziate a lavorare con le fruste elettriche e aggiungete il sale 5. Quando il composto sarà diventato chiaro e spumoso versate l’olio di semi a filo 6.
									

								

															

																		
																															
											
										
																														
																		Poi unite anche il rum aromatizzato 7. In una ciotola a parte setacciate la farina con il lievito 8. Aggiungete al composto un cucchiaio di polveri per volta mentre continuate a montare con le fruste 9.
									

								

															

																		
																															
											
										
																														
																		In ultimo unite il rosmarino tritato 10 e mescolate per incorporarle in modo omogeneo 11. Imburrate una tortiera del diametro di 22 cm e versate all’interno il composto ottenuto 12, poi cuocete in forno statico preriscaldato a 175° per circa 40 minuti.
									

								

															

																		
																															
											
										
																														
																		Trascorso il tempo di cottura (verificate sempre con uno stecchino), sfornate la torta e lasciatela intiepidire nello stampo 13. Una volta raffreddata, capovolgetela su un piatto da portata e spolverizzate la superficie con lo zucchero a velo 14. La vostra torta al rum e rosmarino è pronta per essere gustata 15!
									

								

							
					    