Difficoltà: Media
Le delizie al caffè sono un dessert al cucchiaio tutto da scoprire. Si inizia dall’invitante strato di crema al caffè e dalle decorazioni in panna che ricoprono il tradizionale zuccotto di pan di spagna.
Affondando di più il cucchiaino, si incontra lo strato di pan di spagna bagnato con uno sciroppo preparato con acqua, zucchero e caffè, per poi imbattersi a sorpresa in un morbido ripieno di crema al caffè. Le mezze sfere di pan di spagna, infatti, vengono scavate durante la preparazione e l’interno viene imbevuto con la bagna, riempito con la crema e richiuso, trasformandosi in un goloso scrigno.
Le delizie al caffè sono un dolce elaborato e artistico, con cui conquisterete in un colpo solo gli amanti del caffè e i patiti per i dolci. Non vi resta che preparare le delizie al caffè e scoprirne la bontà morso dopo morso!


						
						

														INGREDIENTI
							
							                            
                                
    								
    									
    										
    										667
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    667
    					
    					    					    					
    					    Carboidrati
    					    g
    					    102.9
    					
    					    					    					
    					      di cui zuccheri
    					    g
    					    80
    					
    					    					    					
    					    Proteine
    					    g
    					    14.4
    					
    					    					    					
    					    Grassi
    					    g
    					    22
    					
    					    					    					
    					      di cui saturi
    					    g
    					    9.86
    					
    					    					    					
    					    Fibre
    					    g
    					    2.2
    					
    					    					    					
    					    Colesterolo
    					    mg
    					    554
    					
    					    					    					
    					    Sodio
    					    mg
    					    92
    					
    					    				
    			
                            
													


						
														
							
														Ingredienti per 5 delizie al caffè
							

							
								

																	Zucchero
								
								
								
																	150
									g
																

								

							
								

																	Farina 00
								
								
								
																	150
									g
																

								

							
								

																	Albumi
								
								
								
																	150
									g
																

								

							
								

																	Tuorli
								
								
								
																	75
									g
																

								

							
								

																	Chicchi di caffè
								
								
								
																	
									q.b.
																

								

							
								

																	Panna fresca liquida
								
								
								
																	
									q.b.
																

								

							
								

																	Zucchero a velo
								
								
								
																	
									q.b.
																

								

							
														
							
						
														
							
														Per la crema
							

							
								

																	Caffè
								
								
								
																	75
									ml
																

								

							
								

																	Caffè in polvere
								
								
								
																	2
									cucchiaini
																

								

							
								

																	Panna fresca liquida
								
								
								(più qualche cucchiaio)
																	175
									ml
																

								

							
								

																	Zucchero
								
								
								
																	100
									g
																

								

							
								

																	Burro
								
								
								
																	100
									g
																

								

							
								

																	Tuorli
								
								
								
																	6
									
																

								

							
								

																	Gelatina in fogli
								
								
								
																	6
									g
																

								

							
														
							
						
														
							
														Per la bagna
							

							
								

																	Acqua
								
								
								
																	100
									ml
																

								

							
								

																	Zucchero
								
								
								
																	100
									g
																

								

							
								

																	Caffè
								
								
								
																	25
									ml
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la base, iniziate dividendo i tuorli dagli albumi. Ponete gli albumi a temperatura ambiente in una ciotola e montateli con una planetaria o con uno sbattitore elettrico 1. Quando inizieranno a diventare bianchi, aggiungete 75 g di zucchero a pioggia 2 e continuate a montare fino ad ottenere un composto spumoso ed omogeneo 3.
									

								

															

																		
																															
											
										
																														
																		Prendete ora i tuorli e montateli con l’altra metà dello zucchero per almeno 7-8 minuti 4. Quando anche questo composto sarà pronto, unite gli albumi montati con delicatezza per non farli smontare 5. Quindi aggiungete al composto la farina setacciandola 6 e mescolate.
									

								

															

																		
																															
											
										
																														
																		Trasferite il composto in una sac-a-poche e munitevi di uno stampo in silicone con forme a mezza sfera dal diametro di 7-8 cm, quindi riempitelo con l’impasto 7 e infornate in forno statico preriscaldato a 180° per circa 20 minuti 8; se usate un forno ventilato cuocete a 160° per 10 minuti. Una volta cotte, sfornate le mezze sfere, lasciatele intiepidire ed estraetele delicatamente dallo stampo 9. Lasciate raffreddare su una gratella.
									

								

															

																		
																															
											
										
																														
																		Occupatevi ora della crema. Prendete una ciotola, riempitela di acqua fredda e mettete a mollo i fogli di gelatina 10. Dopodichè prendete una pentola e versateci la panna 11 e lo zucchero 12.
									

								

															

																		
																															
											
										
																														
																		Aggiungete il burro 13, i tuorli 14 e fate sciogliere il composto fino a portarlo al bollore 15.
									

								

															

																		
																															
											
										
																														
																		Nel frattempo preparate il caffè. Per ottenere un ottimo caffè, riempite la caldaia della vostra caffettiera con l’acqua fredda facendo ben attenzione a non superare la valvola di sicurezza. Riempite il filtro con il caffè macinato formando una montagnetta che livellerete battendo il filtro sul tavolo con movimenti decisi 16. Chiudete la caffettiera molto stretta, così che il caffè non fuoriesca dai lati mentre sale, e ponetela su una fiamma bassa e costante per ottenere un caffè corposo. Man mano che il caffè sale si formerà una schiumetta densa 17: vi consigliamo di non lasciar gorgogliare troppo a lungo il caffè per mantenere intatta la sua dolcezza e il suo aroma. Il vostro caffè è pronto: prima di utilizzarlo mescolatelo direttamente nella moka con un cucchiaino per rendere il caffè più omogeneo 18.
									

								

															

																		
																															
											
										
																														
																		Togliete dal fuoco la pentola con il composto e versateci il caffè 19 e la gelatina ben strizzata 20. Quindi trasferite la crema in una pirofila bassa e larga, coprite con la pellicola a contatto e lasciate raffreddare in frigo per 2-3 ore 21.
									

								

															

																		
																															
											
										
																														
																		Preparate la bagna. Prendete un pentolino e versateci l’acqua 22, aggiungete poi lo zucchero 23 e il caffè 24. Una volta portato a bollore, spegnete il fuoco e lasciate intiepidire.
									

								

															

																		
																															
											
										
																														
																		Nel frattempo prendete le mezze sfere di pan di spagna che avevate lasciato raffreddare sulla gratella e cavatele al centro della parte piatta 25, mettendo da parte il pezzo tagliato 26. Trasferite le mezze sfere cavate di nuovo nello stampo per comodità e bagnate l’incavo creato con lo sciroppo di caffè preparato in precedenza 27.
									

								

															

																		
																															
											
										
																														
																		Dopodichè tirate fuori dal frigo la crema che avevate lasciato riposare, versatela in un mixer e aggiungeteci 2 cucchiaini di caffè in polvere 28. Mixate il tutto per qualche secondo per amalgamare e trasferite parte della crema in una sac-a-poche. Riempite quindi gli incavi bagnati delle mezze sfere 29 e richiudetele con il pezzo di pan di spagna messo da parte 30. Lasciatele compattare e raffreddare molto bene prima di sformarle nuovamente dallo stampo.
									

								

															

																		
																															
											
										
																														
																		Versate la crema rimasta in una ciotola e allungatela con qualche cucchiaio di panna 31, frullatela con le fruste di una planetaria o uno sbattitore elettrico fino ad ottenere una crema densa e corposa 32. Sformate ora le mezze sfere e posizionatele sulla gratella 33.
									

								

															

																		
																															
											
										
																														
																		Posizionate un vassoio sotto la gratella e iniziate a nappare le mezze sfere facendo scivolare sopra la crema 34. Una volta ricoperte tutte, mettetele in frigo a rassodare per un paio d’ore; nel frattempo potete montare la panna fresca liquida con lo zucchero a velo. Quando le delizie si saranno ben rassodate, trasferitele su un piatto da portata e decoratele con qualche ciuffetto di panna montata a piacere 35. Aggiungete un chicco di caffè 36 e le vostre delizie al caffè sono pronte per essere servite e gustate!
									

								

							
					    