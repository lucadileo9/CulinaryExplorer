Difficoltà: Media
A Carnevale si sa, ogni fritto è concesso! Non si vede l’ora che arrivino quei giorni speciali tra carri maestosi, costumi ma soprattutto tante leccornie dedicate alla festa più scherzosa e golosa dell’anno. Insieme a mascherine e travestimenti, i dolci fritti sono parte integrante della tradizione. Noi abbiamo provato tutte queste delizie: chiacchiere ripiene, cassatelle, castagnole, zeppole, ravioli, tortelli, bugie e per allungare ancora di più la nostra ghiotta lista vi proponiamo un’altra ricetta invitante: le rose di Carnevale. Queste simpatiche frittelle di Carnevale, con un semplice assemblamento della sfoglia assumeranno l’accattivante forma a bocciolo di rosa, così potrete donare un fiore fragrante da gustare che sarà senza dubbio lo scherzo più dolce del Carnevale!


						
						

														INGREDIENTI
							
							                            
                                
    								
    									
    										
    										292
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    292
    					
    					    					    					
    					    Carboidrati
    					    g
    					    45.7
    					
    					    					    					
    					      di cui zuccheri
    					    g
    					    21.2
    					
    					    					    					
    					    Proteine
    					    g
    					    7.1
    					
    					    					    					
    					    Grassi
    					    g
    					    8.9
    					
    					    					    					
    					      di cui saturi
    					    g
    					    3.25
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    93
    					
    					    					    					
    					    Sodio
    					    mg
    					    48
    					
    					    				
    			
                            
													


						
														
							
														Ingredienti per 8 rose
							

							
								

																	Farina 00
								
								
								
																	240
									g
																

								

							
								

																	Zucchero
								
								
								
																	20
									g
																

								

							
								

																	Uova
								
								
								(circa 2 medie)
																	120
									g
																

								

							
								

																	Burro
								
								
								morbido
																	20
									g
																

								

							
								

																	Vino bianco
								
								
								
																	12
									g
																

								

							
								

																	Olio di semi di arachide
								
								
								
																	
									q.b.
																

								

							
								

																	Zucchero a velo
								
								
								
																	
									q.b.
																

								

							
								

																	Ciliegie candite
								
								
								
																	8
									
																

								

							
														
							
						
														
							
														per la crema
							

							
								

																	Latte intero
								
								
								
																	200
									g
																

								

							
								

																	Uova
								
								
								(1 medio)
																	60
									g
																

								

							
								

																	Zucchero
								
								
								
																	40
									g
																

								

							
								

																	Amido di mais (maizena)
								
								
								
																	12
									g
																

								

							
								

																	Scorza di limone
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le rose di Carnevale iniziate dall’impasto: in una ciotola versate la farina, lo zucchero 1 e il burro ammorbidito 2 e sbriciolate il tutto con le mani. Aggiungete le due uova 3 e impastate amalgamando il tutto.
									

								

															

																		
																															
											
										
																														
																		Aggiungete anche il vino bianco 4, continuate a impastare, spostate l’impasto sul piano da lavoro 5 e lavoratelo fin quando non otterrete un impasto liscio e ben amalgamato 6.
									

								

															

																		
																															
											
										
																														
																		Ponete l’impasto in una ciotola, coprite con pellicola trasparente 7 e fatelo riposare per circa 30 minuti a temperatura ambiente. Intanto preparate la crema pasticcera: in una ciotola versate l’uovo, lo zucchero 8 e l'amido di mais 9,
									

								

															

																		
																															
											
										
																														
																		con una frusta manuale amalgamate gli ingredienti 10, poi aromatizzate il composto con la scorza grattugiata di un limone non trattato 11. Ponete il latte a scaldare in un pentolino 12
									

								

															

																		
																															
											
										
																														
																		e quando sarà caldo, versate il latte nella ciotola con il composto appena preparato 13, mescolate il tutto e riportate la crema sul fuoco 14. Continuate a mescolare la crema con una spatola finché non si sarà addensata per bene e trasferitela in una terrina 15,
									

								

															

																		
																															
											
										
																														
																		coprendola con pellicola a contatto 16. Prima dell’utilizzo la crema dovrà risultare molto fredda. Una volta fredda trasferitela in una sacca da pasticcere munita di bocchetta rigata e riponetela in frigo fino a poco prima di farcire le rose. Recuperate l’impasto, infarinate leggermente il piano di lavoro e iniziate a stendere l’impasto con un mattarello 17. Stendete l’impasto, ottenendo una sfoglia di 1 millimetro e mezzo di spessore 18 (si raccomanda di rispettare lo spessore indicato per ottenere un buon risultato).
									

								

															

																		
																															
											
										
																														
																		Coppate la sfoglia ottenuta con tre coppa pasta a forma di fiore rispettivamente di 10 cm, 8,5 cm e 5 cm di diametro 19, ottenendo così 24 fiori 20: 8 fiori da 10 centimetri, 8 da 8,5 centimetri e 8 da 5 centimetri. Iniziate a scaldare l’olio di semi, che dovrà raggiungere una temperatura pari a 140° da misurare con un termometro da cucina. Aiutandovi con un pennellino e pochissima acqua, spennellate la parte centrale del fiore più grande 21,
									

								

															

																		
																															
											
										
																														
																		incollate sopra il fiore della misura media in modo che i petali non coincidano ma siano alternati 22, spennellate di nuovo la parte centrale e incollate il fiore più piccolo, anche in questo caso non fate coincide i petali così da creare un motivo alternato 23. Otterrete così 8 rose composte dai tre fiori di dimensioni diverse. Una volta raggiunta la giusta temperatura, friggete le vostre rose una alla volta, immergendole nell’olio 24
									

								

															

																		
																															
											
										
																														
																		e bloccandone il centro con il manico di un cucchiaio da minestra 25; in questo modo la rosa rimarrà perfettamente in forma. Basterà circa 1 minuto e mezzo a rosa per far sì che risulti dorata al punto giusto, a questo punto scolatela con la schiumarola 26 e adagiatela su un vassoio rivestito con carta assorbente. Fate intiepidire le vostre rose, cospargetele poi con pochissimo zucchero a velo 27,
									

								

															

																		
																															
											
										
																														
																		farcitene il centro con la crema pasticcera 28 e posizionate su ogni rosa una ciliegina candita 29. Servite subito le vostre rose di Carnevale!
									

								

							
					    