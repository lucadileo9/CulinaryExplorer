Difficoltà: Facile
La pasta biscotto è una base morbida, sottile, ariosa ed elastica. Il gusto e la preparazione la rendono simile al pan di Spagna, ma si utilizzano per dar vita a dolci spesso differenti! La pasta biscotto è perfetta per i rotoli dolci, grazie alla sua semplicità si sposa bene con tutto: Nutella o marmellata per una colazione da campioni oppure panna e fragole per un ripieno che non stanca mai e perfetto a tutte le occasioni.
Con la pasta biscotto potrete realizzare anche dolci più complessi come per esempio la torta Dobos o la torta moderna, oppure potrete utilizzarla al posto dei savoiardi nel tiramisù. 
Il procedimento è davvero semplice e veloce... segnate questa ricetta nel vostro taccuino e utilizzatela per creare un dolce sempre nuovo, in base alle vostre esigenze e ai vostri gusti. 


												
						
						

														INGREDIENTI
							
							                            
                                
    								
    									
    										
    										178.6
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    178.6
    					
    					    					    					
    					    Carboidrati
    					    g
    					    30
    					
    					    					    					
    					      di cui zuccheri
    					    g
    					    20
    					
    					    					    					
    					    Proteine
    					    g
    					    6.5
    					
    					    					    					
    					    Grassi
    					    g
    					    3.6
    					
    					    					    					
    					      di cui saturi
    					    g
    					    1.3
    					
    					    					    					
    					    Fibre
    					    g
    					    150.8
    					
    					    					    					
    					    Colesterolo
    					    mg
    					    0.3
    					
    					    					    					
    					    Sodio
    					    mg
    					    29.6
    					
    					    				
    			
                            
													


						
							
														Ingredienti (per una teglia 30x40 cm)
							

							
								

																	Uova
								
								
								(circa 5 medie)
																	245
									g
																

								

							
								

																	Zucchero
								
								
								
																	115
									g
																

								

							
								

																	Farina 00
								
								
								
																	80
									g
																

								

							
								

																	Estratto di vaniglia
								
								
								
																	1
									cucchiaino
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare a pasta biscotto versate nella ciotola della planetaria dotata di fruste le uova e l'estratto di vaniglia 1. Azionate la macchina e lentamente versate anche lo zucchero. Lavorate per circa 10 minuti sino ad ottenere un composto gonfio, chiaro e spumoso 3. 
									

								

															

																		
																																											
											
										
																						
											
										
																						
											
										
																																										
																		Aggiungete la farina setacciandola direttamente in ciotola 4 e mescolate delicatamente con una spatola dal basso verso l'alto per incorporarla, senza fretta con movimenti leggeri 5. Imburrate e rivestite con carta forno una teglia di 30x40 cm. Versate quindi l’impasto nella teglia 6.
									

								

															

																		
																																											
											
										
																						
											
										
																						
											
										
																																										
																		Livellate la superficie con una spatolina 7 e cuocete in forno statico preriscaldato a 220° per 8-10 minuti circa: la superficie dovrà risultare dorata 8. Potete fare la prova dello stecchino prima di sfornare, vi ricordiamo infatti che ogni forno è un mondo a se', per il vostro potrebbero servire più tempo o una temperatura leggermente più bassa. Nel frattempo preparate un foglio di carta forno e sistematelo sul bancone. Non appena sfornerete la pasta biscotto dovrete capovolgerla sul foglio di carta forno pulito 9.
									

								

															

																		
																																											
											
										
																						
											
										
																						
											
										
																																										
																		Lasciatela intiepidire prima di tirar via, molto delicatamente, il foglio di carta forno che era alla base della teglia 10. Poi poggiatelo sopra la pasta biscotto nuovamente e lasciate così fino a completo raffreddamento 11. Solo a quel punto potrete utilizzare la pasta biscotto per farcire e arrotolare come preferite 12!
									

								

							
					    