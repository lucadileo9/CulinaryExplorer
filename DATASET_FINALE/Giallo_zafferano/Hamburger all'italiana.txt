Difficoltà: Facile
C’è a chi piace ascoltare il rumore della pioggia, con le tapparelle mezze abbassate ascoltando De Gregori. C’è chi adora sentire a tutto volume nel suo furgone il reggaeton, mentre consegna pacchi dietro pacchi. E c’è chi come il nostro cuoco Manuel, starebbe ore ed ore a sentire la carne che sfrigola in padella. Non esiste musica migliore per le sue orecchie e preparare questo hamburger all'italiana è stata per lui una gran soddisfazione! Questo panino non ha nulla da invidiare ai burger americani; al posto di cheddar e ketchup abbiamo scelto di utilizzare tutti ingredienti tipici del nostro stivale: un buon hamburger di carne fatto in casa, fettine di saporito caciocavallo, cipolle rosse di Tropea da caramellare e un velo di gentile maionese al basilico, rigorosamente homemade! Con la nostra ricetta dei panini da burger potrete anche decidere di realizzare l'hamburger all'italiana partendo proprio dal pane! Allora cosa state aspettando? Non vi resta che friggere delle patatine, dimenticare le posate e addentare questo fantastico hamburger all'italiana!


						
						

														INGREDIENTI
							
							                            
                                
    								
    									
    										
    										1317
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1317
    					
    					    					    					
    					    Carboidrati
    					    g
    					    92.5
    					
    					    					    					
    					      di cui zuccheri
    					    g
    					    19
    					
    					    					    					
    					    Proteine
    					    g
    					    65.78
    					
    					    					    					
    					    Grassi
    					    g
    					    76.1
    					
    					    					    					
    					      di cui saturi
    					    g
    					    21.15
    					
    					    					    					
    					    Fibre
    					    g
    					    5.7
    					
    					    					    					
    					    Colesterolo
    					    mg
    					    233
    					
    					    					    					
    					    Sodio
    					    mg
    					    1511
    					
    					    				
    			
                            
													


						
														
							
														Ingredienti per 4 hamburger
							

							
								

																	Panini da hamburger
								
								
								
																	4
									
																

								

							
								

																	Manzo
								
								
								spalla tritata
																	800
									g
																

								

							
								

																	Caciocavallo silano
								
								
								
																	130
									g
																

								

							
								

																	Pomodorini secchi sottolio
								
								
								
																	50
									g
																

								

							
								

																	Lattuga
								
								
								
																	
									q.b.
																

								

							
								

																	Burro
								
								
								(per ungere i panini)
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														per le cipolle caramellate
							

							
								

																	Cipolle rosse di Tropea
								
								
								
																	150
									g
																

								

							
								

																	Acqua
								
								
								
																	150
									g
																

								

							
								

																	Zucchero di canna
								
								
								
																	30
									g
																

								

							
														
							
						
														
							
														per la maionese al basilico
							

							
								

																	Tuorli
								
								
								(a temperatura ambiente)
																	1
									
																

								

							
								

																	Succo di limone
								
								
								
																	10
									g
																

								

							
								

																	Scorza di limone
								
								
								
																	1
									
																

								

							
								

																	Basilico
								
								
								
																	
									q.b.
																

								

							
								

																	Olio di semi
								
								
								
																	150
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l'hamburger all'italiana per prima cosa iniziate a realizzare la maionese al basilico, è importante che tutti gli ingredienti siano a temperatura ambiente. Versate il tuorlo in un contenitore dai bordi alti, aggiungete un pizzico di sale e di pepe; unite anche la scorza grattugiata del limone, poi spremetene il succo e aggiungetene 10 gr 3. 
									

								

															

																		
																															
											
										
																														
																		Iniziate a frullare con un mixer ad immersione aggiungendo l'olio di semi a filo 4, fino ad ottenere una maionese cremosa. Aggiungete poi le foglioline di basilico 5 e frullate nuovamente 6. Tenete da parte la vostra maionese al basilico.
									

								

															

																		
																															
											
										
																														
																		Occupatevi delle cipolle caramellate: mondate la cipolla, dividetela a metà 7 e poi a falde 8; trasferitele in un tegame con metà dose di acqua 9
									

								

															

																		
																															
											
										
																														
																		aggiungete lo zucchero di canna 10 e cuocete per qualche minuto 11. Poi unite anche la restante acqua e proseguite la cottura fino a che non sarà evaporata completamente 12. In tutto ci vorranno circa 15 minuti.
									

								

															

																		
																															
											
										
																														
																		Nel frattempo occupatevi di preparare gli hamburger, utilizzando per ciascuno 200 gr di carne: ne otterrete 4. Pressate leggermente con le mani per dare la forma voluta, poi conditeli con sale, pepe e un filo d'olio da entrambi i lati 14. Scaldate bene una casseruola e posizionate i burger, attendete 6 minuti e girateli dall'altro lato 15.
									

								

															

																		
																															
											
										
																														
																		Nel frattempo affettate il caciocavallo 16 e posizionatelo sugli hamburger, poi aggiungete un pò d'acqua 17 che servirà a fare un pò di vapore, coprite con un coperchio 18 e ultimate la cottura per altri 6 minuti,
									

								

															

																		
																															
											
										
																														
																		fino a che il caciocavallo sarà completamente sciolto 19. In questo modo otterrete dei burger al sangue se preferite potete prolungare la cottura per altri 3-4 minuti per una cottura media. Nel frattempo occupatevi anche dei panini, divideteli a metà 20, imburrate le metà per rendere morbido l'interno 21
									

								

															

																		
																															
											
										
																														
																		e tostateli qualche istante su una piastra rovente, con la parte da farcire adagiata sulla piastra 22. Sistemateli poi su un tagliere 23 e posizionate la maionese al basilico sulla base 24.
									

								

															

																		
																															
											
										
																														
																		Aggiungete le foglioline di lattuga precedentemente lavate 25, poi posizionate la polpetta di carne al di sopra 26 e qualche cipolla caramellata 27.
									

								

															

																		
																															
											
										
																														
																		Ultimate con i pomodorini secchi (scolati dal loro olio di conservazione), richiudete il panino 29 e servite i vostri hamburger all'italiana ancora caldi 30! Potete accompagnarli con sfiziose patate fritte!
									

								

							
					    