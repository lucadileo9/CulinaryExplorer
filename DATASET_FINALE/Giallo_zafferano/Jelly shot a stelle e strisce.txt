Difficoltà: Molto facile
Bando ai classici cocktail e fate largo a loro, i jelly shot, il nuovo trend culinario americano per i party più divertenti! Un'originale versione degli shot perchè, come dice il nome stesso, sono realizzati con gelatina alcolica o analcolica... da gustare al cucchiaio! Caratteristiche principali? Coloratissimi! La nostra versione di questo vivace "eat&drink" made USA prevede tre strati: affonderete il cucchiaino nella gelatina al blu curaçao, poi scoprirete la candida panna cotta al centro e per finire una base rossa di gelatina di cranberry! Per rendere questo dessert ancora più evocativo, una decorazione con stelline di zucchero che richiama il motivo della bandiera americana. Vi conquisteremo a colpi di gelatina... cheers!


						
						

														INGREDIENTI
							
							                            
                                
    								
    									
    										
    										139
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    139
    					
    					    					    					
    					    Carboidrati
    					    g
    					    21.3
    					
    					    					    					
    					      di cui zuccheri
    					    g
    					    21.3
    					
    					    					    					
    					    Proteine
    					    g
    					    2
    					
    					    					    					
    					    Grassi
    					    g
    					    4.3
    					
    					    					    					
    					      di cui saturi
    					    g
    					    2.51
    					
    					    					    					    					
    					    Colesterolo
    					    mg
    					    14
    					
    					    					    					
    					    Sodio
    					    mg
    					    29
    					
    					    				
    			
                            
													


						
														
							
														Ingredienti per 6 bicchierini da circa 90 g l'uno: per lo strato rosso
							

							
								

																	Succo di cranberry
								
								
								
																	145
									g
																

								

							
								

																	Sciroppo alla fragola
								
								
								
																	45
									g
																

								

							
								

																	Gelatina in fogli
								
								
								
																	4
									g
																

								

							
														
							
						
														
							
														per lo strato bianco
							

							
								

																	Panna fresca liquida
								
								
								
																	140
									g
																

								

							
								

																	Zucchero
								
								
								
																	40
									g
																

								

							
								

																	Gelatina in fogli
								
								
								
																	2
									g
																

								

							
														
							
						
														
							
														per lo strato blu
							

							
								

																	Blue Curaçao
								
								
								
																	20
									g
																

								

							
								

																	Gassosa
								
								
								
																	140
									g
																

								

							
								

																	Gelatina in fogli
								
								
								
																	4
									g
																

								

							
														
							
						
														
							
														per la decorazione
							

							
								

																	Decorazione alimentare
								
								
								stelline di zucchero
																	36
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il jelly shot a stelle e strisce iniziate mettendo in ammollo per almeno 10 minuti la gelatina in acqua ben fredda, in tre ciotoline diverse 1, rispettivamente serviranno 4 g di gelatina per lo strato rosso, 4 per quello blu e 2 g per quello di panna cotta. Versate poi in un tegame dai bordi alti il succo di cranberry 2 e lo sciroppo di fragola 3.
									

								

															

																		
																															
											
										
																														
																		Scaldate a fuoco dolce ed aggiungete un foglio di gelatina scolata e ben strizzata 4. Mescolate con le fruste a mano per farla sciogliere completamente 5. Quando sarà completamente sciolta, spegnete il fuoco e trasferitela in un imbuto dosatore per versarne circa 30 g in ogni bicchierino 6. Potete utilizzare in alternativa una caraffa dosatrice. Trasferite in frigorifero per almeno 2 ore a rassodare.
									

								

															

																		
																															
											
										
																														
																		Procedete con la preparazione della panna cotta. In un tegame dai bordi alti versate la panna 7 e scaldate a fuoco dolce. Unite lo zucchero 8 e frustate per farlo sciogliere 9.
									

								

															

																		
																															
											
										
																														
																		Unite anche un foglio di gelatina ben scolata e strizzata 10 e sciogliete anche essa fino ad ottenere un composto omogeneo 11. Spegnete il fuoco e lasciate intiepidire la panna cotta. Poi prendete i bicchierini che avevate messo a rassodare in frigorifero e versate circa 30 g di panna cotta in ciascuno, aiutandovi con l'imbuto dosatore 12. Trasferite nuovamente i bicchierini in frigorifero per far rassodare. Ci vorranno circa 2 ore.
									

								

															

																		
																															
											
										
																														
																		Infine preparate l'ultimo strato di gelatina blu. Versate in un tegame la gassosa 13 ed il blu curaçao 14. Scaldate a fuoco dolce. Prendete l'ultimo foglio di gelatina ammollato, strizzatelo accuratamente 15
									

								

															

																		
																															
											
										
																														
																		e unitelo nel tegame 16.  Con le fruste a mano, sciogliete la gelatina completamente, poi spegnete il fuoco. A questo punto rasferite il composto nell'imbuto dosatore 17 e versatene 30 g in ciascun bicchierino, oramai rassodato, per realizzare l'ultimo strato 18. Mette nuovamente in frigo a rassodare per almeno 2 ore.
									

								

															

																		
																															
											
										
																														
																		Trascorso il tempo di rassodamento in frigo, avrete ottenuto i vostri bicchierini jelly shot a stelle strisce. Potete decorarli con 6 stelline di zucchero ciascuno per richiamare il disegno della bandiera americana: prendete le stelline con le pinzette da cucina ed adagiatele delicatamente sopra allo strato blu di gelatina. Ora servite i jelly shot a stelle e strisce e… have fun!
									

								

							
					    