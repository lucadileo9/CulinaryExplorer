Difficoltà: Facile
Non c’è niente da fare, i vostri bambini non vogliono saperne di mangiare le melanzane? Provate con le pizzette di melanzane, simpatiche e accattivanti, sono perfette da proporre ai vostri bimbi! La loro forma ricorda le classiche pizzette da buffet e resistere sarà davvero difficile! Questo vivace e colorato antipasto è anche adatto a chi ha scelto un regime alimentare vegetariano perché gli ingredienti protagonisti sono soltanto melanzane, pomodoro e formaggio.
La ricetta delle pizzette di melanzane è leggera e stuzzicante, pensata per i più piccoli ma che incontrerà anche il gusto dei grandi! Non dovrete far altro che provare e quando sarete soddisfatti fate spazio alle pizzette di zucchine!


												
						
						

														INGREDIENTI
							
													


						
							
														Ingredienti per 20 pizzette
							

							
								

																	Melanzane
								
								
								lunghe
																	350
									g
																

								

							
								

																	Passata di pomodoro
								
								
								
																	100
									g
																

								

							
								

																	Mozzarella
								
								
								
																	80
									g
																

								

							
								

																	Origano
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
								

																	Sale
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le pizzette di melanzane iniziate pulendo queste ultime e tagliandole a rondelle di circa 1 cm 1. Man mano sistematele su una leccarda con un foglio di carta forno 2 quindi condite con olio, sale e pepe 3. Infornate per 15 minuti in forno ventilato già caldo a 190°.
									

								

															

																		
																															
											
										
																														
																		Nel frattempo affettate la mozzarella 4 e lasciatela scolare 5. Condite la passata di pomodoro con olio e sale 6.
									

								

															

																		
																															
											
										
																														
																		Mescolate 7 e quando le melanzane saranno precotte conditele lasciando un po' di spazio dai bordi 8. Strappate con le mani la mozzarella sulla superficie dei dischetti conditi 9.
									

								

															

																		
																															
											
										
																														
																		Infornate per altri 7 minuti 10. Guarnite le pizzette di melanzane con un filo d'olio 11, dell'origano e qualche foglia di basilico 12.
									

								

							
					    