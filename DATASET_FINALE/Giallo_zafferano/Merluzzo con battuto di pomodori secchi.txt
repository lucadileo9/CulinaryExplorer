Difficoltà: Molto facile
Se amate i piatti semplici ma ricchi di sapore questa ricetta vi delizierà! Il merluzzo con battuto di pomodori secchi è un secondo di pesce genuino che si ispira alla cucina mediterranea, caratterizzata da un uso sapiente ed equilibrato di pochi, gustosi elementi. Per realizzare questo piatto, infatti, avrete bisogno di tre soli ingredienti: le parti più pregiate del merluzzo, pomodori secchi sott’olio e cipolla rossa di Tropea, che conferisce un’inaspettata nota croccante e crea una delicata armonia di sapori e consistenze. Quando gli ospiti incalzano e il tempo scarseggia, non fatevi cogliere impreparati… il merluzzo con battuto di pomodori secchi è la soluzione ideale per fare bella figura, con gusto e semplicità!


												
						
						

														INGREDIENTI
							
							                            
                                
    								
    									
    										
    										252
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    252
    					
    					    					    					
    					    Carboidrati
    					    g
    					    10
    					
    					    					    					
    					      di cui zuccheri
    					    g
    					    10
    					
    					    					    					
    					    Proteine
    					    g
    					    28
    					
    					    					    					
    					    Grassi
    					    g
    					    11.1
    					
    					    					    					
    					      di cui saturi
    					    g
    					    1.59
    					
    					    					    					
    					    Fibre
    					    g
    					    3
    					
    					    					    					
    					    Colesterolo
    					    mg
    					    75
    					
    					    					    					
    					    Sodio
    					    mg
    					    227
    					
    					    				
    			
                            
													


						
							
							

							
								

																	Merluzzo
								
								
								
																	300
									g
																

								

							
								

																	Cipolle rosse di Tropea
								
								
								
																	100
									g
																

								

							
								

																	Pomodori secchi sott'olio
								
								
								
																	80
									g
																

								

							
								

																	Olio extravergine d'oliva
								
								
								
																	10
									g
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il merluzzo con battuto di pomodori secchi, iniziate a pulire la cipolla di Tropea: eliminate le estremità 1 e il rivestimento esterno della cipolla, poi tagliatela a metà 2 e infine a fettine molto sottili 3.
									

								

															

																		
																															
											
										
																														
																		Trasferite le fettine di cipolla in una ciotola con acqua e ghiaccio, in questo modo manterrà intatta la sua croccantezza 4. Prendete i pomodori sott’olio, scolateli e tagliateli a pezzetti 5, poi tritateli finemente con il coltello fino a ottenere una purea 6.
									

								

															

																		
																															
											
										
																														
																		Ora versate l’olio in una padella antiaderente e scaldatelo a fuoco medio-alto, poi abbassate leggermente la fiamma e aggiungete il merluzzo 7: cuocete per circa 6 minuti senza girarlo, ruotando la padella in modo da distribuire bene l’olio ed evitare che i pezzi si attacchino al fondo 8. Trascorso questo tempo, girate delicatamente il merluzzo con una spatola e lasciatelo cuocere per altri 6 minuti sempre a fuoco medio 9. Nel frattempo scolate la cipolla rossa e asciugatela con della carta da cucina.
									

								

															

																		
																															
											
										
																														
																		Una volta cotto, trasferite il merluzzo nei piatti adagiandolo sopra una base di pomodori secchi tritati, poi aggiungete qualche fettina di cipolla cruda, una spolverata di pepe nero 10 e un filo di olio a crudo 11: il vostro merluzzo con battuto di pomodori secchi è pronto per essere servito 12!
									

								

							
					    