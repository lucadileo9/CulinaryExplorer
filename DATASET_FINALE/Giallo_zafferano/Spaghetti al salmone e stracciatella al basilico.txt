Difficoltà: Facile
Se siete alla ricerca di un primo piatto veloce e super gustoso vi consigliamo di provare questa ricetta. Gli spaghetti al salmone e stracciatella al basilico sono davvero facilissimi... in pochi minuti otterrete una pasta cremosa e profumata, perfetta da preparare per tutte le occasioni! Grazie ad una cottura veloce in padella, i cubetti di salmone rimarranno tenerissimi, mentre la nostra crema di stracciatella avvolgerà gli spaghetti alla perfezione. E per ottenere una cremosità unica vi mostriamo un trucchetto: basterà terminare la cottura della pasta in padella! Il profumo di basilico invaderà la vostra cucina e stuzzicherà le vostre papille gustative! Preparate anche voi questi spaghetti per una cena dell'ultimo minuto! 

Ecco altre ricette con il salmone:


												
						
						

														INGREDIENTI
							
													


						
							
							

							
								

																	Spaghetti
								
								
								
																	320
									g
																

								

							
								

																	Salmone
								
								
								
																	500
									g
																

								

							
								

																	Stracciatella
								
								
								di burrata
																	200
									g
																

								

							
								

																	Basilico
								
								
								
																	20
									g
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Aglio
								
								
								
																	1
									spicchio
																

								

							
								

																	Pepe nero
								
								
								
																	
									q.b.
																

								

							
								

																	Scorza di limone
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare gli spaghetti con salmone e stracciatella al basilico partite proprio dal salmone. Privatelo della pelle 1 e tagliatelo a cubetti di 2 cm 2. Prendete ora le foglie di basilico e separatele dai gambi 3. Mettete sul fuoco una pentola che servirà per la cottura della pasta.
									

								

															

																		
																																											
											
										
																						
											
										
																						
											
										
																																										
																		In una padella capiente scaldate un filo d'olio insieme ad uno spicchio d'aglio e ai gambi del basilico 4. Lasciate insaporire e aggiungete i cubetti di salmone 5. Aggiungete sale e pepe 6 e cuocete a fiamma alta per 4 minuti. Intanto grattate la scorza del limone e spremetene il succo.
									

								

															

																		
																																											
											
										
																						
											
										
																						
											
										
																																										
																		Quando sarà ben rosolato sfumate il salmone con il succo di limone 7 e cuocete ancora 1-2 minuti. Trasferite i cubetti di salmone in un piatto, scolandoli dal grasso di cottura e tenendo da parte la padella, che servirà successivamente per saltare la pasta e copriteli con un piatto per non farli seccare. Tuffate gli spaghetti nell'acqua che avrà raggiunto il bollore 9 e cuoceteli per la metà del loro tempo di cottura.
									

								

															

																		
																																											
											
										
																						
											
										
																						
											
										
																																										
																		Intanto in un contenitore dai bordi alti versate la stracciatella, il basilico e un cucchiaio d'olio 10. Frullate il tutto sino ad ottenere una crema liscia 11. Trascorsi i 5 minuti scolate la pasta (senza buttare l'acqua di cottura) e trasferitela nella padella dove avevate cotto il salmone. Proseguite la cottura della pasta aggiungendo 1 mestolo di acqua di cottura al bisogno 12. In questo modo si formerà una deliziosa crema.
									

								

															

																		
																																											
											
										
																						
											
										
																						
											
										
																																										
																		Unite la crema di stracciatella e basilico 13 e saltate il tutto. Aggiungete i cubetti di salmone 14 e la scorza di limone 15.
									

								

															

																		
																																											
											
										
																						
											
										
																						
											
										
																																										
																		Aggiungete anche una grattata di pepe nero 16 e saltate bene la pasta 17 prima di servirla 18.
									

								

							
					    