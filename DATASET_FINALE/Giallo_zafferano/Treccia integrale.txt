Difficoltà: Difficile
La treccia integrale è un tipo di pane molto bello da vedere, ma altrettanto buono e profumato. La particolarità di questa treccia consiste nel fatto che viene realizzata con diversi tipi di farine (integrale, manitoba e farro) cui vengono aggiunti gherigli di noci e  semi misti. Questo pane, fragrante e morbido, è caratterizzato da una bellissima alveolatura e viene preparato realizzando tre capi di pasta lievitata che vengono uniti e sovrapposti, fino a creare la classica forma intrecciata. Portate in tavola la treccia integrale e troverete il perfetto accompagnamento per le vostre portate!

Scoprite anche il nostro pane al farro!


												
						
						

														INGREDIENTI
							
							                            
                                
    								
    									
    										
    										213
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    213
    					
    					    					    					
    					    Carboidrati
    					    g
    					    36
    					
    					    					    					
    					      di cui zuccheri
    					    g
    					    1.2
    					
    					    					    					
    					    Proteine
    					    g
    					    7.6
    					
    					    					    					
    					    Grassi
    					    g
    					    4.3
    					
    					    					    					
    					      di cui saturi
    					    g
    					    0.47
    					
    					    					    					
    					    Fibre
    					    g
    					    3.6
    					
    					    					    					    					
    					    Sodio
    					    mg
    					    498
    					
    					    				
    			
                            
													


						
							
														Ingredienti per l'impasto
							

							
								

																	Farina Manitoba
								
								
								
																	250
									g
																

								

							
								

																	Farina integrale
								
								
								
																	100
									g
																

								

							
								

																	Farina di farro integrale
								
								
								
																	50
									g
																

								

							
								

																	Acqua
								
								
								(tiepida)
																	320
									ml
																

								

							
								

																	Sale fino
								
								
								
																	10
									g
																

								

							
								

																	Lievito di birra secco
								
								
								
																	4
									g
																

								

							
								

																	Gherigli di noci
								
								
								
																	30
									g
																

								

							
								

																	Semi di zucca
								
								
								decorticati
																	1
									cucchiaino
																

								

							
								

																	Semi di papavero
								
								
								
																	1
									cucchiaino
																

								

							
								

																	Semi di girasole
								
								
								
																	1
									cucchiaino
																

								

							
								

																	Semi di sesamo
								
								
								
																	1
									cucchiaino
																

								

							
								

																	Semi di sesamo nero
								
								
								
																	1
									cucchiaino
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la treccia integrale setacciate in una ciotola capiente la farina manitoba, la farina integrale e quella di farro 1; aggiungete il lievito di birra secco 2 e mescolate con le fruste. Potete usare anche il lievito di birra fresco: in questo caso la dose da utilizzare è 12 g. Versate il sale nell'acqua tiepida 3
									

								

															

																		
																															
											
										
																														
																		E versate a filo l'acqua salata nell'impasto 4, raccogliendo bene tutti gli ingredienti con le mani. Impastate molto velocemente (l'impasto risulterà molto morbido e appiccicoso; potete trasferirlo su un piano di lavoro e maneggiarlo con un tarocco, ungendo con poco olio se necessario) 5, dopodiché formate una palla e coprite il composto che avete ottenuto con della pellicola trasparente 6, lasciandolo lievitare per almeno 1 ora in forno spento ma con luce accesa per creare un ambiente tiepido.
									

								

															

																		
																															
											
										
																														
																		Dopo la prima ora, l’impasto si sarà gonfiato e avrà raddoppiato il volume 7. A questo punto fate delle pieghe per dare la giusta spinta alla lievitazione, alzando delicatamente i lembi esterni e riportandoli verso il centro 8; ripetete questa operazione 8 volte per tutta la circonferenza dell'impasto, quindi giratelo e formate una pallina. Coprite nuovamente con la pellicola trasparente, lasciando riposare ancora per 1 ora sempre in forno spento con luce accesa. Nel frattempo con un coltello tritate grossolanamente le noci che serviranno per arricchire l’impasto 9.
									

								

															

																		
																															
											
										
																														
																		Riprendete l'impasto (che nel frattempo sarà lievitato) 10; ungete con dell'olio il piano di lavoro e rovesciateci l'impasto 11; fate ancora delle pieghe per renderlo più elastico, dopodichè con un tarocco dividetelo in 3 parti uguali da 230 gr ciascuna 12, per formare la treccia.
									

								

															

																		
																															
											
										
																														
																		A questo punto appiattite un pezzo alla volta in una forma rettangolare della lunghezza di 40 cm 13. Cospargete con una manciata di noci tritate  e semi misti 14, (tenetene da parte un po' per cospargere la treccia prima di infornarla); con le mani arrotolate delicatamente ogni parte su se stessa dalla parte più lunga per creare un filoncino 15, chiudendone bene le due estremità.
									

								

															

																		
																															
											
										
																														
																		Una volta ottenuti 3 filoncini, unite i tre capi di pasta lievitata ad una delle estremità 16 e poi intrecciateli tra loro sovrapponendo un filoncino sull’altro 17; quindi sigillate bene i capi della treccia 18.
									

								

															

																		
																															
											
										
																														
																		Trasferite la treccia che avete ottenunto su una leccarda foderata di carta forno e copritela con la pellicola trasparente, lasciando lievitare in forno spento ma con luce accesa ancora per 1 ora 19. Dopo un'ora ponete una ciotola di terracotta (o di un altro materiale adatto alla cottura in forno) piena d’acqua sul fondo del forno in modo da creare un ambiente umido che aiuterà la cottura del pane. Cospargete con gli ultimi semini che avevate messo da parte e fate cuocere in forno statico preriscaldato a 250° per 20 minuti (in forno ventilato a 230° per 15 minuti). A questo punto togliete la ciotola d'acqua e abbassate la temperatura a 180°, lasciando cuocere per altri 40 minuti (in forno ventilato a 160° per 30 minuti). Una volta cotta 20, sfornate e fate raffreddare la treccia integrale su una gratella, quindi servite 21.
									

								

							
					    