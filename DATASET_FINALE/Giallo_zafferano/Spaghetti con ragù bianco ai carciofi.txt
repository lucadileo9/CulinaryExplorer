Difficoltà: Facile
Gli spaghetti con ragù bianco ai carciofi sono un primo piatto ricco e saporito, adatto per essere il protagonista di una tavola conviviale!
La pasta è condita con un gustoso ragù di carni miste, noi abbiamo usato salsiccia sgranata e trita di vitello cotta in padella con vino bianco e brodo, arricchito con teneri carciofi tagliati finemente, che ben si abbinano alla carne.
Il ragù bianco ai carciofi viene insaporito con abbondante pepe nero e rametti di timo.
Gli spaghetti con ragù bianco ai carciofi sono un piatto sostanzioso: serviteli insieme ad un antipastino leggero seguito da un dolce come fine pasto.
Ecco il segreto per un pranzo perfetto!


												
						
						

														INGREDIENTI
							
							                            
                                
    								
    									
    										
    										673
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    673
    					
    					    					    					
    					    Carboidrati
    					    g
    					    69.2
    					
    					    					    					
    					      di cui zuccheri
    					    g
    					    4.5
    					
    					    					    					
    					    Proteine
    					    g
    					    32.7
    					
    					    					    					
    					    Grassi
    					    g
    					    28.45
    					
    					    					    					
    					      di cui saturi
    					    g
    					    10.86
    					
    					    					    					
    					    Fibre
    					    g
    					    7.1
    					
    					    					    					
    					    Colesterolo
    					    mg
    					    69
    					
    					    					    					
    					    Sodio
    					    mg
    					    1043
    					
    					    				
    			
                            
													


						
							
							

							
								

																	Spaghetti
								
								
								
																	320
									g
																

								

							
								

																	Carciofi
								
								
								
																	450
									g
																

								

							
								

																	Salsiccia
								
								
								
																	250
									g
																

								

							
								

																	Vitello
								
								
								macinato
																	250
									g
																

								

							
								

																	Vino bianco secco
								
								
								
																	60
									ml
																

								

							
								

																	Timo
								
								
								
																	6
									rametti
																

								

							
								

																	Aglio
								
								
								
																	1
									spicchio
																

								

							
								

																	Brodo vegetale
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti con ragù bianco ai carciofi, iniziate dalla pulizia dei carciofi, eliminando le foglie più esterne e ricavando solo il cuore. Ricordatevi di tenere sempre i carciofi in acqua acidulata con il limone durante le operazioni di pulizia, per evitare che anneriscano 1. Una volta puliti all'esterno, dividete i cuori a metà 2 ed eliminate la parte secca e pelosa, la barba del carciofo 3.
									

								

															

																		
																															
											
										
																														
																		Tagliate sia i gambi che il carciofo a fettine sottili 4 e metteteli in acqua e limone per non farli annerire 5. Prendete la salsiccia e, con un coltellino, incidete la pelle 6, eliminatela e
									

								

															

																		
																															
											
										
																														
																		sgranate la salsiccia per bene in una ciotola 7. Aggiungete alla salsiccia anche la carne trita di vitello 8 e amalgamate le due carni con una forchetta. In una padella antiaderente, aggiungete l’olio e uno spicchio d’aglio schiacciato 9
									

								

															

																		
																															
											
										
																														
																		e, dopo che l'aglio sarà imbiondito, aggiungete la carne 10 e cuocete per 15 minuti a fuoco medio, rimestando di tanto in tanto con un cucchiaio di legno per rendere omogenea la cottura 11. Sfumate con il vino bianco 12 e lasciate evaporare il vino.
									

								

															

																		
																															
											
										
																														
																		Scolate i carciofi 13 e aggiungeteli al ragù in padella 14. Fate cuocere sempre a fuoco medio per 15-20 minuti , fino a quando i carciofi non si saranno ammorbiditi; salate e pepate 15;
									

								

															

																		
																															
											
										
																														
																		aromatizzate il tutto con il timo 16 e continuate a cuocere il ragù per altri 10-15 minuti aggiungendo un paio di mestoli di brodo 17, quando la preparazione si asciugherà troppo. Il ragù bianco dovrà essere ben cotto, e i carciofi risultare teneri 18.
									

								

															

																		
																															
											
										
																														
																		Intanto cuocete gli spaghetti in abbondante acqua bollente salata 20. Quando saranno al dente, scolateli ed aggiungeteli al ragù direttamente in pentola 20; amalgamate il tutto facendo attenzione, nel girare, di non rompere i carciofi. Per rendere il sugo più corposo, aggiungete un altro mestolo di brodo e fate saltare la pasta in padella per un paio di minuti: ecco pronti i vostri spaghetti al ragù bianco con i carciofi 21. Buon appetito!
									

								

							
					    