Difficoltà: Molto facile
Il pesto alla genovese è uno dei condimenti estivi più amati, nato per condire la pasta ma perfetto anche per insaporire delle bruschette o come stuzzicante farcitura di soffici trecce di pane. La sua preparazione tradizionale prevede rigorosamente il pestello e il mortaio e i suoi semplici e genuini ingredienti sono imprescindibili. Ma per questa ricetta ci siamo concessi uno strappo alle regole e abbiamo realizzato un pesto senza aglio, facile e subito pronto. Un salsa cremosa che prende forma nel mixer dopo pochi giri di lame. Approfittate della stagione estiva per profumare la vostra tavola con questo condimento colorato e aromatico, perfetto per una gustosa pasta fredda!


												
						
						

														INGREDIENTI
							
							                            
                                
    								
    									
    										
    										187.7
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    187.7
    					
    					    					    					
    					    Carboidrati
    					    g
    					    0.4
    					
    					    					    					
    					      di cui zuccheri
    					    g
    					    0.4
    					
    					    					    					
    					    Proteine
    					    g
    					    2.5
    					
    					    					    					
    					    Grassi
    					    g
    					    19.5
    					
    					    					    					
    					      di cui saturi
    					    g
    					    3.4
    					
    					    					    					
    					    Fibre
    					    g
    					    3.6
    					
    					    					    					
    					    Colesterolo
    					    mg
    					    0.5
    					
    					    					    					
    					    Sodio
    					    mg
    					    112.7
    					
    					    				
    			
                            
													


						
							
														Ingredienti per un vasetto da 300 g
							

							
								

																	Basilico
								
								
								
																	60
									g
																

								

							
								

																	Pinoli
								
								
								
																	40
									g
																

								

							
								

																	Pecorino
								
								
								da grattugiare
																	20
									g
																

								

							
								

																	Olio extravergine d'oliva
								
								
								
																	180
									g
																

								

							
								

																	Sale fino
								
								
								
																	
									q.b.
																

								

							
								

																	Parmigiano Reggiano DOP
								
								
								da grattugiare
																	20
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il pesto senza aglio per prima cosa lavate e asciugate bene le foglie di basilico (potete anche solo pulirle con un panno asciutto per evitare che si sciupino o si ossidino), quindi trasferitele in un bicchiere alto e aggiungete i pinoli 1, il Parmigiano e il Pecorino grattugiati 2. Versate anche l’olio di oliva 3 e un pizzico di sale.
									

								

															

																		
																															
											
										
																														
																		Frullate il composto con il mixer a immersione 4 fino a quando non otterrete una salsa omogenea e fluida 5. Il pesto senza aglio è già pronto per essere utilizzato nelle vostre preparazioni 6.
									

								

							
					    