Difficoltà: Media
Il babà salato è la versione sfiziosa di uno dei dolci più amati e diffusi al mondo. Si tratta di una preparazione ideale come aperitivo saporito o da presentare ad un pranzo con i vostri amici! Alto, gustoso e soffice questo babà salato non è solo una goduria gastronomica, ma è anche molto colorato, grazie al ricco ripieno: olive di Gaeta e golosi dadini di prosciutto cotto, salame, provola e fontina. Ma potrete anche decidere di aggiungere salsiccia e friarielli, pomodorini secchi a pezzetti oppure, per un gusto più deciso, del salame piccante. E per rendere il babà salato ancora più invitante e originale, che ne dite di servirlo preparando questa squisita crema allo zabaione salata?


						
						

														INGREDIENTI
							
													


						
														
							
														Ingredienti per il lievitino
							

							
								

																	Farina Manitoba
								
								
								
																	160
									g
																

								

							
								

																	Latte intero
								
								
								
																	120
									ml
																

								

							
								

																	Lievito di birra secco
								
								
								
																	4
									g
																

								

							
														
							
						
														
							
														Per il baba' salato (per uno stampo da 22-24 cm di diametro)
							

							
								

																	Farina Manitoba
								
								
								
																	400
									g
																

								

							
								

																	Burro
								
								
								ammorbidito
																	150
									g
																

								

							
								

																	Panna fresca liquida
								
								
								
																	100
									ml
																

								

							
								

																	Uova
								
								
								(circa 8)
																	400
									g
																

								

							
								

																	Prosciutto cotto
								
								
								a dadini
																	150
									g
																

								

							
								

																	Salame
								
								
								a dadini
																	150
									g
																

								

							
								

																	Provola
								
								
								a dadini
																	150
									g
																

								

							
								

																	Olive di Gaeta
								
								
								denocciolate
																	80
									g
																

								

							
								

																	Fontina
								
								
								
																	100
									g
																

								

							
								

																	Pecorino
								
								
								da grattugiare
																	40
									g
																

								

							
								

																	Sale fino
								
								
								
																	10
									g
																

								

							
								

																	Zucchero
								
								
								
																	10
									g
																

								

							
								

																	Rosmarino
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Origano
								
								
								
																	
									q.b.
																

								

							
								

																	Erba cipollina
								
								
								
																	
									q.b.
																

								

							
														
							
						
														
							
														Per imburrare lo stampo
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il babà salato iniziate dal lievitino: in una ciotolina versate il latte tiepido e aggiungete il lievito di birra disidratato (o in alternativa 12 g di lievito di birra fresco) 1. Mescolate per farlo sciogliere completamente. In una planetaria versate la farina (Manitoba o 0) precedentemente setacciata e aggiungete il latte in cui avete sciolto il lievito di birra 2; impastate con le mani nella ciotola, poi trasferite l'impasto per su un ripiano leggermente infarinato per lavorarlo pochi istanti: dovrete dare la forma di una pallina e l'impasto dovrà risultare molto morbido e liscio. Ponetelo nella ciotola 3 e coprite con pellicola trasparente; fatelo lievitare per circa 2 ore a forno spento con luce accesa perchè raddoppi di volume. Intanto potete dedicarvi al ripieno e ridurre a dadini il salame, il prosciutto cotto, la fontina e la provola. Potete anche tritare le erbe aromatiche e denocciolare le olive di Gaeta.
									

								

															

																		
																															
											
										
																														
																		Passate le 2 ore, riprendete il lievitino e ponetelo nella ciotola di una planetaria; versate la panna fresca liquida a filo 4 e 4 uova intere o sbattute (potete sbatterle prima di aggiungerle all'impasto per pesarle più facilmente). Poi unite la farina setacciata (Manitoba o 0), poco alla volta 5, a mano a mano che fate andare la planetaria. Una volta che la farina sarà stata incorporata, potete montare il gancio a spirale 6.
									

								

															

																		
																															
											
										
																														
																		Quindi unite all'impasto lo zucchero e il formaggio pecorino grattugiato. A questo punto fate andare il gancio: l'impasto dovrà essere lavorato fino a quando si arrotolerà attorno al gancio. Quindi potete aggiungere il burro ammorbidito a piccoli pezzetti 7, incorporandone uno alla volta aspettando che si assorba il precedente prima di aggiungere il successivo. Poi versate anche il sale 8, quindi le altre 4 uova a temperatura ambiente, una alla volta (o poco alla volta se le avete sbattute) 9 e continuate a lavorare l'impasto per incorporarle.
									

								

															

																		
																															
											
										
																														
																		Dovrete ottenere un impasto molto morbido ed elastico 10. Potete fermare la planetaria e aggiungere il ripieno: le olive di Gaeta 11, le erbe aromatiche 12,
									

								

															

																		
																															
											
										
																														
																		i formaggi a dadini 13, il prosciutto cotto e il salame 14. Azionate nuovamente la planetaria per mescolare gli ingredienti in maniera omogenea all'impasto 15.
									

								

															

																		
																															
											
										
																														
																		Ora che l'impasto è pronto 16, potete imburrare uno stampo per savarin da 22-24 cm di diametro e versare il composto all'interno, per farlo lievitare ancora un'ora a forno spento con luce accesa 17. Passato il tempo necessario potete cuocere il babà salato in forno statico preriscaldato a 180° per un'ora circa (se forno ventilato a 160° per 50-55 minuti). Poi sfornate il vostro babà salato 18 e quando sarà freddo, capovolgetelo e sfornatelo su una gratella. Potete accompagnare il babà salato con una crema allo zabaione salata che potete trovare cliccando qui: zabaione salato.
									

								

							
					    