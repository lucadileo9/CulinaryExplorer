Difficoltà: Facile
La confettura di albicocche è un grande classico delle conserve: facile da preparare e gustosissima; è sicuramente una delle confetture fatte in casa più amate e spalmate sulle fette di pane tostato fumanti, la mattina per colazione. Se pur i tempi e i ritmi della vita moderna non ci consentono più di preparare prodotti fatti in casa come si faceva un tempo, per la confettura di albicocche si può fare un'eccezione, perché questa è la regina delle confetture e vi farà compagnia durante tutto l'inverno, per preparare tante buonissime crostate! Approfittate della stagione estiva per procuravi delle albicocche fresche e mature, e dedicate un po’ di tempo a questa semplice preparazione che vi permetterà di arricchire la dispensa con tante buonissime scorte invernali!
Le ricette con la confettura di albicocche sono davvero tante, ad esempio potete usarla per farcire la famosa sacher torte, la torta versata o i tradizionali gobeletti.


												
						
						

														INGREDIENTI
							
													


						
							
														Ingredienti per circa 900 g di confettura
							

							
								

																	Albicocche
								
								
								
																	1
									kg
																

								

							
								

																	Zucchero
								
								
								
																	250
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la confettura di albicocche, partite dalla scelta delle albicocche: scegliete frutti maturi e senza macchie. Lavate per bene le albicocche e asciugatele utilizzando un canovaccio 1. Tagliatele a metà, senza sbucciarle 2 ed eliminate il nocciolo 3.
									

								

															

																		
																																											
											
										
																						
											
										
																						
											
										
																																										
																		Tagliatele a spicchi 4 e man mano mettete le albicocche tagliate in una ciotola capiente; aggiungete lo zucchero 5 e mescolate 6.
									

								

															

																		
																																											
											
										
																						
											
										
																						
											
										
																																										
																		Coprite la ciotola con la pellicola trasparente 7 e lasciate macerare per circa 4 ore in un luogo fresco. Trascorso il tempo di riposo, versate il tutto in una pentola 8 e portate ad ebollizione mescolando di tanto in tanto 9.
									

								

															

																		
																																											
											
										
																						
											
										
																						
											
										
																																										
																		Mentre la confettura cuoce, potete dedicarvi alla sanificazione dei barattoli e dei tappi, come indicato dalle linee guida del Ministero della Salute riportate in fondo alla ricetta. Di tanto in tanto controllate sempre lo stato di cottura della confettura. La frutta inizierà a sfaldarsi 10 e durante la cottura potrebbe rendersi necessario schiumare la confettura, soprattutto se la buccia delle albicocche presenta qualche piccola macchia. Dopo 30 minuti dal bollore la vostra confettura di albicocche dovrebbe essere pronta 11: prelevate un po’ di composto con un cucchiaino e lasciatene cadere una goccia su un piatto che deve restare compatta, questa è la prova che la vostra confettura è pronta 12. Se la goccia scivola via e non risulta compatta, proseguite la cottura per il tempo necessario mescolando frequentemente.
									

								

															

																		
																																											
											
										
																						
											
										
																						
											
										
																																										
																		Una volta pronta, potete invasare la confettura ancora calda nei barattoli che avete sanificato: riempite i vasetti con un mestolo, se preferite potete utilizzare anche un imbuto per confetture 13, avendo cura di lasciare almeno 1 centimetro di spazio dal bordo del barattolo. Avvitate bene i tappi, ma senza stringere troppo, capovolgeteli 15 e lasciate raffreddare. Con il calore della confettura si creerà il sottovuoto, che permetterà di conservare il prodotto a lungo. Una volta che i barattoli si saranno raffreddati, riportateli in posizione verticale 14 e verificate se il sottovuoto è avvenuto correttamente: potete premere al centro del tappo e, se non sentirete il classico "click-clack", il sottovuoto sarà avvenuto. La vostra confettura di albicocche è pronta per essere gustata!
									

								

							
					    