Difficoltà: Facile
L'angelica è una ricetta che nasce dolce, una treccia di panbrioche arricchita da gocce di cioccolato o uvetta e arancia candita. Ma dopo esserci innamorati della versione salata alla birra e alle zucchine, oggi ve ne proponiamo un'altra velocissima da realizzare per l'aperitivo! Le mini angeliche salate si realizzano con la pasta sfoglia ed hanno un ripieno vegetariano a base di zucca e verza... e se non siete in inverno e queste verdure non sono di stagione non preoccupatevi, le mini angeliche salate si prestano a tantissimi ripieni, non dovrete fare altro che scegliere il vostro preferito! 


												
						
						

														INGREDIENTI
							
													


						
							
														Ingredienti per 11 mini angeliche
							

							
								

																	Pasta Sfoglia
								
								
								(2 rotoli rettangolari)
																	460
									g
																

								

							
								

																	Zucca delica
								
								
								
																	300
									g
																

								

							
								

																	Verza
								
								
								
																	200
									g
																

								

							
								

																	Grana Padano DOP
								
								
								
																	20
									g
																

								

							
								

																	Finocchietto selvatico
								
								
								
																	1
									rametto
																

								

							
								

																	Curcuma in polvere
								
								
								
																	5
									g
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Uova
								
								
								
																	1
									
																

								

							
								

																	Panna fresca liquida
								
								
								(o latte)
																	10
									g
																

								

							
								

																	Semi di lino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le mini angeliche salate di sfoglia come prima cosa pulite la zucca 1. Poi tagliatela prima a fette e poi a dadini 2; in tutto ne otterrete 190 g. Tagliate a fette anche il cavolo verza 3
									

								

															

																		
																															
											
										
																														
																		e tritatelo grossolanamente 4. Versate poi un filo d'olio in un tegame e unite la zucca 5; aggiungete anche la verza 6 e mescolate.
									

								

															

																		
																															
											
										
																														
																		Unite un pizzico di sale 7 e coprite con un coperchio 8. Lasciate cuocere per una decina di minuti e nel frattempo unite in una ciotolina il Grana Padano e la curcuma 9. 
									

								

															

																		
																															
											
										
																														
																		Mescolate con un cucchiaino fino ad ottenere un composto omogeneo 10, quindi tenete da parte. Non appena le verdure saranno cotte, spegnete il fuoco e lasciatele raffreddare completamente 11. In un'altra ciotola rompete l'uovo, aggiungete la panna (o latte) 12 e sbattete il tutto. 
									

								

															

																		
																															
											
										
																														
																		Srotolate uno dei due fogli di pasta sfoglia e spennellatelo interamente con il composto di uova e panna 13. Sistemate le verdure su tutta la superficie 14. Spolverizzate poi con il composto di curcuma e Grana Padano 15. 
									

								

															

																		
																															
											
										
																														
																		Aggiungete un pizzico di pepe nero e anche il finocchietto spezzettandolo in pizzoli pezzetti 16 e spargendoli ovunque. Ricoprite con il secondo foglio di pasta sfoglia 17 e sigillate i bordi pizzicandoli con le dita 18. 
									

								

															

																		
																															
											
										
																														
																		Ricavate una striscia larga circa 3 cm 19, arrotolatela da un capo all'altro 20, richiudetela a mò di ciambellina 21 e trasferitela su una leccarda foderata con la carta forno. 
									

								

															

																		
																															
											
										
																														
																		Ripetete questa operazione per le altre ciambelline, in tutto ne otterrete circa 11. Dispondetele lasciando un po' di spazio tra una ciambellina e l'altra; dovrete fare due teglie. Spennellate con uovo e panna 22; ricoprite con i semi di lino 23 e cuocete in forno statico preriscaldato a 180° per circa 20 minuti. Poi sfornate le mini angeliche salate di sfoglia 24 e gustatele calde o a temperatura ambiente! 
									

								

							
					    