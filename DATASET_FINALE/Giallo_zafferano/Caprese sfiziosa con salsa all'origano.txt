Difficoltà: Facile
Se amici dai gusti classici vengono a trovarvi per cena ma voi non volete rinunciare ad un tocco alternativo, provate questa versione della classica insalata caprese ad effetto alla vista e dal sapore delicato. Leggerezza e sapidità si fondono in un mix fresco e delicato per questa regina indiscussa delle insalate. Questa caprese è una simpatica ed originale rivisitazione della classica caprese che può essere servita come antipasto, contorno oppure sostiuire la seconda portata; fette di mozzarella e pomodoro condite con una salsa marinata di origano, olio e sale e guarnita con foglie di basilico non si alternano disposte in un piatto ma si sviluppano in senso verticale creando una simpatica torretta. Se volete sbalordire i vostri amici abbinatela con la caprese finger food: una variazione insolita sul tema di questo grande classico della cucina italiana.


												
						
						

														INGREDIENTI
							
							                            
                                
    								
    									
    										
    										977
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    977
    					
    					    					    					
    					    Carboidrati
    					    g
    					    6.3
    					
    					    					    					
    					      di cui zuccheri
    					    g
    					    6.3
    					
    					    					    					
    					    Proteine
    					    g
    					    43.5
    					
    					    					    					
    					    Grassi
    					    g
    					    86.4
    					
    					    					    					
    					      di cui saturi
    					    g
    					    15.86
    					
    					    					    					
    					    Fibre
    					    g
    					    2
    					
    					    					    					
    					    Colesterolo
    					    mg
    					    140
    					
    					    					    					
    					    Sodio
    					    mg
    					    804
    					
    					    				
    			
                            
													


						
							
							

							
								

																	Mozzarella di bufala
								
								
								( 4 da 250 gr l'una)
																	1
									kg
																

								

							
								

																	Pomodori ramati
								
								
								  sodi e maturi (delle stesse dimensioni della mozzarella)
																	4
									
																

								

							
								

																	Basilico
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								 
																	100
									g
																

								

							
								

																	Origano
								
								
								secco
																	2
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la caprese sfiziosa con salsa all’origano cominciate preparando la salsa all’origano. Prendete l’olio e versatelo in una ciotolina 1. Unite anche l’origano 2 e il sale 3.
									

								

															

																		
																															
											
										
																														
																		A questo punto amalgamante bene gli ingredienti della salsa all’origano aiutandovi con una frusta a mano 4. Tenete da parte la salsa all’origano. Quindi procedete con la preparazione dei pomodori. Lavateli accuratamente ed asciugateli. Riponeteli sopra ad un taglieretenete da parte la calotta superiore del pomodoro che servirà coem guarnizione. Tagliate quindi il pomodoro a fettine dallo spessore di circa 0,5 cm 5. Eliminate i fondi dei pomodori. Dopodichè prendete le mozzarelle e scolatele bene. Procedete a tagliarle a fettine dallo spessore di 0,5 cm circa 6.
									

								

															

																		
																															
											
										
																														
																		Ora componete le vostre capresi. Sopra ad un piatto adagiate una fettina di pomodoro e cospargetelo con un filo di salsa all’origano 7. Prendete ora il basilico e se presenta della terra pulito con un panno (evitate di usare l'acqua per fare in modo che le foglie non anneriscano). Adagiate ora sopra al pomodoro due foglioline di basilico fresco 8, quindi anche una fettina di mozzarella 9.
									

								

															

																		
																															
											
										
																														
																		Condite nuovamente con la salsa all’origano 10. Ripete l’operazione per la composizione del primo strato per altre due volte, fino ad ottenere una torre. Ultimate la vostra torre verticale di caprese con l’estremità con picciolo del pomodoro che avete tenuto da parte 11. Dopo aver composto la prima torretta di caprese procedete con la preparazione delle altre due e servite ai vostri ospiti la caprese sfiziosa con salsa all’origano, a piacere decorando il piatto con ancora qualche goccia di salsa all’origano 12.
									

								

							
					    