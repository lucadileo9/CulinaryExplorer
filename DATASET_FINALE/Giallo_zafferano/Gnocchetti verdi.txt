Difficoltà: Facile
Gli gnocchetti verdi sono una sfiziosa variante dei classici gnocchi di patate. Per farli verdi abbiamo utilizzato gli spinaci precedentemente sbollentati, tritati e poi amalgamati insieme alle patate.
Gli gnocchetti verdi sono un primo piatto molto facile da realizzare con solo 3 ingredienti, senza uova. Si possono condire come si desidera, saranno ottimi con solo burro fuso e una spolverata di Parmigiano Reggiano DOP, oppure con una salsa ai formaggi, come gli gnocchi di spinaci alla salsa di taleggio o gli gnocchetti verdi al gorgonzola.

E se cercate altre varietà di gnocchi, provate anche:


												
						
						

														INGREDIENTI
							
													


						
							
							

							
								

																	Patate rosse
								
								
								
																	700
									g
																

								

							
								

																	Spinaci
								
								
								
																	400
									g
																

								

							
								

																	Farina 00
								
								
								
																	200
									g
																

								

							
								

																	Sale fino
								
								
								
																	
									q.b.
																

								

							
								

																	Semola di grano duro rimacinata
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare gli gnocchetti verdi iniziate a cuocere le patate. Sceglietele tutte della stessa dimensione e sistematele in una pentola con acqua fredda 1. Cuocete dal bollore per 30-40 minuti. Nel frattempo cuocete gli spinaci. Immergeteli in acqua bollente, leggermente salata 2 e cuoceteli per circa 5 minuti, sino a che non saranno appassiti. Trasferiteli in un colino, posizionato su una ciotola 3.
									

								

															

																		
																																											
											
										
																						
											
										
																						
											
										
																																										
																		Strizzateli per bene 4 e trasferiteli su un tagliere 5; poi tritateli finemente con un coltello 6.
									

								

															

																		
																																											
											
										
																						
											
										
																						
											
										
																																										
																		Trasferiteli in una ciotola e teneteli da parte 7. A questo punto, non appena le patate saranno cotte 8 scolatele e lasciatele intiepidire appena. Versate la farina 00 su una spianatoia 9.
									

								

															

																		
																																											
											
										
																						
											
										
																						
											
										
																																										
																		Schiacciate sopra le patate 10 e unite anche gli spinaci 11. Ora impastate con le mani velocemente 12.
									

								

															

																		
																																											
											
										
																						
											
										
																						
											
										
																																										
																		Dovrete ottenere un impasto omogeneo 13. Prelevatene una porzione utilizzando un coltello o un tarocco 14 e con le mani formate un cilindro su una spianatoia 15; dovrà essere spesso circa 2 cm.
									

								

															

																		
																																											
											
										
																						
											
										
																						
											
										
																																										
																		Utilizzando la semola infarinate bene il cilindro di impasto 16, poi utilizzando sempre il tarocco (o un coltello) realizzate dei tocchetti larghi 1,5 cm 17 18. Eventualmente aggiungete ancora un po' di semola per non farli attaccare.
									

								

															

																		
																																											
											
										
																						
											
										
																						
											
										
																																										
																		Ora utilizzando il riga gnocchi, o i rebbi di una forchetta, rigate gli gnocchi 19. Aggiungete sempre un po' di semola per non farli attaccare e man mano disponeteli su un vassoio rivestito con uno strofinaccio, leggermente infarinato con la semola 20. Gli gnocchetti verdi sono pronti 21, non vi resta che cuocerli in acqua bollente, sino a che non verranno a galla e poi condirli come preferite!
									

								

							
					    