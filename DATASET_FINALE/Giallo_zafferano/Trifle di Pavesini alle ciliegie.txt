Difficoltà: Molto facile
Il trifle è un dolce al cucchiaio che fa parte della tradizione gastronomica inglese.
Per prepararlo si utilizza in genere il pan di spagna ma nella versione che vi proponiamo qui abbiamo utilizzato i Pavesini per renderlo più leggerlo.
Se pur la realizzazione del trifle sia molto semplice, il risultato che si ottiene è un dessert molto raffinato, servito in calici di vetro che permettono di vedere gli strati che compongono il trifle: nella nostra ricetta dei trifle alle ciliegie si alternano strati di Pavesini inzuppati nel succo di ciliegie, ciliegie appassite con lo zucchero, crema pasticcera e panna montata.
Fresco e goloso il trifle di Pavesini alle ciliegie è un ottimo dolce da proporre come dessert a fine pasto.


						
						

														INGREDIENTI
							
							                            
                                
    								
    									
    										
    										498
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    498
    					
    					    					    					
    					    Carboidrati
    					    g
    					    71.8
    					
    					    					    					
    					      di cui zuccheri
    					    g
    					    62.9
    					
    					    					    					
    					    Proteine
    					    g
    					    7.9
    					
    					    					    					
    					    Grassi
    					    g
    					    19.9
    					
    					    					    					
    					      di cui saturi
    					    g
    					    10.45
    					
    					    					    					
    					    Fibre
    					    g
    					    1.2
    					
    					    					    					
    					    Colesterolo
    					    mg
    					    255
    					
    					    					    					
    					    Sodio
    					    mg
    					    80
    					
    					    				
    			
                            
													


						
														
							
														Ingredienti per 4 calici da 250 ml 
							

							
								

																	Ciliegie
								
								
								
																	300
									g
																

								

							
								

																	Panna fresca liquida
								
								
								
																	250
									ml
																

								

							
								

																	Zucchero
								
								
								
																	60
									g
																

								

							
								

																	Zucchero a velo
								
								
								
																	50
									g
																

								

							
								

																	Pavesini
								
								
								
																	8
									
																

								

							
														
							
						
														
							
														per la crema pasticcera
							

							
								

																	Latte intero
								
								
								
																	250
									ml
																

								

							
								

																	Zucchero
								
								
								
																	75
									g
																

								

							
								

																	Farina 00
								
								
								
																	25
									g
																

								

							
								

																	Tuorli
								
								
								
																	3
									
																

								

							
								

																	Baccello di vaniglia
								
								
								
																	½
									
																

								

							
														
							
						
														
							
														per guarnire
							

							
								

																	Ciliegie
								
								
								
																	4
									
																

								

							
								

																	Pavesini
								
								
								
																	4
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i trifle di Pavesini alle ciliegie iniziate con la preparazione della crema pasticcera seguendo la scheda dettagliata che trovate qui.  Sbattete in una ciotola, con la frusta, il tuorlo e lo zucchero 1 quindi aggiungete la farina. Riscaldate il latte in un pentolino con la metà di un baccellodi vaniglia e i suoi semi; con una pinza, eliminate la baccello e versate il composto di uova nel latte 2, amalgamando con la frusta. Riportate il composto sul fuoco e mescolate continuamente fino a che la crema non si sarà addensata 3. Trasferite la crema pasticcera in una ciotola e fatela raffreddare conservandola con un foglio di pellicola a contatto.
									

								

															

																		
																															
											
										
																														
																		Quando si sarà raffreddata versatela in una sac-à-poche con bocchetta stellata 4 e conservatela in frigorifero. Ora occupatevi delle ciliegie: lavatele, tagliatele a metà, eliminate il nocciolo 5 e ponetele in una padella ampia, aggiungete lo zucchero 6 e scaldate a fuoco moderato per circa 15 minuti per far ammorbidire le ciliegie
									

								

															

																		
																															
											
										
																														
																		che rilasceranno il loro succo 7. Scolate le ciliegie 8 tenendo da parte il succo che vi servirà per ammorbidire i Pavesini e per la guarnizione. Scaldate il succo di ciliegie in padella 9 per addensarlo.
									

								

															

																		
																															
											
										
																														
																		Ora ponete la panna fredda in una planetaria dotata di frusta e montatela con lo zucchero a velo seguendo le indicazioni che trovate nella scheda di cucina su come montare la panna (10-11). Trasferite la panna in una sac-à-poche dotata di bocchetta stellata e conservatela in frigorifero 12.
									

								

															

																		
																															
											
										
																														
																		Ora potete procedere a comporre i trifle alle ciliegie: prendete 4 calici e riempite la base con un pavesino tagliato a metà 13 (per ogni calice sono necessari 2 Pavesini), versate sopra un cucchiaio di salsa di ciliegie addensata in padella 14, unite le ciliegie ammorbidite 15
									

								

															

																		
																															
											
										
																														
																		e guarnite con uno strato di crema pasticcera 16 e dei ciuffetti di panna 17. Componete un altro strato: ponete i Pavesini 18
									

								

															

																		
																															
											
										
																														
																		le ciliegie 19, uno strato di crema pasticcera e terminate con uno strato di panna 20. Guarnite i trifle con ciliegie fresche e i Pavesini 21. Conservate i vostri trifle di Pavesini alla ciliegia in frigorifero fino al momento di servirli.
									

								

							
					    