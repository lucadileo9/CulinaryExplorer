Difficoltà: Facile
Le ricette sono anche racconti, racconti di tradizioni lontane e radicate nella cultura del luogo. Questa che vi narriamo oggi è la storia di una minestra: il riso e verza, una preparazione della tradizione contadina italiana con ingredienti semplici e di stagione. Le influenze napoletane in questa ricetta sono forti, basti pensare ai nomi affettuosi con cui viene chiamata nel dialetto locale: "O virzo cu o rriso" o "Virz’e rise”. Un primo piatto in grado di confortare con la sua corposità e cremosità nelle fredde giornate invernali. Noi abbiamo deciso di insaporire questa pietanza con la pancetta per dare ancora più sapore. Voi come lo preferite?


												
						
						

														INGREDIENTI
							
							                            
                                
    								
    									
    										
    										608
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    608
    					
    					    					    					
    					    Carboidrati
    					    g
    					    68.8
    					
    					    					    					
    					      di cui zuccheri
    					    g
    					    4.3
    					
    					    					    					
    					    Proteine
    					    g
    					    21.1
    					
    					    					    					
    					    Grassi
    					    g
    					    27.6
    					
    					    					    					
    					      di cui saturi
    					    g
    					    8.78
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    47
    					
    					    					    					
    					    Sodio
    					    mg
    					    1201
    					
    					    				
    			
                            
													


						
							
							

							
								

																	Riso vialone nano
								
								
								
																	320
									g
																

								

							
								

																	Verza
								
								
								
																	500
									g
																

								

							
								

																	Grana Padano DOP
								
								
								grattugiato
																	100
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Cipolle dorate
								
								
								
																	80
									g
																

								

							
								

																	Brodo vegetale
								
								
								
																	1,1
									l
																

								

							
								

																	Pancetta (tesa)
								
								
								
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il riso e verza iniziate a realizzare il brodo vegetale. Una volta pronto, lavate accuratamente e asciugate la verza. Sfogliatela eliminando le foglie più esterne 1, tagliatela a metà 2 ed eliminate la costa centrale più coriacea, aiutandovi con un coltello dalla lama piccola ma affilata: basterà effettuare un taglio a triangolo attorno alla parte da eliminare 3.
									

								

															

																		
																															
											
										
																														
																		Tagliate la verdura a julienne 4 e tenetela da parte. Procedete tagliando prima a listarelle e poi a cubetti la pancetta 5 e tenendo anch’essa da parte. Dopo aver mondato la cipolla, ottenetene un trito finissimo 6.
									

								

															

																		
																															
											
										
																														
																		In un tegame dal fondo antiaderente e dai bordi alti fate rosolare a fuoco basso la cipolla con l’olio 7, mescolando di tanto in tanto. Quando sarà imbiondita unite la pancetta 8: lasciatela rosolare alcuni minuti perché faccia una leggera crosticina in superficie. Continuate a mescolare per evitare che la pancetta e la cipolla attacchino sul fondo del tegame. A questo punto unite la versa 9.
									

								

															

																		
																															
											
										
																														
																		Continuate a mescolare gli ingredienti per circa 10 minuti a fuoco dolce 10. In questo momento non sarà necessario aggiungere liquidi poiché la verza li rilascerà naturalmente. Ora versate 825 g di brodo 11 e lasciate cuocere a fiamma moderata, mescolando di tanto in tanto per almeno 35-40 minuti, coprendo con coperchio 12.
									

								

															

																		
																															
											
										
																														
																		A questo punto aggiungete il riso 13, amalgamate bene gli ingredienti 14 e versate il restante brodo 15. Lasciate cuocere a fuoco moderato fino a quando non otterrete una sorta di minestra densa e quasi asciutta.
									

								

															

																		
																															
											
										
																														
																		A qualche minuto dalla fine della cottura unite il formaggio grattugiato 16, amalgamate mescolando 17. In ultimo regolate di sale e pepe  e impiattate il vostro riso e verza 18!
									

								

							
					    