Difficoltà: Media
Immaginate di addentare una crostatina la cui frolla e morbida, delicata e dal sapore intenso con note di frutta secca tostata che valorizzano il cacao. Poi una crema di yogurt e panna, spumosa e voluttuosa. E per completare il tutto la nota acida data dalle amarene sciroppate. E' la perfezione in fatto di equilibrio e piacere, sono le nostre golosissime tartellette al cacao e amarene. L'ispirazione per questo dolce? Semplicemente ci siamo ispirati alla bontà della torta foresta nera che ha la capacità di stregare chiunque... nessuno escluso! Preparate queste golose tartellette per conquistare i vostri ospiti in occasioni speciali come le feste o i compleanni e perché no persino sulle tavole dei buffet... potreste persino proporre un'alternativa vegana realizzando anche dei deliziosi cubotti al cacao e amarene! Preparate insieme a noi le tartellette al cacao e amarene e fateci sapere se vi sono piaciute.


						
						

														INGREDIENTI
							
							                            
                                
    								
    									
    										
    										422
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    422
    					
    					    					    					
    					    Carboidrati
    					    g
    					    40
    					
    					    					    					
    					      di cui zuccheri
    					    g
    					    21.9
    					
    					    					    					
    					    Proteine
    					    g
    					    7.4
    					
    					    					    					
    					    Grassi
    					    g
    					    25.8
    					
    					    					    					
    					      di cui saturi
    					    g
    					    12.17
    					
    					    					    					
    					    Fibre
    					    g
    					    2.3
    					
    					    					    					
    					    Colesterolo
    					    mg
    					    58
    					
    					    					    					
    					    Sodio
    					    mg
    					    259
    					
    					    				
    			
                            
													


						
														
							
														Ingredienti per 6 pezzi 
							

							
								

																	Cacao amaro in polvere
								
								
								
																	15
									g
																

								

							
								

																	Farina 00
								
								
								
																	140
									g
																

								

							
								

																	Farina di nocciole
								
								
								
																	50
									g
																

								

							
								

																	Zucchero a velo
								
								
								
																	65
									g
																

								

							
								

																	Burro
								
								
								
																	90
									g
																

								

							
								

																	Albumi
								
								
								
																	30
									g
																

								

							
								

																	Estratto di vaniglia
								
								
								
																	1
									cucchiaino
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per la crema
							

							
								

																	Panna fresca liquida
								
								
								
																	150
									g
																

								

							
								

																	Yogurt greco
								
								
								
																	150
									g
																

								

							
								

																	Zucchero
								
								
								
																	20
									g
																

								

							
														
							
						
														
							
														Per guarnire
							

							
								

																	Amarene sciroppate
								
								
								
																	36
									
																

								

							
								

																	Menta
								
								
								
																	6
									foglie
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le tartellette al cacao e amarene cominciate versando farina, zucchero a velo 1 e farina di nocciole 2 nel bicchiere di un mixer. Setacciate il cacao 3,
									

								

															

																		
																															
											
										
																														
																		aggiungete il sale 4, l’estratto di vaniglia 5 e il burro freddo a pezzettini 6.
									

								

															

																		
																															
											
										
																														
																		Azionate le lame e ottenete un composto sabbioso. Trasferitelo sul piano da lavoro 7 e unite gli albumi 8. Impastate brevemente a mano per compattare gli ingredienti 9.
									

								

															

																		
																															
											
										
																														
																		Ottenete un panetto e avvolgetelo nella pellicola trasparente 10. Poi mettetelo a riposare in frigorifero per almeno un’ora e occupatevi della crema. In una ciotola versate la panna fredda di frigo e zuccheratela 11. Inserite le fruste e montate a velocità medio alta finché il composto non sarà quasi a neve 12.
									

								

															

																		
																															
											
										
																														
																		Aggiungete la panna montata allo yogurt greco in due volte: la prima parte servirà per ammorbidire il composto 13, la seconda invece andrà ad alleggerirlo, quindi inglobate con più delicatezza 14. Coprite con pellicola e mettete anche questa in frigorifero 15.
									

								

															

																		
																															
											
										
																														
																		Riprendete la frolla al cacao e battetela con il matterello 16, poi tiratela tra due fogli di carta forno utilizzando un matterello e ottenete una sfoglia spessa 3-4 mm 17. Pareggiate bene la superficie ripassando il matterello: in questo modo otterrete una superficie omogenea 18.
									

								

															

																		
																															
											
										
																														
																		Con un coppapasta di 11 cm ritagliate 6 dischetti 19 e diponeteli all’interno di 6 dischi di metallo della grandezza di 9,5 cm e sistemati su un foglio di carta forno 20. Eliminate l’eccedenza con un coltellino. Trasferite il tutto su una leccarda da forno e fate riposare in frigo per un’oretta 21.
									

								

															

																		
																															
											
										
																														
																		Riprendete la leccarda e bucherellate la base delle crostatine 22, sistemate 6 foglietti di carta forno e adagiate all’interno le sfere di ceramica, oppure dei legumi secchi, 23 e procedete con la cottura alla cieca. Cuocete le crostatine in forno caldo a 170° per circa 20 minuti; a fine cottura fate intiepidire prima di sformare e lasciate raffreddare completamente 24.
									

								

															

																		
																															
											
										
																														
																		Versate la crema fredda in una sac-à-poche con boccetta Saint honorè e spremete su circa 2/3 della base formando un serpentello stretto 25. Poi guarnite il restante 1/3 con le amarene divise a metà e decorando la superficie con qualche pezzetto di ciliegia e un po’ dello sciroppo 26. Una fogliolina di menta per rinfrescare e colorare il tutto e le vostre golose tartellette al cacao e amarene sono pronte: gustatele pure 27!
									

								

							
					    