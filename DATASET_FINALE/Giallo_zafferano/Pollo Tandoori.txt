Difficoltà: Facile
Nato per caso, dopo un esperimento di un ristoratore di Peshawar, il pollo tandoori è diventato uno dei piatti principali della cucina indiana.
Il nome tandoor, o tandoori, indica un particolare forno in argilla di forma cilindrica alla cui base brucia un fuoco di legna che permette al forno di arrivare ad una temperatura di circa 480°. Il forno tandoor è usato non solo in India ma in gran parte dell'Asia centrale e del Medioriente.
Il pollo tandoori viene prima marinato a lungo in una salsa a base di yogurt bianco e una miscela di spezie apposita per il tandoori che contiene prevalentemente chili rosso, che dona alla salsa una tipica colorazione rossa. Al posto del chili, si può usare anche la curcuma che invece dona al pollo un vivace colore arancione.
Se non trovate il mix di spezie già pronto per tandoori, potete partire da un altro mix indiano di spezie, il garam masala, che si reperisce più facilmente, e aggiungere secondo i vostri gusti, curry, chili, curcuma, zenzero, aglio e cipolla in polvere e pepe di Cayenna.
Una volta marinato, cuocete il pollo tandoori nel vostro forno di casa: non sarà la cottura nel tandoor ma vi garantiamo un risultato saporito e sfizioso!


												
						
						

														INGREDIENTI
							
							                            
                                
    								
    									
    										
    										301
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    301
    					
    					    					    					
    					    Carboidrati
    					    g
    					    4.1
    					
    					    					    					
    					      di cui zuccheri
    					    g
    					    4.1
    					
    					    					    					
    					    Proteine
    					    g
    					    39.4
    					
    					    					    					
    					    Grassi
    					    g
    					    14.1
    					
    					    					    					
    					      di cui saturi
    					    g
    					    4.5
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    194
    					
    					    					    					
    					    Sodio
    					    mg
    					    500
    					
    					    				
    			
                            
													


						
							
							

							
								

																	Pollo
								
								
								cosce e sovracosce
																	1
									kg
																

								

							
								

																	Yogurt bianco naturale
								
								
								
																	150
									g
																

								

							
								

																	Pasta tandoori
								
								
								
																	100
									g
																

								

							
								

																	Pasta di aglio e zenzero
								
								
								
																	10
									g
																

								

							
								

																	Curry
								
								
								
																	2
									g
																

								

							
								

																	Succo di limone
								
								
								
																	½
									
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pollo tandoori, iniziate eliminando la pelle dalle cosce e dalle sovracosce di pollo (1-2); in alternativa potete usare altri pezzi di pollo che preferite, tipo petto o le ali. Una volta spellato, disponete il pollo in un contenitore basso e largo 3.
									

								

															

																		
																															
											
										
																														
																		Preparare la marinata tandoori: in una ciotola ponete la pasta per tandoori e la pasta di aglio e zenzero 4, ingredienti che potrete reperire nei negozi etnici. Mescolate il tutto con lo yogurt bianco 5 e aggiungete il succo di mezzo limone 6.
									

								

															

																		
																															
											
										
																														
																		Infine unite il curry e aggiustate di sale se necessario 7 quindi amalgamate bene il tutto e versate la marinata ottenuta sul pollo 8, che dovrà essere coperto da essa totalmente. Coprite la ciotola con la pellicola e lasciate in frigorifero a marinare per 24 h 9.
									

								

															

																		
																															
											
										
																														
																		Trascorso questo tempo, riprendete il pollo 10 e disponete i pezzi su una teglia, ricoperta di carta forno, ben distanziati 11. Infornate in forno statico già caldo a 230° per 40 minuti (se forno ventilato 200° per 35 minuti). Sfornate il pollo tandoori, che sarà ben croccante all'esterno 12, togliete dalla teglia e servite su un letto di insalata o accompagnato con del riso pilaf!
									

								

							
					    