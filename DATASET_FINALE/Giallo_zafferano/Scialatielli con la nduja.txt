Difficoltà: Facile
Il piccante è la vostra passione? Allora vi presentiamo una ricetta che non potrà assolutamente mancare nel vostro menù: gli scialatelli con la nduja, un primo piatto saporito che unisce la bontà della pasta ad un condimento sfizioso tutto da scoprire! Gli scialatielli vengono insaporiti con un ricco e appetitoso sugo a base di polpa di pomodoro e nduja, un salume morbido di origine calabrese dalla consistenza spalmabile caratterizzato da un colore rossastro dato appunto dalla presenza del peperoncino, perfetto anche per sfiziosi antipasti. Il basilico sarà il tocco finale per completare questo piatto che porta sulla tavola i buoni sapori della tradizione italiana in un trionfo di gusto: provate gli scialatielli con la nduja e conquisterete i vostri ospiti al primo assaggio! E se questo piatto vi ha conquistato l'aggiunta del pecorino farà davvero la differenza.


						
						

														INGREDIENTI
							
							                            
                                
    								
    									
    										
    										475
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    475
    					
    					    					    					
    					    Carboidrati
    					    g
    					    72.9
    					
    					    					    					
    					      di cui zuccheri
    					    g
    					    8.4
    					
    					    					    					
    					    Proteine
    					    g
    					    10.5
    					
    					    					    					
    					    Grassi
    					    g
    					    15.7
    					
    					    					    					
    					      di cui saturi
    					    g
    					    2.3
    					
    					    					    					
    					    Fibre
    					    g
    					    4.1
    					
    					    					    					    					
    					    Sodio
    					    mg
    					    311
    					
    					    				
    			
                            
													


						
														
							
														Ingredienti per la pasta
							

							
								

																	Scialatielli
								
								
								
																	400
									g
																

								

							
														
							
						
														
							
														per il condimento
							

							
								

																	Nduja
								
								
								
																	100
									g
																

								

							
								

																	Cipolle rosse di Tropea
								
								
								
																	150
									g
																

								

							
								

																	Polpa di pomodoro
								
								
								
																	400
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Basilico
								
								
								
																	6
									foglie
																

								

							
								

																	Acqua
								
								
								(calda)
																	100
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli scialatielli con la nduja eliminate il budello della nduja 1 e ponetela in una ciotola, schiacciandola con una forchetta per ammorbidirla 2. Tagliate a rondelle la cipolla 3
									

								

															

																		
																															
											
										
																														
																		e fatela soffriggere a fuoco lento per 6 minuti in una padella antiaderente con l’olio 4, versando 50 g di acqua calda 5. Successivamente aggiungete la nduja a pezzettini, distribuendola in maniera uniforme 6.
									

								

															

																		
																															
											
										
																														
																		Versate l’acqua calda restante 7 e mescolate con una spatola da cucina 8 in modo che la nduja si sciolga 9.
									

								

															

																		
																															
											
										
																														
																		Unite anche la polpa di pomodoro 10 e lasciate cuocere a fuoco moderato per 15 minuti 11, dopodiché terminate aggiungendo qualche fogliolina di basilico 12.
									

								

															

																		
																															
											
										
																														
																		Mettete sul fuoco una pentola con abbondante acqua salata e fate sfiorare il bollore. Fate cuocere gli scialatielli per 11 minuti 13, lasciandoli al dente, poi scolateli 14, aggiungeteli direttamente nel condimento che avete preparato 15 e mischiate per farli insaporire.
									

								

															

																		
																															
											
										
																														
																		Fate saltare il tutto per qualche istante e regolate di sale 16 e di pepe 17, quindi servite i vostri scialatielli con la nduja ben caldi 18.
									

								

							
					    