Difficoltà: Media
Quando pensiamo alla cucina cinese i primi piatti che ci vengono in mente sono riso alla cantonese e spaghetti di soia, ma in realtà anche le zuppe sono molto amate. La wonton soup, o zuppa di wonton, è un piatto tradizionale che viene consumato soprattutto in inverno. I wonton sono dei ravioli a base di farina e acqua che possono essere fritti oppure lessati e serviti in brodo. Chef Mulan ha condiviso con noi una versione con ripieno di carne di maiale e un brodo semplice e delicato, che viene preparato direttamente nelle ciotole. Tuttavia esistono moltissime varianti altrettanto gustose, da quella vegetariana a quella con i gamberi. Arricchite il vostro repertorio di ricette con la wonton soup e scoprite tutte le altre specialità tipiche della Cina... dagli antipasti al gelato fritto!


						
						

														INGREDIENTI
							
													


						
														
							
														Per l'impasto (per circa 24 ravioli)
							

							
								

																	Farina 00
								
								
								
																	150
									g
																

								

							
								

																	Acqua
								
								
								
																	70
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per il ripieno
							

							
								

																	Carne di suino
								
								
								macinata
																	180
									g
																

								

							
								

																	Cipollotto fresco
								
								
								la parte verde
																	1
									
																

								

							
								

																	Vino di riso
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe bianco
								
								
								
																	
									q.b.
																

								

							
														
							
						
														
							
														Per il brodo
							

							
								

																	Olio di sesamo
								
								
								
																	4
									cucchiai
																

								

							
								

																	Salsa di soia
								
								
								
																	4
									cucchiai
																

								

							
								

																	Lattuga romana
								
								
								
																	
									q.b.
																

								

							
								

																	Cipollotto fresco
								
								
								la parte verde
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe bianco
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la wonton soup iniziate dall’impasto dei ravioli: versate la farina in una ciotola, poi aggiungete il sale 1 e l’acqua 2. Impastate il tutto con le mani, prima nella ciotola e poi sul piano di lavoro 3.
									

								

															

																		
																																											
											
										
																						
											
										
																						
											
										
																																										
																		Dovrete ottenere un composto non solo liscio e omogeneo, ma anche piuttosto duro e compatto 4. Trasferite l’impasto nella ciotola, coprite con pellicola e lasciate riposare a temperatura ambiente per circa 10 minuti 5. Nel frattempo tritate la parte verde di un cipollotto 6 e dedicatevi al ripieno.
									

								

															

																		
																																											
											
										
																						
											
										
																						
											
										
																																										
																		Mettete la carne macinata in una ciotola e aggiungete il vino di riso 7, il cipollotto 8, sale e pepe. Mescolate con le bacchette o con un cucchiaio per amalgamare bene il ripieno 9.
									

								

															

																		
																																											
											
										
																						
											
										
																						
											
										
																																										
																		Riprendete l’impasto e dividetelo a metà, poi stendetelo con un mattarello sul piano infarinato 10. Utilizzate la macchina sfogliatrice per ottenere delle sfoglie molto sottili, avendo cura di infarinarle man mano 11. Poi ritagliate dei quadrati di 8-10 cm per lato 12.
									

								

															

																		
																																											
											
										
																						
											
										
																						
											
										
																																										
																		Siete pronti per formare i ravioli: mettete un quadrato di pasta sul palmo della mano e spalmate un cucchiaino di ripieno al centro 13, poi ripiegate il quadrato per formare un triangolo 14. Piegate ulteriormente la base del triangolo per sigillare il ripieno all'interno avendo cura di lasciare i bordi liberi 15.
									

								

															

																		
																																											
											
										
																						
											
										
																						
											
										
																																										
																		Rigirate le 2 estremità e sovrapponetele, aiutandovi con un po’ di acqua per farle attaccare bene 16. Il primo raviolo è pronto 17: procedete in questo modo per formare tutti gli altri. In alternativa potete chiuderli come se fossero dei sacchettini. A questo punto portate a bollore una pentola di acqua e cuocete i ravioli per 4-5 minuti 18.
									

								

															

																		
																																											
											
										
																						
											
										
																						
											
										
																																										
																		Nel frattempo preparate il brodo direttamente nei piatti da portata: mettete in ogni ciotola un pizzico di sale 19, un pizzico di pepe 20 e 2 mestoli di acqua bollente 21.
									

								

															

																		
																																											
											
										
																						
											
										
																						
											
										
																																										
																		Aggiungete un po’ di lattuga, che avrete precedentemente tagliato a striscioline 22. Scolate i ravioli nel piatto 23 e unite del cipollotto tritato 24.
									

								

															

																		
																																											
											
										
																						
											
										
																						
											
										
																																										
																		Infine insaporite con l’olio di sesamo 25 e, se desiderate, la salsa di soia 26. La vostra wonton soup è pronta per essere gustata 27!
									

								

							
					    