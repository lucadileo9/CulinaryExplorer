Difficoltà: Facile
Il gulash è sicuramente uno dei piatti più conosciuti e rappresentativi della gastronomia ungherese, che vanta molte imitazioni sia in Europa che oltreoceano.
La sua fortuna è sicuramente dovuta al fatto che si tratta di un piatto semplice da preparare e molto saporito, grazie soprattutto alla paprika, regina della cucina ungherese in generale e senza la quale il gulash non sarebbe gulash!
L'origine di questa ricetta è povera e antica: la sua riuscita è dovuta alla scelta degli ingredienti, al ricco bouquet di spezie e alla pazienza nel cucinarli lentamente. Proprio come volevano i mandriani ungheresi che, quando trasportavano i pregiati manzi grigi dalla pianura della Puszta ai mercati di Moravia, Vienna, Norimberga e Venezia, usavano preparare questa sorta di spezzatino di carne di manzo dentro un grande paiolo messo sopra un fuoco di legna all'aperto.
Il nome stesso della ricetta sembra confermare questa versione visto che il termine Gulyás, ovvero gulash in ungherese, deriva proprio dalle parole gulyás, che significa mandriano, e gulya che significa mandria.
Col passare del tempo, verso la fine del XVIII secolo, la gulyásleves, la minestra dei mandriani, dalla prateria arrivò ad essere conosciuta dalle famiglie borghesi e a riscuotere il grande successo che ha portato il gulash a diventare il piatto tradizionale ungherese per eccellenza.


												
						
						

														INGREDIENTI
							
							                            
                                
    								
    									
    										
    										447
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    447
    					
    					    					    					
    					    Carboidrati
    					    g
    					    22.9
    					
    					    					    					
    					      di cui zuccheri
    					    g
    					    7.9
    					
    					    					    					
    					    Proteine
    					    g
    					    51.1
    					
    					    					    					
    					    Grassi
    					    g
    					    16.7
    					
    					    					    					
    					      di cui saturi
    					    g
    					    3.93
    					
    					    					    					
    					    Fibre
    					    g
    					    4.7
    					
    					    					    					
    					    Colesterolo
    					    mg
    					    134
    					
    					    					    					
    					    Sodio
    					    mg
    					    1931
    					
    					    				
    			
                            
													


						
							
							

							
								

																	Manzo
								
								
								(sottofesa o cappello del prete o pesce)
																	1
									kg
																

								

							
								

																	Brodo di carne
								
								
								
																	1,5
									l
																

								

							
								

																	Patate
								
								
								
																	450
									g
																

								

							
								

																	Cipolle
								
								
								
																	230
									g
																

								

							
								

																	Peperoni verdi a cornetto
								
								
								medi
																	3
									
																

								

							
								

																	Pomodori ramati
								
								
								(medio)
																	1
									
																

								

							
								

																	Aglio
								
								
								
																	1
									spicchio
																

								

							
								

																	Paprika dolce
								
								
								in polvere
																	20
									g
																

								

							
								

																	Semi di cumino
								
								
								(dei prati)
																	5
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	10
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il gulash ungherese, per prima cosa preparate circa 1,5 lt di brodo di carne. Poi prendete la carne, eliminate i tessuti connettivi e i filamenti di grasso e tagliatela a fette spesse circa 1,5-2 cm 1, quindi riducetele a dadini 2. Mondate e tritate la cipolla finemente 3.
									

								

															

																		
																															
											
										
																														
																		Passate al pomodoro: staccate il picciolo, lavatelo e riducete anche questo a piccoli dadini di circa 1 cm 4. Mondate e schiacciate uno spicchio di aglio 5. Versate l'olio in una casseruola dai bordi alti, poi unite la cipolla 6. Fate rosolare bene la cipolla a fuoco medio per circa 10 minuti, mescolando di tanto in tanto per non farla bruciare.
									

								

															

																		
																															
											
										
																														
																		Una volta che la cipolla sarà appassita, aggiungete la carne nel tegame 7, mescolate e lasciate rosolare per circa 10 minuti, mescolando spesso perchè la carne non si attacchi 8. Una volta che la carne sarà ben sigillata e rosolata, potete versare la paprika 9
									

								

															

																		
																															
											
										
																														
																		e i semi di cumino 10. Mescolate e versate anche l'aglio e i pomodori 11, poi mescolate ancora per amalgamare il tutto 12.
									

								

															

																		
																															
											
										
																														
																		Ora bagnate con il brodo (che avrete precedentemente scaldato) 13 fino a coprire completamente la carne 14. Coprite con coperchio 15 e lasciate cuocere a fuoco medio per circa 1 ora e mezza, controllando e rimestando di tanto in tanto.
									

								

															

																		
																															
											
										
																														
																		Nel frattempo pelate le patate 16 e tagliatele a dadini 17. Lavate e rimuovete il picciolo dai peperoni, eliminate i semini interni 18
									

								

															

																		
																															
											
										
																														
																		e tagliate i peperoni a listarelle di circa 1 cm in senso obliquo 19. Ora unite sia i peperoni che le patate al gulash (20-21).
									

								

															

																		
																															
											
										
																														
																		Mescolate 22, coprite con il coperchio e lasciate cuocere ancora per circa 30 minuti. Una volta pronto 23, servite il vostro gulash ungherese ben caldo, magari all'interno di un coccetto 24!
									

								

							
					    