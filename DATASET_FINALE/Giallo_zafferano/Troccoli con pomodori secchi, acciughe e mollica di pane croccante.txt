Difficoltà: Molto facile
I pomodori secchi sono un prodotto tipico del meridione d’Italia dove, in estate, è possibile ammirare grandi distese di pomodori divisi a metà e stesi al sole ad asciugare.

In questa ricetta molto saporita, abbiamo condito con i pomodori secchi dei troccoli freschi ( tipici spaghetti alla chitarra di origine pugliese) unitamente ad altri ingredienti tipicamente mediterranei , come le acciughe, l’aglio, il peperoncino e l’olio extravergine di oliva nel quale abbiamo reso croccante la mollica di pane.

Otterrete un primo piatto piuttosto semplice ma dall’indimenticabile sapore d’estate!


												
						
						

														INGREDIENTI
							
							                            
                                
    								
    									
    										
    										480
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    480
    					
    					    					    					
    					    Carboidrati
    					    g
    					    71.1
    					
    					    					    					
    					      di cui zuccheri
    					    g
    					    5.2
    					
    					    					    					
    					    Proteine
    					    g
    					    14
    					
    					    					    					
    					    Grassi
    					    g
    					    15.6
    					
    					    					    					
    					      di cui saturi
    					    g
    					    2.52
    					
    					    					    					
    					    Fibre
    					    g
    					    4
    					
    					    					    					
    					    Colesterolo
    					    mg
    					    83
    					
    					    					    					
    					    Sodio
    					    mg
    					    446
    					
    					    				
    			
                            
													


						
							
							

							
								

																	Troccoli
								
								
								
																	320
									g
																

								

							
								

																	Pomodori secchi
								
								
								
																	80
									g
																

								

							
								

																	Pane
								
								
								mollica rafferma 
																	
									q.b.
																

								

							
								

																	Olio extravergine d'oliva
								
								
								
																	6
									cucchiai
																

								

							
								

																	Acciughe (alici)
								
								
								sott'olio
																	30
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Peperoncino fresco
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Mettete in ammollo i pomodori secchi in una ciotola di acqua ben calda 1 fino al loro rinvenimento (10-15 minuti). Nel frattempo togliete la crosta alla pagnotta e spezzettate la mollica di pane che ridurre in briciole fini con l’aiuto delle lame di un robot da cucina 2. Scolate dall’olio le acciughe e tritatele finemente 3;
									

								

															

																		
																															
											
										
																														
																		tritate anche lo spicchio di aglio e il peperoncino, che avrete precedentemente privato dei semi interni 4. Ponete in una padella 3 cucchiai di olio e fatevi soffriggere e sciogliere le acciughe a fuoco dolce 5, quindi unite l’aglio e il peperoncino tritati 6.
									

								

															

																		
																															
											
										
																														
																		Scolate per bene i pomodori secchi rinvenuti, tamponateli con della carta da cucina 7 e tagliateli a striscioline sottili 8; uniteli e fateli saltare qualche secondo con gli altri ingredienti in padella 9.
									

								

															

																		
																															
											
										
																														
																		In un’altra padella, ponete 3 cucchiai di olio e fatevi dorare la mollica di pagnotta 10 fino a che risulti croccante.Intanto, lessate i troccoli in acqua leggermente salata (visto il notevole grado di sapidità del condimento), scolateli e fateli saltare qualche secondo in padella, con il composto di pomodori secchi 11, aggiungendo, se serve, qualche cucchiaio di acqua di cottura per amalgamare il tutto. Quando avrete già spento il fuoco, aggiungete la mollica croccante 12, quindi impiattate e servite immediatamente.
									

								

							
					    