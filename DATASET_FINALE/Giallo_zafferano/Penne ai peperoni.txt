Difficoltà: Molto facile
Oggi vi proponiamo un primo piatto allegro e colorato: le penne ai peperoni, una preparazione tanto semplice quanto stuzzicante, che si prepara con pochi ingredienti dall’aroma intenso che insieme creano un mix esplosivo di sapore! Con l’arrivo dei primi caldi si fa sempre più forte il desiderio di gustare i gustosi e genuini frutti dell’estate, come ad esempio i peperoni, con i loro colori brillanti e il sapore inconfondibile accendono la tavola con gusto. Non indugiate e mettetevi ai fornelli per preparare anche voi le penne ai peperoni oppure la variante ancora più cremosa o una gustosa versione con salsiccia e feta. Quel che è certo è che il profumo dei peperoni stufati inebrierà la vostra casa e farà venire l’acquolina in bocca anche ai vostri vicini.


												
						
						

														INGREDIENTI
							
							                            
                                
    								
    									
    										
    										430
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    430
    					
    					    					    					
    					    Carboidrati
    					    g
    					    75.8
    					
    					    					    					
    					      di cui zuccheri
    					    g
    					    11.7
    					
    					    					    					
    					    Proteine
    					    g
    					    11.3
    					
    					    					    					
    					    Grassi
    					    g
    					    9
    					
    					    					    					
    					      di cui saturi
    					    g
    					    1.35
    					
    					    					    					
    					    Fibre
    					    g
    					    4.2
    					
    					    					    					
    					    Colesterolo
    					    mg
    					    3
    					
    					    					    					
    					    Sodio
    					    mg
    					    352
    					
    					    				
    			
                            
													


						
							
							

							
								

																	Penne Rigate
								
								
								 
																	320
									g
																

								

							
								

																	Peperoni rossi
								
								
								 
																	275
									g
																

								

							
								

																	Peperoni gialli
								
								
								
																	275
									g
																

								

							
								

																	Acciughe sott'olio
								
								
								 
																	2
									
																

								

							
								

																	Passata di pomodoro
								
								
								
																	200
									g
																

								

							
								

																	Basilico
								
								
								 
																	
									q.b.
																

								

							
								

																	Zucchero di canna
								
								
								
																	1
									pizzico
																

								

							
								

																	Cipolle bianche
								
								
								
																	80
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le penne ai peperoni sbucciate la cipolla bianca e affettatela finemente 1, in un tegame scaldate l'olio di oliva con due alici scolate dall’olio di conservazione e le cipolle affettate 2, fate stufare la cipolla con poca acqua finché non sarà morbida, ci vorranno circa 10 minuti. Intanto ponete sul fuoco una pentola con abbondante acqua, da salare quando bollirà: vi servirà successivamente per cuocere la pasta. A questo punto, lavate i peperoni sotto acqua corrente, privateli del picciolo 3
									

								

															

																		
																															
											
										
																														
																		Tagliateli a metà e con un coltellino eliminate i semini e i filamenti interni 4; ora tagliateli a listarelle (5-6)
									

								

															

																		
																															
											
										
																														
																		e una volta che la cipolla sarà ben stufata aggiungete i peperoni 7, bagnateli con poca acqua e fate stufare per circa 15 minuti, poi unite la passata di pomodoro 8 e smorzate l’acidità con un pizzico di zucchero di canna 9.
									

								

															

																		
																															
											
										
																														
																		Profumate il sugo con le foglioline di basilico fresco (tenetene qualcuna da parte per guarnire i piatti se preferite) 10, mescolate poi coprite con il coperchio e proseguite la cottura per circa 10 minuti, mescolando di tanto intanto 11. Nel frattempo cuocete la pasta, avendo cura di cuocerla al dente per circa 10 minuti (regolatevi in base al tempo di cottura indicato sulla confezione) 12.
									

								

															

																		
																															
											
										
																														
																		Una volta al dente, scolate la pasta direttamente nel tegame con il sugo di peperoni 13, mescolate per insaporire bene. Le penne ai peperoni sono pronte 14, servitele ben calde guarnendo il piatto con una fogliolina di basilico 15!
									

								

							
					    