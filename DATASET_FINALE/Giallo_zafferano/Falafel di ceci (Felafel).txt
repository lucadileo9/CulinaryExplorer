Difficoltà: Facile
Basta dire falafel perché a qualcuno vengano in mente vicoli profumati di spezie e suggestive atmosfere variopinte di mercati mediorientali che risuonano di voci. Ad altri, invece, il pensiero torna con un po’ di nostalgia ai cartocci fumanti comprati al Doner Kebab a tarda notte ai tempi dell’università, quando eravamo studenti fuori sede sempre affamati e con il frigo vuoto. Qualunque sia la vostra versione della storia, con questa ricetta potrete riviverla nella cucina di casa vostra: falafel infallibili, dorati e croccanti! Queste tradizionali polpettine di ceci dal gusto speziato sono ottime da servire per un aperitivo etnico, accompagnate con hummus o una semplice salsa allo yogurt, oppure come antipasto vegetariano per una cenetta tra amici, ma saranno perfette anche per il buffet di una festa o per un pasto in stile street food all'interno della classica pita... siamo certi che in ogni caso faranno la gioia dei vostri palati e accenderanno le vostre serate! Siete pronti a prepararli con noi? Falafel: ecco a voi la nostra versione!


						
						

														INGREDIENTI
							
							                            
                                
    								
    									
    										
    										895
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    895
    					
    					    					    					
    					    Carboidrati
    					    g
    					    69.1
    					
    					    					    					
    					      di cui zuccheri
    					    g
    					    5.7
    					
    					    					    					
    					    Proteine
    					    g
    					    27.8
    					
    					    					    					
    					    Grassi
    					    g
    					    56.4
    					
    					    					    					
    					      di cui saturi
    					    g
    					    10.54
    					
    					    					    					
    					    Fibre
    					    g
    					    17.9
    					
    					    					    					    					
    					    Sodio
    					    mg
    					    307
    					
    					    				
    			
                            
													


						
														
							
														Per circa 50 falafel
							

							
								

																	Ceci secchi
								
								
								
																	500
									g
																

								

							
								

																	Cipolle
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	1
									mazzetto
																

								

							
								

																	Cumino
								
								
								in polvere
																	1
									pizzico
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	1
									pizzico
																

								

							
														
							
						
														
							
														Per friggere
							

							
								

																	Olio di semi di arachide
								
								
								
																	1
									l
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i felafel, cominciate la sera prima mettendo in ammollo i ceci secchi in acqua fredda per almeno 12 ore 1. Trascorso il tempo di ammollo, scolate i ceci 2 e sciacquateli, poi asciugateli accuratamente con un panno pulito: dovranno risultare perfettamente asciutti al momento dell’utilizzo per garantire un impasto della giusta consistenza (per sicurezza potete asciugarli ulteriormente per 10 minuti in forno ventilato preriscaldato a 100°). A questo punto versate i ceci in un mixer 3.
									

								

															

																		
																																											
											
										
																						
											
										
																						
											
										
																																										
																		Tagliate la cipolla a pezzi grossolani 4 e aggiungetela nel mixer 5 insieme allo spicchio di aglio schiacciato o spremuto 6.
									

								

															

																		
																																											
											
										
																						
											
										
																						
											
										
																																										
																		Insaporite con sale, pepe 7 e cumino 8. Azionate il mixer per tritare tutti gli ingredienti 9.
									

								

															

																		
																																											
											
										
																						
											
										
																						
											
										
																																										
																		Tritate il prezzemolo a parte e unitelo al composto: è importante non sminuzzarlo direttamente nel mixer perché rilascerebbe troppa acqua compromettendo la consistenza del composto 10. Frullate ancora per amalgamare il tutto, poi trasferite l'impasto ottenuto in una pirofila e compattatelo con il dorso di un cucchiaio o una marisa 11. Coprite con pellicola a contatto 12 e lasciate riposare in frigorifero per almeno un'ora.
									

								

															

																		
																																											
											
										
																						
											
										
																						
											
										
																																										
																		Trascorso questo tempo formate i falafel con l'apposito strumento 13 e adagiateli man mano su un vassoio foderato con carta forno 14. In alternativa potete formare i falafel a mano: prendete delle piccole porzioni di impasto e schiacciatele leggermente tra i palmi delle mani, avendo cura di compattarli molto bene. Procedete in questo modo fino a formare tutti i falafel; con queste dosi ne otterrete una cinquantina 15.
									

								

															

																		
																																											
											
										
																						
											
										
																						
											
										
																																										
																		Siete pronti per friggere: scaldate l'olio di semi in un pentolino fino alla temperatura di 170° e friggete pochi falafel per volta, aiutandovi con una schiumarola 16. Non appena saranno belli dorati scolateli e trasferiteli su carta paglia 17. Servite i vostri falafel ancora caldi 18!
									

								

							
					    