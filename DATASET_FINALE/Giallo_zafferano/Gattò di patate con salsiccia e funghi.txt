Difficoltà: Facile
Nella cucina napoletana il gateau, anzi detto alla partenopea il gattò, è un secondo piatto che raccoglie i fondini di insaccati e formaggi che tendono ad accumularsi nel frigorifero. Oggi però abbiamo pensato di farcirlo con un ricco condimento tipico dell’autunno, trasformando così il grande classico in una nuova e fresca versione. Si tratta del gattò di patate con salsiccia e funghi, un succulento secondo capace di scaldare il corpo, ma anche il cuore, con la sua indicibile bontà. Del resto, diciamocela tutta, li abbiamo visti sempre in coppia e ci sono piaciuti tantissimo: salsiccia e funghi e salsiccia e patate. Stavolta però abbiamo pensato di passare dalla coppia al trittico salsiccia+funghi+patate e abbiamo scoperto che vince davvero su tutti! Se quest’autunno, e non solo, non sapete che preparare abbiamo noi la ricetta che fa al caso vostro, provate il gattò di patate con salsiccia e funghi!


						
						

														INGREDIENTI
							
							                            
                                
    								
    									
    										
    										593
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    593
    					
    					    					    					
    					    Carboidrati
    					    g
    					    30.8
    					
    					    					    					
    					      di cui zuccheri
    					    g
    					    2.2
    					
    					    					    					
    					    Proteine
    					    g
    					    29.5
    					
    					    					    					
    					    Grassi
    					    g
    					    38.3
    					
    					    					    					
    					      di cui saturi
    					    g
    					    17.02
    					
    					    					    					
    					    Fibre
    					    g
    					    5.2
    					
    					    					    					
    					    Colesterolo
    					    mg
    					    217
    					
    					    					    					
    					    Sodio
    					    mg
    					    1074
    					
    					    				
    			
                            
													


						
														
							
														Ingredienti per una teglia da 30x20
							

							
								

																	Patate
								
								
								
																	1
									kg
																

								

							
								

																	Uova
								
								
								medie
																	4
									
																

								

							
								

																	Parmigiano Reggiano DOP
								
								
								
																	65
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per farcire
							

							
								

																	Salsiccia
								
								
								
																	250
									g
																

								

							
								

																	Funghi champignon
								
								
								
																	250
									g
																

								

							
								

																	Caciocavallo
								
								
								
																	150
									g
																

								

							
								

																	Vino bianco
								
								
								
																	60
									g
																

								

							
								

																	Aglio
								
								
								
																	1
									spicchio
																

								

							
								

																	Rosmarino
								
								
								da tritare
																	1
									rametto
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per la copertura
							

							
								

																	Pangrattato
								
								
								
																	30
									g
																

								

							
								

																	Parmigiano Reggiano DOP
								
								
								
																	10
									g
																

								

							
								

																	Burro
								
								
								
																	
									q.b.
																

								

							
														
							
						
														
							
														Per la teglia
							

							
								

																	Burro
								
								
								
																	
									q.b.
																

								

							
								

																	Pangrattato
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il gattò di patate con salsiccia e funghi cominciate dalle patate. Immergetele in una pentola larga piena d’acqua fredda 1, accendete il fornello e dal momento del bollore aspettate dai 30-50 minuti, a seconda della grandezza. Fate sempre la prova forchetta: se i rebbi entrano facilmente allora sono cotte. Nel frattempo che cuociono le patate occupatevi dei funghi: togliete la base 2 e pulite gambo e cappello con un pennellino, o un fazzoletto inumidito, per eliminare eventuali residui di terreno 3.
									

								

															

																		
																															
											
										
																														
																		Dopodiché affettate sottilmente e tenete da parte 4. Spellate le salsicce 5 e schiacciatele con il dorso del coltello 6.
									

								

															

																		
																															
											
										
																														
																		In una padella versate un goccino d’olio insieme ad uno spicchio d’aglio, unite la salsiccia sbriciolata e fatela saltare per qualche minuto 7. Quando la carne sarà ben rosolata, eliminate l’aglio 8 e sfumate con il vino bianco 9.
									

								

															

																		
																															
											
										
																														
																		Attendete che l’alcol sia evaporato prima di raccogliere con un cucchiaio la salsiccia: trasferitela in una ciotola e tenete momentaneamente da parte 10. Nel fondo di cottura aggiungete ancora un filo d’olio, poi i funghi e saltateli un attimo 11. Aggiungete un pizzico di sale aspettando che i liquidi fuoriescano, quando stanno per asciugarsi completamente aggiungete le salsicce per fare insaporire 12.
									

								

															

																		
																															
											
										
																														
																		Sfiammate ancora un attimo per far asciugare bene il fondo 13, poi spegnete e cospargete con il rosmarino tritato 14. Mescolate e trasferite in una ciotola 15.
									

								

															

																		
																															
											
										
																														
																		A questo punto le patate saranno cotte: scolatele, lasciatele intiepidire 10 minuti prima di sbucciarle, ancora calde, così sarà più facile togliere la buccia 16. Passate a schiacciarle con l’apposito schiacciapatate (potete anche fare con la forchetta se non l’avete, il risultato però sarà più granuloso) 17. Aggiungete le uova 18,
									

								

															

																		
																															
											
										
																														
																		il parmigiano grattugiato, sale e pepe 19. Impastate brevemente con le mani 20 e controllate la consistenza dell'impasto: se troppo asciutto aggiungete un pò di latte, se invece dovesse risultare troppo morbido aggiungete altro parmigiano. Passate alla composizione. Imburrate e spolverizzate con pangrattato una pirofila da 30x20 cm 21
									

								

															

																		
																															
											
										
																														
																		e adagiate metà dell’impasto 22, compattatelo con le mani umide. Poi i funghi con le salsicce 23 e i cubetti di caciocavallo 24.
									

								

															

																		
																															
											
										
																														
																		Ricoprite con la restante parte di crema di patate e preparate un mix di pangrattato e parmigiano 25 con cui cospargere la superficie. Unite qualche fiocchetto di burro 26 e cuocete in forno caldo a 180° per circa 40 minuti + qualche minuto di grill per dorare la superficie. Ecco pronto il vostro gattò di patate con salsicce e funghi, buon appetito 27.
									

								

							
					    