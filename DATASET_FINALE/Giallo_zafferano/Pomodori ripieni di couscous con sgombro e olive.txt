Difficoltà: Molto facile
Gustosi e scenografici, i pomodori ripieni di couscous con sgombro e olive sono perfetti per i vostri menù estivi! I pomodori crudi si trasformano in contenitori naturali e accolgono una piccola porzione di couscous insaporito con ingredienti semplici e colorati: un antipasto fresco e leggero, ideale anche per un buffet, che vi delizierà con il suo profumo mediterraneo! Facili e veloci da preparare, piaceranno sicuramente anche agli amici più attenti alla linea… provate anche i nostri pomodori ripieni alla siciliana saporitissimi o la variante ripiena di panzanella!


												
						
						

														INGREDIENTI
							
							                            
                                
    								
    									
    										
    										201
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    201
    					
    					    					    					
    					    Carboidrati
    					    g
    					    27.3
    					
    					    					    					
    					      di cui zuccheri
    					    g
    					    4
    					
    					    					    					
    					    Proteine
    					    g
    					    10.7
    					
    					    					    					
    					    Grassi
    					    g
    					    5.5
    					
    					    					    					
    					      di cui saturi
    					    g
    					    0.97
    					
    					    					    					
    					    Fibre
    					    g
    					    2.7
    					
    					    					    					
    					    Colesterolo
    					    mg
    					    21
    					
    					    					    					
    					    Sodio
    					    mg
    					    357
    					
    					    				
    			
                            
													


						
							
							

							
								

																	Pomodori ramati
								
								
								
																	4
									
																

								

							
								

																	Cous cous
								
								
								precotto
																	120
									g
																

								

							
								

																	Acqua
								
								
								
																	120
									g
																

								

							
								

																	Sgombro sott'olio
								
								
								sgocciolato
																	90
									g
																

								

							
								

																	Olive nere
								
								
								denocciolate
																	10
									
																

								

							
								

																	Basilico
								
								
								
																	4
									foglie
																

								

							
								

																	Olio extravergine d'oliva
								
								
								
																	1
									cucchiaio
																

								

							
								

																	Sale fino
								
								
								
																	½
									cucchiaino
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i pomodori ripieni di couscous con sgombro e olive, per prima cosa versate l’acqua in un pentolino e portatela a bollore. Mettete il couscous in una ciotola capiente e irroratelo con l’acqua bollente 1, poi aggiungete il sale 2 e l’olio 3.
									

								

															

																		
																															
											
										
																														
																		Mescolate brevemente 4, coprite la ciotola con pellicola e lasciate riposare per 10 minuti. Nel frattempo lavate i pomodori, rimuovete la calotta 5 e svuotateli con l’aiuto di un cucchiaio 6. Conservate sia la polpa dei pomodori sia le calotte.
									

								

															

																		
																															
											
										
																														
																		Sgocciolate i filetti di sgombro e tagliateli a pezzettini 7, poi tritate metà della polpa dei pomodori 8 e tagliate le olive a rondelle 9.
									

								

															

																		
																															
											
										
																														
																		Trascorsi i 10 minuti sgranate il couscous con una forchetta 10. Unite lo sgombro 11, la polpa tritata dei pomodori 12,
									

								

															

																		
																															
											
										
																														
																		le olive 13 e le foglie di basilico spezzettate grossolanamente 14, poi mescolate bene per amalgamare tutti gli ingredienti 15.
									

								

															

																		
																															
											
										
																														
																		A questo punto riempite i pomodori svuotati con il couscous condito (16-17), ricoprite con le calotte e servite i vostri deliziosi pomodori ripieni di couscous con sgombro e olive 18!
									

								

							
					    