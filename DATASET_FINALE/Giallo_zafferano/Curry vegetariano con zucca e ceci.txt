Difficoltà: Facile
Ceci e zucca sono un abbinamento molto riuscito e perfetto per i primi freddi autunnali. Ma come renderli originali? Ci pensiamo noi con questo particolare piatto unico: il curry vegetariano di zucca e ceci. In questa ricetta ci siamo lasciati trasportare dalla magia legata alla cucina indiana, capace di raccogliere i profumi intensi e i colori di questa magnifica terra. In questo curry c’è un tripudio di spezie: curcuma, curry e paprika, una miscela deliziosa per dare un gusto unico alla zucca e ai ceci, che in genere ritroviamo nelle zuppe. Per accompagnare questo sostanzioso piatto, potrete servire ai vostri ospiti un aromatico riso pilaf. Il curry vegetariano di zucca e ceci farà venire l’acquolina in bocca anche a chi vegetariano non è!


						
						

														INGREDIENTI
							
							                            
                                
    								
    									
    										
    										651
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    651
    					
    					    					    					
    					    Carboidrati
    					    g
    					    83.8
    					
    					    					    					
    					      di cui zuccheri
    					    g
    					    10.8
    					
    					    					    					
    					    Proteine
    					    g
    					    18.2
    					
    					    					    					
    					    Grassi
    					    g
    					    26.3
    					
    					    					    					
    					      di cui saturi
    					    g
    					    3.95
    					
    					    					    					
    					    Fibre
    					    g
    					    11.1
    					
    					    					    					    					
    					    Sodio
    					    mg
    					    535
    					
    					    				
    			
                            
													


						
														
							
							

							
								

																	Zucca
								
								
								pulita 
																	800
									g
																

								

							
								

																	Ceci secchi
								
								
								
																	200
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Paprika piccante
								
								
								
																	1
									cucchiaino
																

								

							
								

																	Curry
								
								
								
																	1
									cucchiaino
																

								

							
								

																	Curcuma in polvere
								
								
								
																	1
									cucchiaino
																

								

							
								

																	Cipolle rosse
								
								
								
																	80
									g
																

								

							
								

																	Aglio
								
								
								
																	1
									spicchio
																

								

							
								

																	Brodo vegetale
								
								
								
																	50
									g
																

								

							
								

																	Acqua
								
								
								
																	50
									g
																

								

							
								

																	Vino bianco
								
								
								
																	40
									g
																

								

							
								

																	Timo
								
								
								
																	4
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per il riso
							

							
								

																	Riso Basmati
								
								
								
																	240
									g
																

								

							
								

																	Cipolle
								
								
								
																	40
									g
																

								

							
								

																	Chiodi di garofano
								
								
								
																	9
									
																

								

							
								

																	Olio extravergine d'oliva
								
								
								
																	40
									g
																

								

							
								

																	Acqua
								
								
								calda
																	600
									g
																

								

							
								

																	Cannella in stecche
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il curry vegetariano iniziate dai ceci, prendendo una ciotola capiente e mettendoli in ammollo con acqua fredda 1: lasciateli così per almeno una notte. Il giorno seguente scolateli 2 e poneteli a cuocere per circa 1 ora/1 ora e 30 minuti in un tegame ampio con abbondante acqua (regolatevi al caso con la cottura rispetto a quanto indicato nella confezione dei ceci che acquistate) 3: dovranno risultare ammorbiditi, senza sfaldarsi.
									

								

															

																		
																															
											
										
																														
																		Mentre i ceci cuociono preparate il brodo vegetale, quindi dedicatevi alla preparazione della zucca: privatela dei semini e dei filamenti interni 4, eliminate la buccia esterna 5. Poi tagliatela a fettine non troppo spesse 6.
									

								

															

																		
																															
											
										
																														
																		Riducetela una dadini della stessa grandezza dei ceci: questo faciliterà in seguito ad ottenere una cottura uguale a quella dei ceci. Tenete la dadolata di zucca da parte 7. Prendete un tegame e fate rosolare con un filo di olio mezza cipolla mondata in cui avrete infilzato i chiodi di garofano 8. Questa tecnica serve per non disperdere i fiori di garofano nel tegame (che servono ad insaporire), poiché andranno tolti a fine cottura. Aggiungete quindi il riso 9 e fatelo tostare alcuni minuti, mescolando.
									

								

															

																		
																															
											
										
																														
																		Aggiungete la stecca di cannella intera, poi versate dei mestoli d’acqua per favorire la cottura 10: aggiungetene un mestolo quando il precedente è stato assorbito: ci vorranno circa 10-12 minuti (o regolatevi alternativamente a seconda delle indicazioni riportate sulla confezione del riso che acquistate). Salate e pepate a piacere. Non mescolate troppo il riso: sarà necessario mescolarlo di tanto in tanto solo per evitare che si attacchi al fondo del tegame. Poco prima che sia pronto, date un'ultima mescolata 11 e togliete la cipolla e la stecca di cannella. Tenetelo da parte e procedete ora con la preparazione di ceci e zucca: prendete una cipolla e mondatela, quindi riducetela in spicchi molto sottili 12.
									

								

															

																		
																															
											
										
																														
																		In un tegame antiaderente e dal fondo ampio fate scaldare l'olio e rosolate uno spicchio di aglio sbucciato e intero 13. Quando sarà dorato, toglietelo e versate la cipolla nel tegame 14. Sfumate con il vino bianco e lasciate appassire la cipolla 15.
									

								

															

																		
																															
											
										
																														
																		Quando sarà ben appassita e il liquido evaporato, aggiungete la curcuma 16. Aromatizzate anche con paprika 17 e curry 18 (la dose di questi ingredienti può essere variata in base al vostro gusto personale e all'intensità del sapore delle spezie che utilizzate).
									

								

															

																		
																															
											
										
																														
																		Mescolate bene gli ingredienti 19. A questo punto aggiungete la zucca: fatela rosolare per circa 4 minuti 20, regolando di sale e pepe e avendo cura di mescolarla bene per evitare si attacchi al fondo del tegame. Poi versate l’acqua per favorire la cottura della zucca 21 e continuate a cuocere a fuoco dolce per circa 7-8 minuti.
									

								

															

																		
																															
											
										
																														
																		Quando l’acqua si sarà asciugata, aggiungete i ceci 22. Insaporite con il brodo vegetale 23, abbassando la fiamma al minimo: gli ingredienti devono cuocere e risultare morbidi senza però sfaldarsi. Lasciate cuocere fino a quando il liquido non sarà stato assorbito dalla verdure: se necessario aggiungete ancora un mestolo di brodo vegetale. Dopodiché aromatizzate con delle foglioline di timo ben sciacquate 24, mescolando bene.
									

								

															

																		
																															
											
										
																														
																		Aggiustate di sale 25 e pepe: zucca e ceci sono ora pronti 26. A questo punto potete impiattare il vostro curry vegetariano di zucca e ceci: se preferite potete sformare il riso pilaf in stampini monouso di alluminio per creare un impiattamento d'effetto 27!
									

								

							
					    