Difficoltà: Facile
Questi biscotti friabili e a forma di fiore si riconosco lontano un miglio... anche nella versione che vi proponiamo oggi! I canestrelli al cioccolato sono realizzati con una pasta frolla dalla consistenza speciale, realizzata grazie all'aggiunta di un ingrediente segreto: il tuorlo sodo. La ricetta ligure è sicuramente quella più conosciuta, insieme a quella piemontese realizzata con la farina di nocciole, ma siamo sicuri che dopo averli assaggiati vi innamorerete anche della nostra variante! I canestrelli al cioccolato sono perfetti per la colazione o la merenda, vediamo cosa occorre per prepararli! 


						
						

														INGREDIENTI
							
							                            
                                
    								
    									
    										
    										122
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    122
    					
    					    					    					
    					    Carboidrati
    					    g
    					    20.2
    					
    					    					    					
    					      di cui zuccheri
    					    g
    					    10.1
    					
    					    					    					
    					    Proteine
    					    g
    					    2.3
    					
    					    					    					
    					    Grassi
    					    g
    					    3.6
    					
    					    					    					
    					      di cui saturi
    					    g
    					    1.73
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    67
    					
    					    					    					
    					    Sodio
    					    mg
    					    3
    					
    					    				
    			
                            
													


						
														
							
														Ingredienti per 42 canestrelli
							

							
								

																	Farina 00
								
								
								
																	200
									g
																

								

							
								

																	Fecola di patate
								
								
								
																	50
									g
																

								

							
								

																	Burro
								
								
								morbido
																	130
									g
																

								

							
								

																	Zucchero a velo
								
								
								
																	100
									g
																

								

							
								

																	Tuorli
								
								
								cotti (circa 5)
																	70
									g
																

								

							
								

																	Cioccolato fondente al 70%
								
								
								
																	20
									g
																

								

							
														
							
						
														
							
														per decorare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i canestrelli al cioccolato iniziate cuocendo le uova per farle diventare sode: saranno necessari 8 minuti in acqua bollente 1. A questo punto scolate le uova, sgusciatele 2 e tenete solo i tuorli. Pesate 70 g di tuorli e trasferiteli in una ciotola 3.
									

								

															

																		
																															
											
										
																														
																		Schiacciate i tuorli con una forchetta 4. Tritate il cioccolato e fondetelo a bagnomaria o nel microonde, poi lasciate intiepidire. Aggiungete il burro morbido ai tuorli 5 e lavorate con una spatola di gomma fino ad ottenere una consistenza cremosa 6. 
									

								

															

																		
																															
											
										
																														
																		Unito il cioccolato fuso tiepido 7 e amalgamate il composto con una spatola 8, poi  aggiungete lo zucchero a velo 9.
									

								

															

																		
																															
											
										
																														
																		Unite anche la farina e la fecola 10. Impastate con le mani fino ad ottenere un composto omogeneo 11, poi trasferitelo su un piano e lavorate ancora un paio di minuti 12. 
									

								

															

																		
																															
											
										
																														
																		Formate un panetto 13, avvolgetelo nella pellicola e lasciatelo riposare in frigorifero per almeno 30 minuti. Trascorso questo tempo riprendete la frolla, posizionatela su un piano infarinato e spolverizzate leggermente anche il panetto 14. Stendete la pasta con un mattarello 15 fino ad ottenere uno spessore di 4 mm.
 
									

								

															

																		
																															
											
										
																														
																		Utilizzando uno stampino a forma di fiore da 5 cm coppate i biscotti 16 e trasferiteli man mano su una leccarda foderata con carta forno 17. Impastate nuovamente i ritagli, stendeteli e coppateli fino a terminare tutto l'impasto 18. 
									

								

															

																		
																															
											
										
																														
																		Utilizzando una bocchetta da 1 cm realizzate un foro al centro dei biscotti 19. Cuocete in forno statico preriscaldato a 180° nel ripiano medio-basso per 15 minuti. Sfornate i canestrelli al cioccolato 20 e lasciateli raffreddare completamente prima di decorarli con lo zucchero a velo e servirli 21.
									

								

							
					    