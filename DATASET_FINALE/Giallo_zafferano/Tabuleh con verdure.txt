Difficoltà: Facile
Il tabuleh (tabbouleh o tabulè) con verdure è un pietanza tipica della cucina mediorientale a base di bulgur, un cereale integrale caratterizzato da un particolare processo di lavorazione e che si presenta in grani più o meno grossi, da utilizzare a seconda della ricetta scelta. Come tutte le ricette tradizionali, anche questa conosce innumerevoli varianti che prevedono diverse verdure, aromi e anche spezie, immancabili nella cucina etnica. Arricchito con verdure fresche ed erbe aromatiche, il nostro tabuleh è un ottimo piatto unico estivo, si presta ad essere preparato in anticipo e si gusta freddo. Questa ricetta di base ci ha ispirato per altri piatti stuzzicanti come il tabuleh estivo all'anguria e le ali di pollo affumicate con tabouleh!


												
						
						

														INGREDIENTI
							
													


						
							
							

							
								

																	Bulgur
								
								
								(a grana fine)
																	200
									g
																

								

							
								

																	Pomodori perini
								
								
								 
																	650
									g
																

								

							
								

																	Cipolle rosse
								
								
								 
																	1
									
																

								

							
								

																	Prezzemolo
								
								
								
																	150
									g
																

								

							
								

																	Succo di limone
								
								
								 
																	2
									
																

								

							
								

																	Olio extravergine d'oliva
								
								
								 
																	4
									cucchiai
																

								

							
								

																	Menta
								
								
								
																	1
									mazzetto
																

								

							
								

																	Sale fino
								
								
								
																	
									q.b.
																

								

							
								

																	Acqua
								
								
								
																	400
									ml
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il tabuleh di verdure portate a bollore l’acqua 1, leggermente salata e, nel frattempo, versate il bulgur in una ciotola 2 e aggiungete sopra l’acqua calda 3.
									

								

															

																		
																																											
											
										
																						
											
										
																						
											
										
																																										
																		Mescolate e coprite con un canovaccio la ciotola 4, lasciatelo riposare per un’ora. Mentre il bulgur si reidrata, dedicatevi alla preparazione del condimento: lavate i pomodori, il prezzemolo e la menta. Tagliate a metà i pomodori 5 e privateli dei semi e del liquido di vegetazione 6.
									

								

															

																		
																																											
											
										
																						
											
										
																						
											
										
																																										
																		Tagliateli a dadini 7. Tritate finemente il prezzemolo 8 e la menta. Sbucciate la cipolla e tagliatela a piccoli dadini 9.
									

								

															

																		
																																											
											
										
																						
											
										
																						
											
										
																																										
																		Unite tutti gli ingredienti in una ciotola e conditeli con il sale 10, l’olio 11 e il succo dei 2 limoni 12. Mescolate bene e tenete da parte.
									

								

															

																		
																																											
											
										
																						
											
										
																						
											
										
																																										
																		Mescolate il bulgur per sgranarlo 13 e unitelo alle verdure 14, mescolate ancora e servite il vostro tabuleh con verdure 15.
									

								

							
					    