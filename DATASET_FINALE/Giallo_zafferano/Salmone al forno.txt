Difficoltà: Facile
Avete ospiti a cena e poco tempo per cucinare? Che si tratti dei vostri suoceri, di una coppia di amici o di un gruppetto di colleghi, vi proponiamo un secondo piatto genuino, una ricetta semplice e raffinata che vi farà fare un figurone: il filetto di salmone al forno! In poche mosse scoprirete come trasformare un trancio di salmone in un elegante medaglione. Grazie alla copertura di fettine di patate sottili e dorate, otterrete un pesce dalla cottura perfetta, tenero e succoso. Un secondo piatto dall'aspetto invitante che potrete abbinare a una pasta panna e gamberi, per le serate informali o a degli spaghetti con la bottarga, per le occasioni più importanti, per un menù dal successo assicurato!


												
						
						

														INGREDIENTI
							
							                            
                                
    								
    									
    										
    										435
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    435
    					
    					    					    					
    					    Carboidrati
    					    g
    					    9.3
    					
    					    					    					
    					      di cui zuccheri
    					    g
    					    2.7
    					
    					    					    					
    					    Proteine
    					    g
    					    28.8
    					
    					    					    					
    					    Grassi
    					    g
    					    30.9
    					
    					    					    					
    					      di cui saturi
    					    g
    					    6.35
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    52
    					
    					    					    					
    					    Sodio
    					    mg
    					    446
    					
    					    				
    			
                            
													


						
							
							

							
								

																	Tranci di salmone
								
								
								(4 pezzi)
																	660
									g
																

								

							
								

																	Patate
								
								
								
																	170
									g
																

								

							
								

																	Scorza di limone
								
								
								
																	1
									
																

								

							
								

																	Succo di limone
								
								
								
																	25
									g
																

								

							
								

																	Vino bianco
								
								
								secco
																	25
									g
																

								

							
								

																	Olio extravergine d'oliva
								
								
								 
																	50
									g
																

								

							
								

																	Prezzemolo
								
								
								da tritare
																	1
									cucchiaio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per cucinare il filetto di salmone al forno, per prima cosa eliminate le lische del pesce con una pinzetta 1 e controllate che non vi siano spine rimaste facendo scorrere un polpastrello sulla polpa. Rimuovete la spina dorsale con un coltello 2, poi arrotolate un’estremità su se stessa e avvolgete l’altra estremità intorno al trancio in modo da ottenere un medaglione 3.
									

								

															

																		
																															
											
										
																														
																		Legate il medaglione con uno spago da cucina per far sì che mantenga la forma anche in cottura 4 e trasferite i medaglioni su una teglia foderata con carta forno. Prendete una patata dalla forma abbastanza regolare, lavatela e tagliatela a fettine sottili con una mandolina, senza pelarla: le fettine dovranno essere spesse massimo 1 mm altrimenti non risulteranno abbastanza cotte 5. Ora occupatevi dell’emulsione: grattugiate la scorza di un limone in una ciotola 6,
									

								

															

																		
																															
											
										
																														
																		poi unite 25 g di succo di limone 7, l’olio 8, il vino bianco 9,
									

								

															

																		
																															
											
										
																														
																		il prezzemolo tritato 10, sale e pepe 11 e mescolate bene con una forchetta 12.
									

								

															

																		
																															
											
										
																														
																		Condite i medaglioni di salmone con parte dell’emulsione 13, poi copriteli con i dischetti di patate leggermente sovrapposti 14 e cospargete le patate con l’emulsione rimanente 15.
									

								

															

																		
																															
											
										
																														
																		Quando i medaglioni saranno pronti 16, cuocete in forno statico preriscaldato a 180° per circa 20 minuti, dopodiché azionate il grill a 240° e proseguite la cottura per altri 3-4 minuti, finché le patate non saranno dorate. Trascorso il tempo di cottura 17, rimuovete lo spago da cucina e servite subito il vostro delizioso salmone al forno con patate 18!
									

								

							
					    