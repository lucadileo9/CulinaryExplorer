Difficoltà: Difficile
Le brioches variegate al cacao sono un'alternativa alle tradizionali brioches e possono essere una deliziosa coccola mattutina o un irresistibile peccato di gola pomeridiano. Due strati di impasto, uno alla vaniglia e l'altro al cacao, sono lavorati e legati in un lievitato bicolore che conquista gli occhi ancor prima che il palato: le brioches si presentano infatti in una forma che evoca un bocciolo di rosa, risultando perfette per una romantica colazione a sorpresa o per una merenda deliziosa.
E' necessario piegare l'impasto più volte per ottenere una morbidezza finale eccezionale e ne vale davvero la pena! Lasciatevi ipnotizzare dalla vorticosa spirale e dalla delicatezza di queste brioches variegate al cacao: alzarsi al mattino sarà d'ora in poi una vera gioia!


						
						

														INGREDIENTI
							
							                            
                                
    								
    									
    										
    										347
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    347
    					
    					    					    					
    					    Carboidrati
    					    g
    					    37.9
    					
    					    					    					
    					      di cui zuccheri
    					    g
    					    11.9
    					
    					    					    					
    					    Proteine
    					    g
    					    6.9
    					
    					    					    					
    					    Grassi
    					    g
    					    18.6
    					
    					    					    					
    					      di cui saturi
    					    g
    					    10.61
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    77
    					
    					    					    					
    					    Sodio
    					    mg
    					    36
    					
    					    				
    			
                            
													


						
														
							
														Ingredienti per il pastello di 8 brioches
							

							
								

																	Farina Manitoba
								
								
								
																	300
									g
																

								

							
								

																	Zucchero
								
								
								
																	80
									g
																

								

							
								

																	Lievito di birra secco
								
								
								
																	2
									g
																

								

							
								

																	Latte intero
								
								
								
																	125
									g
																

								

							
								

																	Uova
								
								
								(medio)
																	1
									
																

								

							
								

																	Burro
								
								
								(ammorbidito)
																	50
									g
																

								

							
								

																	Baccello di vaniglia
								
								
								
																	½
									
																

								

							
														
							
						
														
							
														Per il panetto
							

							
								

																	Burro
								
								
								
																	100
									g
																

								

							
								

																	Cacao amaro in polvere
								
								
								
																	15
									g
																

								

							
								

																	Farina 00
								
								
								
																	10
									g
																

								

							
								

																	Baccello di vaniglia
								
								
								
																	½
									
																

								

							
														
							
						
														
							
														Per imburrare
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le brioches variegate al cioccolato, iniziate con il pastello. In una planetaria munita di gancio unite la farina setacciata, il lievito disidratato e il latte 1, aggiungete poi lo zucchero 2 e l’uovo intero 3.
									

								

															

																		
																															
											
										
																														
																		Azionate e lavorate l’impasto fino ad ottenere una consistenza liscia, quindi incorporate metà dei semi prelevati dalla bacca di vaniglia e il burro ammorbidito in pezzi, aggiungendo il successivo solo dopo il completo assorbimento del precedente 4. Quando l’impasto risulta abbastanza liscio e omogeneo trasferitelo sul piano di lavoro e maneggiatelo giusto il tempo di dargli una forma sferica, quindi ponetelo a lievitare in luogo tiepido per 2 ore in una ciotola leggermente imburrata e coperta con pellicola trasparente 5.Nel frattempo preparate il panetto al cacao. Nella planetaria munita ora di foglia ponete il burro a pezzetti e la farina 6,
									

								

															

																		
																															
											
										
																														
																		quindi aggiungete la polpa rimanente della bacca di vaniglia, il cacao 7 e azionate fino ad ottenere una crema densa e compatta 8. Avvolgete il panetto al cacao con un foglio di carta da forno e, con l’aiuto di un mattarello, stendetelo per ottenere un rettangolo di 10x15 cm e spesso circa 5 mm 9.Ponetelo in frigorifero a riposare per almeno 20 minuti.
									

								

															

																		
																															
											
										
																														
																		Trascorse le 2 ore lavorate il pastello sul piano di lavoro leggermente infarinato e stendetelo col mattarello fino ad ottenere un rettangolo di 22x15 cm 10. A questo punto rimuovete la carta forno dal panetto al cacao e sovrapponetelo al centro del pastello steso, tenendo il lato corto a margine del lato lungo dell’impasto sottostante 11. Procedete con la prima piega a 2, portando i lati corti del pastello al centro in modo da chiudere la sfoglia sul panetto 12.
									

								

															

																		
																															
											
										
																														
																		Stendete l’impasto con il mattarello fino ad ottenere un rettangolo di circa 25x30 cm 13, procedete poi con una piega a 3: portate nuovamente verso il centro i due lati corti dell’impasto 14 quindi ripiegatelo a metà seguendo lo stesso verso 15.
									

								

															

																		
																															
											
										
																														
																		Appiattitelo leggermente con il mattarello, avvolgetelo nella pellicola trasparente 16 e fatelo riposare in frigorifero per almeno 30 minuti. Trascorso il tempo necessario stendete l’impasto perpendicolarmente rispetto alla piega precedente, in una sfoglia di 50x20 cm circa 17. Con un coltellino rifinite i margini della striscia ottenuta 18 e dividetela a metà per ottenere due strisce di 25x20 cm.
									

								

															

																		
																															
											
										
																														
																		Arrotolate ora le strisce su se stesse partendo dal lato corto 19, quindi tagliatele in rondelle spesse circa 5 cm 20: ne ottenete 8 in tutto. Spennellate con un po’ di burro ammorbidito i pirottini di alluminio 21
									

								

															

																		
																															
											
										
																														
																		e ponete in ciascuno una rondella di pasta 22. Ponete tutti i pirottini su una teglia da forno e lasciateli riposare a temperatura ambiente per 10 minuti 23, dopodiché infornateli in forno statico preriscaldato a 180° per 25 minuti (se ventilato, a 160° per 15 minuti). Le vostre brioches variegate al cacao sono pronte per essere assaporate 24.
									

								

							
					    