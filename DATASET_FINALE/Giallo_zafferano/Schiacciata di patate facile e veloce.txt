Difficoltà: Facile
Per schiacciata si intende un lievitato più basso di una focaccia ma più alto di una classica pizza tonda, ed è chiamato così perché viene letteralmente schiacciato con la punta delle dita prima della cottura in forno. Con la ricetta della schiacciata di patate facile e veloce vi proponiamo un'ottima idea da servire come stuzzichino per l'aperitivo, ideale anche come salvacena! L'impasto di base si può arricchire con i condimenti più vari e noi questa volta abbiamo scelto le patate, ovviamente in coppia con il rosmarino: durante la cottura infatti si inteneriranno per bene, creando la consistenza ideale per questa focaccia morbida e fragrante. La ricetta della schiacciata di patate facile e veloce è alla portata di tutti: non c'è bisogno di planetaria o particolari strumenti per impastare, se non le vostre preziose mani. Cosa aspettate a provarla?


						
						

														INGREDIENTI
							
													


						
														
							
														Per l'impasto
							

							
								

																	Farina 00
								
								
								
																	300
									g
																

								

							
								

																	Acqua
								
								
								
																	150
									g
																

								

							
								

																	Olio extravergine d'oliva
								
								
								
																	15
									g
																

								

							
								

																	Sale fino
								
								
								
																	10
									g
																

								

							
								

																	Lievito di birra fresco
								
								
								
																	2
									g
																

								

							
														
							
						
														
							
														Per condire
							

							
								

																	Patate
								
								
								
																	100
									g
																

								

							
								

																	Olio extravergine d'oliva
								
								
								
																	25
									g
																

								

							
								

																	Sale fino
								
								
								
																	5
									g
																

								

							
								

																	Rosmarino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Sale grosso
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la schiacciata di patate facile e veloce inziate dall'impasto: sciogliete il lievito in una ciotola con l'acqua 1, poi versate l'olio 2 e mescolate. Infine unite la farina continuando a mescolare 3.
									

								

															

																		
																															
											
										
																														
																		Quando prende consistenza 4 ribaltate l’impasto su una spianatoia leggermente infarinata e continuate a lavorare 5. A questo punto incorporate il sale 6.
									

								

															

																		
																															
											
										
																														
																		Lavorate ancora finché non avrete ottenuto un impasto omogeneo 7. Trasferite la palla in una ciotola, coprite con la pellicola 8 e fate riposare per 45 minuti, o fino al raddoppiamento del volume, sotto una copertina di lana 9. 
									

								

															

																		
																															
											
										
																														
																		Trascorso il tempo pelate le patate 10 e tagliatele a fettine sottili con l'aiuto di una mandolina o un coltello 11. Mettete le fette in una ciotola e condite con 15 g di olio evo 12.
									

								

															

																		
																															
											
										
																														
																		Aggiungete sale, pepe 13 e un po' di rosmarino tritato 14, quindi mescolate il tutto e lasciate insaporire 15.
									

								

															

																		
																															
											
										
																														
																		Recuperate l'impasto lievitato, lavoratelo velocemente sul piano da lavoro infarinato schiacciandolo con la punta della dita 16. Trasferitelo in una teglietta da 25 x 20 cm unta e stendetelo al suo interno fino a uno spessore di circa mezzo centimetro, aiutandovi con 5 g di olio evo versato in superficie 17. A questo punto distribuite le fettine di patate sulla superficie sovrapponendole leggermente 18.
									

								

															

																		
																															
											
										
																														
																		Condite con 5 grammi di olio evo e un pizzico di sale grosso 19. Cuocete in forno statico, già caldo a 190°, per circa 20 minuti 20. Sfornate e gustate la schiacciata di patate facile e veloce ancora calda 21!
									

								

							
					    