Difficoltà: Media
I ricciarelli sono morbidi biscotti di marzapane, ideali da offrire ad amici e parenti come dolce natalizio. Questa ricetta si ispira ai tradizionali Ricciarelli di Siena, lavorati con mandorle, zucchero e albumi d'uovo. Dopo 12 ore di riposo e dopo aver aggiunto e mescolato delicatamente tutti gli ingredienti, l'impasto viene trasformato in biscotti dalla tipica forma a losanga o "chicco di riso".
Spolverizzati con lo zucchero a velo, sono ideali da offrire accompagnati ad un vino liquoroso, ad esempio il vin Santo o come dessert di fine pasto durante i pranzi e cene di Natale, magari insieme ai cantucci e ai biscotti alle mandorle. Sono perfetti da regalare, anche insieme ad un mix di biscottini dolci di varie tradizioni italiane e straniere, come gli spagnoli polvorones, ottenuti sempre con farina di mandorle!
Riempite la vostra cucina del profumo inconfondibile di mandorle con questi dolcissimi ricciarelli!


						
						

														INGREDIENTI
							
							                            
                                
    								
    									
    										
    										111
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    111
    					
    					    					    					
    					    Carboidrati
    					    g
    					    14
    					
    					    					    					
    					      di cui zuccheri
    					    g
    					    13.1
    					
    					    					    					
    					    Proteine
    					    g
    					    2
    					
    					    					    					
    					    Grassi
    					    g
    					    5.2
    					
    					    					    					
    					      di cui saturi
    					    g
    					    0.43
    					
    					    					    					
    					    Fibre
    					    g
    					    1.5
    					
    					    					    					    					
    					    Sodio
    					    mg
    					    4
    					
    					    				
    			
                            
													


						
														
							
														Ingredienti per 40 ricciarelli
							

							
								

																	Mandorle pelate
								
								
								
																	400
									g
																

								

							
								

																	Zucchero
								
								
								
																	380
									g
																

								

							
								

																	Zucchero a velo
								
								
								
																	100
									g
																

								

							
								

																	Farina 00
								
								
								
																	50
									g
																

								

							
								

																	Albumi
								
								
								
																	2
									
																

								

							
								

																	Acqua
								
								
								
																	20
									g
																

								

							
								

																	Ostia
								
								
								1 rettangolo da 21x30 cm
																	
									
																

								

							
								

																	Estratto di mandorla
								
								
								amara
																	1
									cucchiaino
																

								

							
								

																	Lievito in polvere per dolci
								
								
								
																	½
									cucchiaino
																

								

							
														
							
						
														
							
														per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i ricciarelli, iniziate a tritare finemente le mandorle con 330 g di zucchero semolato 1. Poi trasferite il composto ottenuto in una ciotola e mescolate con una spatola di legno 2. In un piccolo pentolino versate i 50 gr di zucchero semolato rimasti e l'acqua 3, accendete il fuoco dolce e mescolate per far sciogliere lo zucchero.
									

								

															

																		
																															
											
										
																														
																		Dovrete spegnere il pentolino quando lo zucchero inizierà a a velare il cucchiaino 4. A questo punto potrete aggiungerlo all'impasto 5. Quindi mescolate ancora con la spatola di legno 6.
									

								

															

																		
																															
											
										
																														
																		Unite anche 50 g di zucchero a velo e la farina setacciati 7, poi versate anche il lievito 8. Mescolate ancora tutti gli ingredienti con la spatola 9.
									

								

															

																		
																															
											
										
																														
																		L'impasto ottenuto 10 dovrà riposare nella ciotola a temperatura ambiente almeno 12 ore, coperto con un panno umido 11. Dopo 12 ore potete montare gli albumi con una frusta elettrica 12.
									

								

															

																		
																															
											
										
																														
																		Quando saranno diventati bianchi, aggiungete poco alla volta i 50 g di zucchero a velo rimanente setacciato 13  e un cucchiaino di estratto di mandorle amare 14. Poi riprendete l'impasto che avete fatto riposare e rompetelo con la spatola di legno 15.
									

								

															

																		
																															
											
										
																														
																		Poi versate gli albumi montati 16, mescolando dal basso verso l'alto per amalgamarli 17. Quando si saranno incorporati, iniziate ad impastare con le mani 18.
									

								

															

																		
																															
											
										
																														
																		e quando l'impasto sarà più omogeneo 19, trasferitelo su un ripiano setacciato con zucchero a velo 20. Quindi lavoratelo fino ad ottenere un impasto morbido e omogeneo. Poi realizzate un filoncino e ricavate con un coltello o un altro strumento dei dei pezzetti di circa 25 g l'uno 21.
									

								

															

																		
																															
											
										
																														
																		Con la punta delle dita potete dare la forma tipica dei ricciarelli 22, poi ritagliate l'ostia con la sagoma dei ricciarelli e ponetela sotto ciascun ricciarello 23. Disponete i ricciarelli su una leccarda foderata con carta da forno 24, .
									

								

															

																		
																															
											
										
																														
																		cospargeteli con lo zucchero a velo setacciato 25 e infornate in forno statico preriscaldato per 10 minuti a 110°. I ricciarelli dovranno essere cotti, ma risultare ancora chiari 26. Quindi sfornateli e lasciateli raffreddare su una gratella prima di serivre 27!
									

								

							
					    