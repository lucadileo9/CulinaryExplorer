Difficoltà: Molto facile
La torta salata di verdure in padella è una pietanza ricca e sostanziosa, da servire come antipasto o secondo piatto vegetariano. A differenza di tutte le altre torte salate, questa torta salata in padella vi soprenderà proprio per la cottura alternativa ai fornelli, semplice e pratica! Basterà srotolare un foglio di pasta sfoglia e farcirlo con formaggi morbidi e filanti e tante colorate verdure di stagione: zucca, cavoli ed erbette in inverno; zucchine, melanzane e fagiolini saranno perfetti invece per la stagione estiva. Venite a scoprire la nostra ricetta senza forno e provate anche altre sfiziose torte salate da fare a casa:


												
						
						

														INGREDIENTI
							
													


						
							
														Per una padella da 22 cm di diametro
							

							
								

																	Pasta Sfoglia
								
								
								rotonda
																	320
									g
																

								

							
								

																	Catalogna
								
								
								da pulire
																	450
									g
																

								

							
								

																	Cavolfiore
								
								
								da pulire
																	330
									g
																

								

							
								

																	Zucca delica
								
								
								da pulire
																	320
									g
																

								

							
								

																	Brie
								
								
								
																	200
									g
																

								

							
								

																	Cipolle rosse
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Olive verdi
								
								
								
																	60
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Rosmarino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la torta salata di verdure in padella pulite la catalogna ed eliminate la parte bassa del gambo, più fibrosa, ottenendo circa 340 g, quindi riducete i gambi a pezzi di circa 2 cm 1 e le foglie a pezzi irregolari. Mondate e affettate la cipolla 2. Eliminate le foglie esterne del cavolfiore, ricavandone così circa 260-270 g 3. 
									

								

															

																		
																																											
											
										
																						
											
										
																						
											
										
																																										
																		Tagliatelo a fettine di circa 1 cm 4. Mondate la zucca ottenendone circa 220-230 g, quindi tagliatela a fette di circa ½ cm 6. 
									

								

															

																		
																																											
											
										
																						
											
										
																						
											
										
																																										
																		Versate la cipolla affettata in una padella capiente, aggiungete un filo di olio 7 e lasciate soffriggere per circa 2 minuti. Aggiungete il cavolfiore 8 e cuocete a fuoco vivace per circa 3 minuti. Versate in padella anche la zucca a fette 9 e continuate a cuocere a fuoco vivace per altri 3 minuti. Salate e pepate a piacere. 
									

								

															

																		
																																											
											
										
																						
											
										
																						
											
										
																																										
																		In ultimo aggiungete alle altre verdure in padella anche la catalogna 10, coprite con un coperchio 11 e lasciate cuocere a fuoco moderato per altri 5 minuti. Spegnete il fuoco e lasciate raffreddare 12. 
									

								

															

																		
																																											
											
										
																						
											
										
																						
											
										
																																										
																		Tagliate a cubetti il brie 13. In una padella da 22 cm di diametro adagiate la pasta sfoglia tonda stesa 14. Farcite il guscio di sfoglia: adagiate sulla base qualche pezzetto di brie 15. 
									

								

															

																		
																																											
											
										
																						
											
										
																						
											
										
																																										
																		Aggiungete metà delle verdure cotte 16, altro brie e metà delle olive 17. Concludete con le restanti verdure, cubetti di brie avanzati e le rimanenti olive in superficie. Ripiegate i bordi della pasta sfoglia sulle verdure creando un cornicione 18 e portate sul fuoco. 
									

								

															

																		
																																											
											
										
																						
											
										
																						
											
										
																																										
																		Cuocete la torta salata a fuoco moderato per circa 30 minuti con coperchio 19. Verificate la cottura della sfoglia alla base e ai bordi. Spegnete il fuoco e lasciate intiepidire senza coperchio 20 21. Trasferite sul piatto di portata o su un tagliere e servite la vostra torta salata di verdure in padella!
									

								

							
					    