Difficoltà: Facile
La teglia di patate arrosto è un contorno molto semplice ma dall'aspetto particolarmente scenografico. Una versione alternativa alle classiche patate al forno. Le patate vengono tagliate a fettine sottili e disposte in verticale in una teglia, poi insaporite con timo, peperoncino e scalogno affettato e infornate.

La teglia di patate al forno è un contorno adatto ad accompagnare secondi piatti di carne e di pesce dal sapore sia deciso sia delicato e ben si presta ad essere servita durante una fredda giornata invernale così come durante un pranzo estivo all'aperto!


												
						
						

														INGREDIENTI
							
							                            
                                
    								
    									
    										
    										228
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    228
    					
    					    					    					
    					    Carboidrati
    					    g
    					    36.6
    					
    					    					    					
    					      di cui zuccheri
    					    g
    					    1.3
    					
    					    					    					
    					    Proteine
    					    g
    					    4.4
    					
    					    					    					
    					    Grassi
    					    g
    					    7.2
    					
    					    					    					
    					      di cui saturi
    					    g
    					    2.04
    					
    					    					    					
    					    Fibre
    					    g
    					    3.4
    					
    					    					    					
    					    Colesterolo
    					    mg
    					    6
    					
    					    					    					
    					    Sodio
    					    mg
    					    261
    					
    					    				
    			
                            
													


						
							
							

							
								

																	Patate
								
								
								
																	2
									kg
																

								

							
								

																	Peperoncino fresco
								
								
								
																	1
									
																

								

							
								

																	Timo
								
								
								
																	2
									rametti
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	3
									cucchiai
																

								

							
								

																	Burro
								
								
								
																	20
									g
																

								

							
								

																	Scalogno
								
								
								
																	2
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la teglia di patate arrosto, iniziate pelando le patate 1, poi sciacquatele sotto l’acqua corrente e asciugatele per bene. Mischiate in una ciotolina l’olio con il burro fuso e utilizzate questo composto per ungere una pirofila da forno 2 (noi ne abbiamo utilizzata una rettangolare di cm 20x26). A questo punto tagliate con un coltello affilato o con una mandolina le patate a fette di circa1,5 mm di spessore 3.
									

								

															

																		
																															
											
										
																														
																		Posizionate le fette in verticale in fila nella pirofila 4 (prendetene una decina alla volta, almeno resteranno in piedi), andando a formare 3 striscioni di patate all’interno di essa 5. Tagliate gli scalogni a fettine e metteteli negli spazi vuoti tra le patate 6,
									

								

															

																		
																															
											
										
																														
																		tritate un peperoncino rosso privato dei semi e spargetelo sulla pirofila 7. In ultimo ungete le patate con il composto di burro e olio precedentemente preparato 8. Infornate a 200°C per circa 60 minuti, dopodiché estraete la teglia dal forno, spargete le foglioline di timo sulle patate 9 e salatele. Rimettete la teglia in forno ancora 15/20 minuti fino a che le patate saranno cotte e piuttosto croccanti in superficie!
									

								

							
					    