Difficoltà: Media
Sin da piccoli siamo abituati all'ora della merenda. Un momento perfetto per spezzare la mattina o il pomeriggio, per distrarsi dai compiti scolastici e per rifocillarsi con qualcosa di buono! Abbiamo appena finito di farcire queste merendine bigusto da pochi minuti e già sono sparite da sopra al nostro tavolo, ma se riuscite a farle avanzare potete confezionarle nella carta argentata e metterle nello zaino dei vostri bambini... quando suonerà la campanella non ci sarà sorpresa migliore! E se amate le merendine fatte in casa, provate anche le nostre merendine di pasta brioche al cioccolato o le girelle alla nutella per un vortice di golosità! 


						
						

														INGREDIENTI
							
							                            
                                
    								
    									
    										
    										435
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    435
    					
    					    					    					
    					    Carboidrati
    					    g
    					    57.2
    					
    					    					    					
    					      di cui zuccheri
    					    g
    					    37.9
    					
    					    					    					
    					    Proteine
    					    g
    					    6.9
    					
    					    					    					
    					    Grassi
    					    g
    					    19.8
    					
    					    					    					
    					      di cui saturi
    					    g
    					    11.02
    					
    					    					    					
    					    Fibre
    					    g
    					    1.8
    					
    					    					    					
    					    Colesterolo
    					    mg
    					    143
    					
    					    					    					
    					    Sodio
    					    mg
    					    72
    					
    					    				
    			
                            
													


						
														
							
														Ingredienti per 2 stampi quadrati da 20 cm
							

							
								

																	Farina 00
								
								
								
																	200
									g
																

								

							
								

																	Zucchero
								
								
								
																	160
									g
																

								

							
								

																	Uova
								
								
								(circa 4)
																	200
									g
																

								

							
								

																	Burro
								
								
								ammorbidito a temperatura ambiente
																	160
									g
																

								

							
								

																	Lievito in polvere per dolci
								
								
								
																	8
									g
																

								

							
								

																	Scorza di limone
								
								
								
																	1
									
																

								

							
								

																	Cacao amaro in polvere
								
								
								
																	20
									g
																

								

							
								

																	Latte intero
								
								
								
																	30
									g
																

								

							
														
							
						
														
							
														per farcire e decorare
							

							
								

																	Confettura di albicocche
								
								
								
																	200
									g
																

								

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la merendina bigusto come prima cosa rompete le uova in una ciotola, unite lo zucchero 1 e montatele fino a che non saranno spumose 2. Aggiungete poi il burro ammorbidito a cubetti 3
									

								

															

																		
																															
											
										
																														
																		e lavorate ancora con lo sbattitore a velocità media 4 fino ad ottenere una crema ben montata 5. Unite poi la scorza di limone grattugiata 6 
									

								

															

																		
																															
											
										
																														
																		e la farina setacciata, insieme al lievito 7. Mescolate poi delicatamente con un mestolo di legno 8. Quando la farina sarà completamente assorbita dividete l'impasto in due ciotole 9; dovrete versarne circa 375 grammi in ciascuna. 
									

								

															

																		
																															
											
										
																														
																		A questo punto setacciate il cacao in una delle due ciotole 10. Mescolate delicatamente dal basso verso l'alto con una spatola per amalgamarlo 11 e unite anche il latte 12. 
									

								

															

																		
																															
											
										
																														
																		Mescolate ancora sempre delicatamente fino ad ottenere un impasto omogeneo 13. Sistemate uno stampo quadrato da 20 cm su una leccarda foderata con carta forno e versate il composto all'interno 14. Livellate con una spatola la superficie e infornate a 180° per circa 20 minuti nel ripiano centrale. Fate sempre la prova dello stecchino prima di sfornare la torta. 
									

								

															

																		
																															
											
										
																														
																		Nel frattempo versate l'impasto bianco in un altro stampo quadrato sempre da 20 cm posto su una leccarda foderata con carta forno 16 e livellate anche questa volta la superficie con una spatola 17.Una volta pronto sfornate la torta al cioccolato 18 e infornate quella bianca. Se non avete due stampi quadrati da 20 cm aspettate che sia pronto quello al cacao tenendo l'impasto bianco  a temperatura ambiente. 
									

								

															

																		
																															
											
										
																														
																		Aspettate pochi minuti e quando non sarà più bollente estraete lo stampo dal dolce 19. Poi capovolgetelo, eliminate la carta forno delicatamente 20 e trasferitelo su una gratella 21 fino al raffreddamento completo. 
									

								

															

																		
																															
											
										
																														
																		Quando anche la torta bianca sarà cotta sfornatela 22. Come fatto in precedenza aspettate un pò prima di togliere lo stampo, la carta forno 23 e lasciate raffreddare anche quest'altro sulla gratella 24.
									

								

															

																		
																															
											
										
																														
																		Riponete la confettura in una sacca da pasticcere 25, sarà più comodo farcire il dolce. Quando entrambe le torte saranno completamente fredde ripulitele dalla crosticina esterna superiore e inferiore (26-27), in modo da ricavare solo il cuore. 
									

								

															

																		
																															
											
										
																														
																		Fate la stessa cosa anche per l'altra torta al cioccolato 28 e ponetela su un piano. Farcitela con la confettura 29 e livellatela con una spatola 30. 
									

								

															

																		
																															
											
										
																														
																		Ponete al di sopra anche la torta bianca 31 e lasciate raffreddare il dolce in frigorifero per una decina di minuti. Poi utilizzando un coltello rifilate i bordi esterni 32. Poi tagliatela prima a metà nel senso della lunghezza e poi a metà nel senso della larghezza in modo da ricavare 4 rettangoli 33 
									

								

															

																		
																															
											
										
																														
																		che dovrete dividere ulteriormente a metà, in modo da ottenere 8 merendine 34. Spolverizzate con lo zucchero a velo 35 e servite le vostre merendine bigusto 36. 
									

								

							
					    