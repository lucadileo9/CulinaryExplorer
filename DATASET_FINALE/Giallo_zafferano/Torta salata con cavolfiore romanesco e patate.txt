Difficoltà: Facile
Il cavolfiore romanesco è un tipo di broccolo caratterizzato da bellissime cimette di forma piramidale, di colore verde chiaro. Ottimo come contorno o per condire una pasta, questa volta diventa il protagonista di una sfiziosa torta salata con cavolfiore romanesco e patate! Il guscio di pasta brisè accoglie un ripieno morbido e saporito, arricchito con formaggio filante. Un’idea diversa dal solito da servire per un aperitivo informale o come secondo piatto vegetariano. Seguite le nostre indicazioni e scoprite com’è facile da realizzare la torta salata con cavolfiore romanesco e patate!


						
						

														INGREDIENTI
							
													


						
														
							
														Per la pasta brisè (per uno stampo da 34x10 cm)
							

							
								

																	Farina
								
								
								tipo 1
																	200
									g
																

								

							
								

																	Olio extravergine d'oliva
								
								
								
																	80
									g
																

								

							
								

																	Acqua
								
								
								fredda
																	50
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per il ripieno
							

							
								

																	Cavolfiori romaneschi
								
								
								surgelati
																	400
									g
																

								

							
								

																	Patate
								
								
								
																	250
									g
																

								

							
								

																	Fontina
								
								
								
																	100
									g
																

								

							
								

																	Scalogno
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la torta salata con cavolfiore romanesco e patate per prima cosa preparate la pasta brisé: versate la farina e l’olio in una ciotola 1, unite l’acqua fredda 2 e mescolate per amalgamare il tutto 3.
									

								

															

																		
																																											
											
										
																						
											
										
																						
											
										
																																										
																		Aggiungete il sale 4 e lavorate il composto ancora per qualche minuto, prima nella ciotola 5 e poi sul piano di lavoro. Quando avrete ottenuto un impasto omogeneo, avvolgetelo nella pellicola e lasciate riposare in frigorifero per almeno 30 minuti 6.
									

								

															

																		
																																											
											
										
																						
											
										
																						
											
										
																																										
																		Nel frattempo occupatevi degli ingredienti per il ripieno: mondate e affettate sottilmente lo scalogno 7, poi sbucciate e tagliate a fettine sottili anche le patate 8. Infine grattugiate la fontina con una grattugia a maglie larghe 9.
									

								

															

																		
																																											
											
										
																						
											
										
																						
											
										
																																										
																		Versate lo scalogno in una padella con un filo d’olio 10 e soffriggete a fuoco dolce per circa 5 minuti, poi aggiungete le patate 11 e cuocete ancora per 5 minuti. A questo punto unite anche le cimette di cavolfiore romanesco 12. 
									

								

															

																		
																																											
											
										
																						
											
										
																						
											
										
																																										
																		Salate, pepate 13 e cuocete per altri 5 minuti a fuoco vivace. Spegnete il fuoco e lasciate intiepidire 14. Intanto riprendete l’impasto e stendetelo sul piano leggermente infarinato fino a uno spessore di 3 mm 15.
									

								

															

																		
																																											
											
										
																						
											
										
																						
											
										
																																										
																		Arrotolate l’impasto intorno al mattarello 16 e adagiatelo all’interno di uno stampo rettangolare da 34x10 cm, fatelo aderire bene sia alla base che ai bordi e rimuovete l’eccesso con un coltellino 17. Distribuite sul fondo circa due terzi della fontina grattugiata 18. 
									

								

															

																		
																																											
											
										
																						
											
										
																						
											
										
																																										
																		Riempite il guscio di brisé con il ripieno di patate e cavolfiore ormai intiepidito 19 e completate con il formaggio restante 20. Cuocete in forno statico preriscaldato a 190° per 30 minuti, poi passate in modalità grill a 230° per altri 5 minuti fino a doratura. Una volta cotta, sfornate e lasciate raffreddare. La vostra torta salata con cavolfiore romanesco e patate è pronta per essere servita tiepida o a temperatura ambiente 21.
									

								

							
					    