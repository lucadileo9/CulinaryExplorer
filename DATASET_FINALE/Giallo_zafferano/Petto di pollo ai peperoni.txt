Difficoltà: Facile
Stanchi di presentare in tavola il solito petto di pollo? Dopo aver provato la variante con la scamorza o il pollo alla paprika oggi prepariamo il petto di pollo ai peperoni, ispirato a un classico della cucina regionale: il pollo ai peperoni alla romana. Si tratta di un succulento secondo piatto di carne deliziosamente avvolgente con i suoi sapori un pizzico agrodolci, conferiti dai pomodorini datterini e dai peperoni che in cottura rilasceranno un profumo così intenso e invitante che inebrierà tutta la casa. Non dimenticate di accompagnare il piatto con generoso cestino del pane per gustare fino in fondo tutta la cremosità di questa pietanza. Ravvivate i vostri menu con il petto di pollo ai peperoni, un secondo piatto dalla scarpetta assicurata! E per una variante sfiziosa provate anche la ricetta con le olive o il nostro pollo all'arancia!


												
						
						

														INGREDIENTI
							
							                            
                                
    								
    									
    										
    										378
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    378
    					
    					    					    					
    					    Carboidrati
    					    g
    					    14
    					
    					    					    					
    					      di cui zuccheri
    					    g
    					    8.2
    					
    					    					    					
    					    Proteine
    					    g
    					    38
    					
    					    					    					
    					    Grassi
    					    g
    					    18.2
    					
    					    					    					
    					      di cui saturi
    					    g
    					    6.52
    					
    					    					    					
    					    Fibre
    					    g
    					    3.1
    					
    					    					    					
    					    Colesterolo
    					    mg
    					    115
    					
    					    					    					
    					    Sodio
    					    mg
    					    355
    					
    					    				
    			
                            
													


						
							
							

							
								

																	Petto di pollo
								
								
								
																	600
									g
																

								

							
								

																	Peperoni rossi
								
								
								
																	300
									g
																

								

							
								

																	Peperoni gialli
								
								
								
																	300
									g
																

								

							
								

																	Pomodori datterini pelati
								
								
								
																	400
									g
																

								

							
								

																	Burro
								
								
								
																	40
									g
																

								

							
								

																	Scalogno
								
								
								
																	1
									
																

								

							
								

																	Vino bianco
								
								
								
																	40
									g
																

								

							
								

																	Acqua
								
								
								calda
																	1
									mestolo
																

								

							
								

																	Farina 00
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il petto di pollo ai peperoni iniziate mondando lo scalogno, quindi tritatelo finemente 1. Lavate i peperoni rossi e gialli, divideteli a metà 2 poi eliminate il picciolo 3 e i semini interni.
									

								

															

																		
																															
											
										
																														
																		Affettate a listarelle i peperoni 4 e teneteli da parte. In un tegame ampio scaldate l’olio di oliva, poi versate lo scalogno tritato 5, fate soffriggere per 1 minuto quindi bagnate con un mestolo di acqua calda  (o brodo vegetale) 6 e fate stufare per altri 3 minuti a fuoco dolce.
									

								

															

																		
																															
											
										
																														
																		Una volta che lo scalogno sarà morbido 7, aggiungete i pomodorini datterini pelati 8, i peperoni a listarelle 9,
									

								

															

																		
																															
											
										
																														
																		pepate e salate a piacere 10, coprite con il coperchio 11 e lasciate cuocere a fuoco moderato per 25 minuti. Nel frattempo sciogliete il burro in una padella a fuoco bassissimo 12,
									

								

															

																		
																															
											
										
																														
																		infarinate le fettine di petto di pollo 13, una volta che il burro inizierà a sfrigolare, adagiate le fettine per rosolarle 14 da entrambi i lati per qualche minuto a fuoco medio, poi sfumate con il vino bianco 15 e lasciate evaporare,
									

								

															

																		
																															
											
										
																														
																		cuocete pochi minuti, giusto il tempo di dorare la carne 16. Quando il sugo di peperoni e datterini sarà pronto 17, unite i petti di pollo rosolati 18
									

								

															

																		
																															
											
										
																														
																		Coprite con il coperchio 19 e cuocete ancora per 5 minuti a fuoco medio, trascorso questo tempo, togliete il coperchio e proseguite la cottura per altri 5 minuti a fuoco basso per addensare un po' la salsa. Il petto di pollo ai peperoni è pronto 20, servitelo ben caldo 21!
									

								

							
					    