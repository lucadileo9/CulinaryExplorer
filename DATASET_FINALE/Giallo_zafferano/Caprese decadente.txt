Difficoltà: Facile
La prima volta che pomodoro, basilico e mozzarella comparvero in menu con il nome di “caprese” era il 1920, e Marinetti aveva organizzato a Capri una cena futurista tutta anti passatista. Tra i dettami del Manifesto della Cucina Futurista c’era anche l’abbinamento di cibo e poesia: è quello che abbiamo fatto anche noi con la nostra caprese, ma la nostra è una versione decisamente tutta al contrario di quella futurista! Non è “veloce”, non è tricolore, ma guarda a un altro secolo, alle atmosfere indolenti dei poeti decadenti, giardini odorosi e pieni di simboli inondati da una bellezza sfiorita e dal seducente non colore nero. Su un letto fondente di burrata posano, come foglie secche e bacche cadute, una friabile sfoglia di riso nero e dei pomodorini in crosta di semi di papavero, innocui omaggi alle atmosfere oppiacee di Baudelaire. Completano il piatto basilico nero e scaglie nere di sale di Cipro. Caprese decadente: una ricetta ricca di profumi e suggestioni, che vi farà venire voglia di rileggere I fiori del male…e partire subito con la mente per una Parigi fin de siècle, ammaliante e immaginaria.


						
						

														INGREDIENTI
							
							                            
                                
    								
    									
    										
    										923
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    923
    					
    					    					    					
    					    Carboidrati
    					    g
    					    29.7
    					
    					    					    					
    					      di cui zuccheri
    					    g
    					    4.7
    					
    					    					    					
    					    Proteine
    					    g
    					    25
    					
    					    					    					
    					    Grassi
    					    g
    					    78.3
    					
    					    					    					
    					      di cui saturi
    					    g
    					    29.43
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    105
    					
    					    					    					
    					    Sodio
    					    mg
    					    991
    					
    					    				
    			
                            
													


						
														
							
														Ingredienti per 4 capresi
							

							
								

																	Burrata
								
								
								
																	600
									g
																

								

							
								

																	Basilico
								
								
								nero
																	15
									g
																

								

							
								

																	Sale
								
								
								nero in scaglie
																	
									q.b.
																

								

							
														
							
						
														
							
														Per i pomodorini fritti
							

							
								

																	Pomodorini ciliegino
								
								
								
																	220
									g
																

								

							
								

																	Farina 00
								
								
								
																	50
									g
																

								

							
								

																	Acqua
								
								
								
																	70
									g
																

								

							
								

																	Semi di papavero
								
								
								
																	85
									g
																

								

							
								

																	Sale fino
								
								
								
																	
									q.b.
																

								

							
								

																	Farina 00
								
								
								 per infarinare i pomodorini
																	
									q.b.
																

								

							
								

																	Olio di semi di arachide
								
								
								per friggere
																	500
									g
																

								

							
														
							
						
														
							
														Per le sfoglie di riso nero
							

							
								

																	Farina di riso
								
								
								Artemide o Venere
																	35
									g
																

								

							
								

																	Farina 00
								
								
								
																	15
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Acqua
								
								
								
																	27
									g
																

								

							
								

																	Sale fino
								
								
								
																	3
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la caprese decadente, cominciate dall’impasto delle sfoglie di riso nero. In una ciotola unite la farina bianca a quella di riso Artemide o Venere 1 e mescolatele insieme 2. Aggiungete quindi il sale, 4 gr d'olio 3
									

								

															

																		
																															
											
										
																														
																		E infine l’acqua 4, e mescolate. Appena l’impasto raggiunge una consistenza sufficiente, trasferitelo sul piano da lavoro leggermente infarinato con farina di riso nero 5 e impastate per 5-6 minuti creando delle pieghe. Quando l’impasto sarà ben sodo ed elastico, stendetelo con il mattarello 6 fino a formare una sfoglia sottile come per preparare la pasta fresca. Per agevolarvi in questa operazione, potete stendere l’impasto tra due fogli di carta da forno e rimuovere quello superiore solo quando la sfoglia sarà ben sottile.
									

								

															

																		
																															
											
										
																														
																		Con un coppapasta da circa 9,5 cm di diametro coppate 4 dischi 7 e rimuovete l’impasto eccedente, che potrete a scelta rimpastare e ristendere per ottenere altre sfogliette. Trasferite le sfoglie in una teglia rivestita con carta da forno. In una ciotolina ponete dell’olio extravergine, intingetevi un pennello da cucina 8 e spennellate la superficie delle vostre sfoglie 9.
									

								

															

																		
																															
											
										
																														
																		Cuocetele in forno ventilato preriscaldato a 180° per 12-14 minuti, fino a quando non si onduleranno leggermente 10. Passate quindi ad occuparvi dei pomodorini: lavateli e asciugateli accuratamente 11. Preparate una pastella unendo farina, acqua 12
									

								

															

																		
																															
											
										
																														
																		E sale in una ciotola 13 e amalgamando accuratamente 14. Predisponete poi altre 2 ciotole: in una ponete un po’ di farina, in un’altra i semi di papavero. Prendete ciascun pomodorino e per prima cosa infarinatelo 15
									

								

															

																		
																															
											
										
																														
																		Poi, con l’aiuto di un paio di pinze, intingetelo nella pastella fino a ricoprirlo in maniera omogenea 16 ed infine rotolatelo nei semi di papavero 17, scuotendo la ciotola per aiutarvi a creare una crosta omogenea. Friggete pochi pomodorini alla volta in abbondante olio di semi ben caldo (non superate i 170°, potete misurare con un termometro da cucina) per circa mezzo minuto 18
									

								

															

																		
																															
											
										
																														
																		Poi scolateli su carta assorbente e salateli in superficie 19. Occupatevi adesso della composizione dei piatti: ponete in ogni piatto mezza burrata, allargandola sul fondo con l’aiuto del dorso di un cucchiaio 20. Adagiatevi delicatamente sopra una sfoglia 21
									

								

															

																		
																															
											
										
																														
																		E poi distribuite intorno 4-6 pomodorini fritti 22, le foglie di basilico nero 23 ed infine spolverate con una macinata di scaglie di sale nero 24. La vostra caprese decadente è pronta per essere servita!
									

								

							
					    