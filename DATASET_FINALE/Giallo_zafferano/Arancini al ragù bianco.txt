Difficoltà: Media
Gli arancini al ragù bianco sono una variante senza pomodoro dei classici arancini di riso, vanto della cucina siciliana e da sempre oggetto di dibattito per quanto riguarda il genere maschile o femminile del loro nome. In questa ricetta non ci soffermiamo sulla definizione di arancino o arancina, ma ci affidiamo all’esperienza dello chef stellato Pino Cuttaia per realizzarli a regola d’arte! Partendo dalla preparazione del ripieno di carne, arricchito con piselli, prosciutto, mozzarella e una speciale besciamella, fino alla cottura del riso allo zafferano, vedremo insieme tutti i passaggi per dare forma a queste irresistibili bontà fritte, dall’involucro croccante e dorato. Ottimi sia come antipasto che come piatto unico, gli arancini al ragù bianco fanno venire l’acquolina in bocca solo a vederli!


						
						

														INGREDIENTI
							
													


						
														
							
														Per il riso (per circa 20 arancini)
							

							
								

																	Riso Carnaroli
								
								
								
																	1
									kg
																

								

							
								

																	Acqua
								
								
								
																	1250
									g
																

								

							
								

																	Parmigiano Reggiano DOP
								
								
								da grattugiare
																	200
									g
																

								

							
								

																	Burro
								
								
								
																	140
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	30
									g
																

								

							
								

																	Zafferano
								
								
								
																	3
									bustine
																

								

							
														
							
						
														
							
														Per il ragù
							

							
								

																	Manzo
								
								
								muscolo
																	500
									g
																

								

							
								

																	Cipolle dorate
								
								
								
																	100
									g
																

								

							
								

																	Carote
								
								
								
																	50
									g
																

								

							
								

																	Sedano
								
								
								
																	50
									g
																

								

							
								

																	Pisellini
								
								
								
																	60
									g
																

								

							
								

																	Acqua
								
								
								
																	200
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Sale fino
								
								
								
																	10
									g
																

								

							
														
							
						
														
							
														Per farcire 
							

							
								

																	Prosciutto cotto
								
								
								
																	60
									g
																

								

							
								

																	Mozzarella per pizza
								
								
								
																	60
									g
																

								

							
														
							
						
														
							
														Per la besciamella
							

							
								

																	Latte intero
								
								
								
																	250
									g
																

								

							
								

																	Amido di mais (maizena)
								
								
								
																	35
									g
																

								

							
								

																	Noce moscata
								
								
								
																	
									q.b.
																

								

							
														
							
						
														
							
														Per impanare e friggere
							

							
								

																	Albumi
								
								
								
																	
									q.b.
																

								

							
								

																	Pangrattato
								
								
								
																	
									q.b.
																

								

							
								

																	Olio di semi di girasole
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare gli arancini al ragù bianco per prima cosa preparate il soffritto per il ragù: mondate e tagliate grossolanamente le cipolle 1, le carote 2 e il sedano 3.
									

								

															

																		
																																											
											
										
																						
											
										
																						
											
										
																																										
																		Trasferite le verdure in una pentola a pressione, poi versate l’olio 4 e adagiate all’interno il muscolo di manzo 5. Mettete la pentola sul fuoco e lasciate stufare per qualche minuto 6.
									

								

															

																		
																																											
											
										
																						
											
										
																						
											
										
																																										
																		A questo punto aggiungete il sale 7 e l’acqua 8, chiudete con il coperchio e cuocete per 30-40 minuti a partire dal fischio 9.
									

								

															

																		
																																											
											
										
																						
											
										
																						
											
										
																																										
																		Trascorso il tempo di cottura prelevate il pezzo di carne 10 e ponetelo su un tagliere a raffreddare. Nel frattempo frullate le verdure e il fondo di cottura con un mixer a immersione 11. Tagliate la carne a cubetti 12.
									

								

															

																		
																																											
											
										
																						
											
										
																						
											
										
																																										
																		Portate nuovamente a bollore il fondo di cottura frullato, aggiungete i piselli 13 e sbollentateli brevemente. Togliete la pentola dal fuoco e unite la carne 14, poi mescolate bene 15. Tenete da parte il ragù e lasciate raffreddare.
									

								

															

																		
																																											
											
										
																						
											
										
																						
											
										
																																										
																		Passate alla besciamella: versate l’amido di mais e una parte del latte in un pentolino 16, poi mescolate bene con una frusta a mano 17 e aromatizzate con la noce moscata 18.
									

								

															

																		
																																											
											
										
																						
											
										
																						
											
										
																																										
																		Intanto mettete a bollire il latte rimanente in un pentolino a parte 19. Aggiungete il latte caldo al composto di amido amalgamando il tutto con la frusta 20, poi fate addensare la besciamella sul fuoco, continuando a mescolare per evitare grumi 21.
									

								

															

																		
																															
											
										
																														
																		Togliete il pentolino dal fuoco e aggiungete il ragù alla besciamella ancora calda 22, poi mescolate 23 e versate il tutto in una pirofila. Ora riducete il prosciutto cotto a cubetti 24.
									

								

															

																		
																																											
											
										
																						
											
										
																						
											
										
																																										
																		Tagliate a dadini anche la mozzarella 25. Unite il prosciutto e la mozzarella al ripieno e mescolate bene 26. Coprite con pellicola a contatto 27 e lasciate raffreddare in frigorifero.
									

								

															

																		
																																											
											
										
																						
											
										
																						
											
										
																																										
																		Infine dedicatevi al riso: in una pentola di diametro stretto versate l’acqua, lo zafferano 28, il sale 29 e l’olio 30.
									

								

															

																		
																																											
											
										
																						
											
										
																						
											
										
																																										
																		Portate a bollore, poi aggiungete il riso 31 e cuocete per 7 minuti 32. Trascorso questo tempo il riso avrà assorbito l’acqua, quindi spegnete il fuoco e mantecate con il Parmigiano Reggiano DOP grattugiato 33.
									

								

															

																		
																																											
											
										
																						
											
										
																						
											
										
																																										
																		Aggiungete anche il burro 34 e amalgamate bene 35. Trasferite il risotto in una pirofila, coprite con pellicola a contatto e lasciate riposare per una decina di minuti; in questo modo finirà di cuocere 36.
									

								

															

																		
																																											
											
										
																						
											
										
																						
											
										
																																										
																		Quando il risotto è ancora tiepido prelevate delle porzioni di circa 80 g 37, formate delle palline e adagiatele su un vassoio 38. Create un incavo premendo con il pollice al centro della pallina di riso 39.
									

								

															

																		
																																											
											
										
																						
											
										
																						
											
										
																																										
																		Prelevate circa 40 g di ripieno 40 e inseritelo nell’incavo 41, poi richiudete con il riso dando all’arancino una forma ovale 42. Proseguite in questo modo per formare tutti gli arancini; con queste dosi otterrete circa 20 pezzi.
									

								

															

																		
																																											
											
										
																						
											
										
																						
											
										
																																										
																		A questo punto procedete con la doppia panatura: prima con il pangrattato 43, poi con l’albume (che avrete precedentemente sbattuto con una forchetta) 44 e infine di nuovo con il pangrattato 45.
									

								

															

																		
																																											
											
										
																						
											
										
																						
											
										
																																										
																		Siete pronti per friggere: portate l’olio di semi a una temperatura di 160°, poi immergete pochi pezzi per volta 46 e friggete per 7 minuti. Quando saranno dorati in modo uniforme, scolate gli arancini 47 e adagiateli su carta paglia. Gustate gli arancini al ragù bianco ancora caldi 48!
									

								

							
					    