Difficoltà: Difficile
Quando si parla del pranzo della domenica solitamente si pensa all’arrosto e quando si pensa all’arrosto spesso si tratta di maiale, anzi, arista di maiale! Come avrete già capito, oggi vi proponiamo una ricetta classica e intramontabile: l’arista di maiale arrosto. Si dice che il termine arista derivi dall’esclamazione di un cardinale greco che dopo averla assaggiata a Firenze avrebbe esclamato “Aristos!”, ovvero “il migliore” e da quel momento i fiorentini avrebbero iniziato ad utilizzare il termine in riferimento a questo taglio di carne. L’arista di maiale è ideale da cucinare in tegame, come quella al latte, e al forno ma bisogna prestare attenzione a qualche piccolo e semplice accorgimento per fare in modo che la carne trattenga i suoi succhi! Vi invitiamo a scoprire tutti i segreti per preparare una succulenta arista di maiale arrosto con lo Chef Cesare Battisti che anche in questo piatto ripropone alcuni capisaldi della sua cucina: il culto della materia prima e la nettezza dei sapori.


												
						
						

														INGREDIENTI
							
							                            
                                
    								
    									
    										
    										458
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    458
    					
    					    					    					
    					    Carboidrati
    					    g
    					    22.5
    					
    					    					    					
    					      di cui zuccheri
    					    g
    					    4.3
    					
    					    					    					
    					    Proteine
    					    g
    					    37.1
    					
    					    					    					
    					    Grassi
    					    g
    					    21.7
    					
    					    					    					
    					      di cui saturi
    					    g
    					    5.81
    					
    					    					    					
    					    Fibre
    					    g
    					    3.2
    					
    					    					    					
    					    Colesterolo
    					    mg
    					    120
    					
    					    					    					
    					    Sodio
    					    mg
    					    923
    					
    					    				
    			
                            
													


						
							
														Ingredienti per l'arista
							

							
								

																	Carrè di maiale
								
								
								
																	1,3
									kg
																

								

							
								

																	Patate
								
								
								
																	500
									g
																

								

							
								

																	Vino bianco
								
								
								 
																	1
									bicchiere
																

								

							
								

																	Brodo vegetale
								
								
								
																	
									q.b.
																

								

							
								

																	Olio extravergine d'oliva
								
								
								 
																	4
									cucchiai
																

								

							
								

																	Aglio
								
								
								
																	1
									spicchio
																

								

							
								

																	Rosmarino
								
								
								
																	10
									g
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Timo
								
								
								
																	10
									g
																

								

							
								

																	Salvia
								
								
								
																	10
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l'arista di maiale arrosto come prima cosa prendete una parte delle erbe aromatiche: timo,rosmarino e salvia (la restante parte tenetela da parte) 1; tritate le erbe grossolanamente su un tagliere 2. Passate quindi all'arista, ponetela sempre sul tagliere e con un coltello dalla lama affilata incidete la copertina 3, 
									

								

															

																		
																															
											
										
																														
																		in modo da staccarla dalla carne ma senza separarla completamente. Quindi apritela 4 ed inserite le erbe che avete tritato in precedenza all'interno 5; poi condite con sale 6 e pepe. 
									

								

															

																		
																															
											
										
																														
																		Richiudete la copertina e procedete a legare l'arrosto, per tenerlo insieme e dare forma alla vostra carne. Con lo spago da cucina procedete a realizzare la gabbia: passate lo spago prima sotto 7 e poi sopra la carne, per il senso della lunghezza, fermando bene i capi del filo all’estremità con un nodo 8 e lasciando una parte di spago leggermente più lunga. Ora utilizzate lo spago più lungo e procedete tornando indietro lungo il lato opposto e formate un ultimo nodo in modo da bloccare il filo. In questo modo la copertina resterà ben aderente al pezzo di carne. A questo punto proseguite a creare la vostra gabbia, facendo passare il filo tra le varie costine 9. 
									

								

															

																		
																															
											
										
																														
																		Una volta che avrete girato lo spago intorno all'ultima costina 10, realizzate un'asola girando lo spago e tenendo ferma la base della stessa con le dita. Infilate la mano nell'asola e girate un paio di volte il filo, poi fate passare la carne all'interno e stringete per creare l'ultimo nodo 11. Quando la carne sarà ben legata passate alla cottura. Scaldate un filo d'olio in un tegame antiaderente e quando sarà caldo sistemate l'arista all'interno 12. 
									

								

															

																		
																															
											
										
																														
																		Rosolatela bene girandola su tutti i lati 13, ma senza bucarla, solo in questo modo sigillerete i pori della carne e i succhi resteranno all'interno. Quando sarà ben dorata bagnate la carne con il vino bianco 14, che servirà a dare un tono acido alla carne di maiale, naturalmente dolce. Aspettate pochi istanti e utilizzando delle pinze trasferite la carne in una teglia da forno, tenendo da parte il fondo di cottura 15. 
									

								

															

																		
																															
											
										
																														
																		A questo punto lavate bene le patate 16 e asciugatele con un canovaccio. Poi tagliatele prima a metà e poi a spicchi possibilmente della stessa misura 17. Sistematele nella teglia 18 e aggiungete un pò di sale sulle patate. Non ci sarà bisogno, invece, di aggiungere olio poichè l'arista ha questa copertina che in cottura si scioglierà. Infornate a 180° per circa 15 minuti.
									

								

															

																		
																															
											
										
																														
																		Nel frattempo prendete le erbe aromatiche messe da parte in precedenza e tritate anch'esse 19; poi schiacciate leggermente uno spicchio d'aglio in camicia 20. Trascorsi i 15 minuti estraete la carne dal forno, aggiungete lo spicchio d'aglio e le erbe aromatiche 21. 
									

								

															

																		
																															
											
										
																														
																		Versate il brodo nella teglia, attorno al pezzo di carne 22 e infornate nuovamente sempre a 180°: per capire il momento giusto in cui potrete fermare la cottura è necessario utilizzare un termometro. La temperatura al cuore della carne deve essere di 62-65°. I tempi di cottura variano in base alla pezzatura della carne che avrete utilizzato, ci vorranno circa 40-50 minuti. Estraete la teglia dal forno 23 e trasferite solo la carne su un tagliere 24. 
									

								

															

																		
																															
											
										
																														
																		Coprite con un foglio di alluminio 25 e lasciate riposare la carne per 3-4 minuti; a seconda della pezzatura la temperatura interna potrà aumentare dai 2° ai 5°. Nel frattempo riprendete il fondo di cottura tenuto da parte e fatelo ridurre a fuoco dolce 26. A questo punto slegate la carne 27, assicuratevi di rimuovere tutto lo spago.
									

								

															

																		
																															
											
										
																														
																		Tagliatela poi a fette, regolandovi in base alla posizione delle ossa 28. Poi trasferite in un piatto sia la carne che le patate e ricoprite con il fondo di cottura 29. L'arista di maiale arrosto è pronta da servire 30!
									

								

							
					    