Difficoltà: Facile
Quante volte nelle caldi notti d’estate abbiamo alzato gli occhi al cielo sperando di cogliere quell’attimo fulmineo: "Una stella cadente!". Il fascino delle stelle è intramontabile, e anche la cucina ha ceduto a questa seduzione astrale esprimendo l’amore per le stelle con un dolce iconico e goloso: la torta Pan di Stelle. Una torta facile e veloce da realizzare e da scoprire strato dopo strato: spumosa e croccante, chiara e scura, un contrasto di colori e consistenze dal gusto unico e inimitabile. Siete pronti a esprimere un desiderio con la nostra deliziosa torta Pan di Stelle? Potete anche esprimerne più d'uno se volete, perché possiamo anche suggerirvi il tiramisù con biscotti Pan di Stelle®!


						
						

														INGREDIENTI
							
							                            
                                
    								
    									
    										
    										611
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    611
    					
    					    					    					
    					    Carboidrati
    					    g
    					    62.4
    					
    					    					    					
    					      di cui zuccheri
    					    g
    					    48.4
    					
    					    					    					
    					    Proteine
    					    g
    					    7.7
    					
    					    					    					
    					    Grassi
    					    g
    					    36.7
    					
    					    					    					
    					      di cui saturi
    					    g
    					    15.5
    					
    					    					    					
    					    Fibre
    					    g
    					    3.3
    					
    					    					    					
    					    Colesterolo
    					    mg
    					    53
    					
    					    					    					
    					    Sodio
    					    mg
    					    173
    					
    					    				
    			
                            
													


						
														
							
														Ingredienti per uno stampo di 22 cm di diametro
							

							
								

																	Biscotti
								
								
								Pan di stelle
																	450
									g
																

								

							
								

																	Panna fresca liquida
								
								
								
																	600
									g
																

								

							
								

																	Cioccolato fondente
								
								
								
																	100
									g
																

								

							
								

																	Zucchero a velo
								
								
								
																	80
									g
																

								

							
								

																	Latte intero
								
								
								
																	70
									g
																

								

							
														
							
						
														
							
														per inzuppare
							

							
								

																	Latte intero
								
								
								
																	
									q.b.
																

								

							
														
							
						
														
							
														per guarnire
							

							
								

																	Zucchero a velo
								
								
								
																	
									q.b.
																

								

							
								

																	Cacao amaro in polvere
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta Pan di Stelle per prima cosa tritate 100 g di cioccolato fondente e tenetelo da parte 1. Sbriciolate 200 g di biscotti Pan di Stelle in una ciotola 2, bagnateli con i 70 g di latte 3 e mescolate per amalgamare il composto. 
									

								

															

																		
																															
											
										
																														
																		Adagiate un anello per dolci del diametro di 22 cm su un vassoio rivestito con carta da forno 4. Versate le briciole di biscotti e distribuitele uniformemente all’interno dell’anello, pressando il composto con il dorso di un cucchiaio 5. Lasciate rassodare la base in frigorifero per 20 minuti. Versate la panna fresca liquida in una ciotola, aggiungete 80 g di zucchero a velo 6 
									

								

															

																		
																															
											
										
																														
																		e montatela con una frusta elettrica 7 finchè non sarà ben soda 8. Una volta trascorso il tempo di riposo della base, versate sopra un paio di cucchiai di panna montata 9, 
									

								

															

																		
																															
											
										
																														
																		livellate con il dorso di un cucchiaio la superficie. A questo punto prendete i biscotti Pan di Stelle rimasti, inzuppateli leggermente nel latte 10 e poi adagiateli sulla torta 11 disponendoli a raggiera, lungo il perimetro, dovreste riuscire a posizionarne in tutto 14.  Versate sopra parte del cioccolato tritato  12,
									

								

															

																		
																															
											
										
																														
																		in modo da coprire tutti gli spazi tra i biscotti 13. Proseguite con un secondo strato di panna montata e livellate bene con il dorso del cucchiaio 14, proseguite distribuendo un altro strato di 14 biscotti, sempre inzuppati prima nel latte 15,
									

								

															

																		
																															
											
										
																														
																		e il restante cioccolato tritato 16; ricoprite tutto con la panna 17, fino a raggiungere il bordo dell’anello. Livellate bene con la spatola 18
									

								

															

																		
																															
											
										
																														
																		per ottenere una superficie liscia 19. Lasciate compattare la torta in freezer per almeno 2 ore. Trascorso il tempo di riposo riprendete il dolce e distribuite su tutta la superficie il cacao amaro in polvere, setacciandolo con un colino 20. E’ giunto il momento di creare il decoro realizzando uno stencil: disegnate delle stelline su un foglio ricreando il motivo dei biscotti Pan di Stelle 21.
									

								

															

																		
																															
											
										
																														
																		Adagiate sopra le sagome uno foglio trasparente 22 e con un taglierino incidete la sagoma delle stelline: così facendo creerete la sagoma delle stelline sul lucido 23. Eliminate quindi l'anello da pasticceria e trasferite la torta su un piatto da portata. Adagiate molto delicatamente lo stencil sulla torta 24
									

								

															

																		
																															
											
										
																														
																		Spolverizzate con lo zucchero a velo 25, quindi sollevate con cura lo stencil facendo attenzione a non rovesciare sulla torta lo zucchero depositato sul foglio 26. In questo modo avrete creato la decorazione di stelle di zucchero a velo. Per evitare di intaccare lo strato di cacao e fare una decorazione più precisa, potete avvicinare lo stencil senza adagiarlo sulla torta, in questo caso dovrete farvi aiutare per distribuire lo zucchero. La torta Pan di Stelle è pronta per essere gustata! 27
									

								

							
					    