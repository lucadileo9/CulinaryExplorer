Difficoltà: Difficile
In cucina le idee nuove spesso nascono dall’unione furba di preparazioni classiche e intramontabili della cucina casalinga, come le cotolette di melanzane alla parmigiana o gli involtini di zucchine al ragù. Appetitose combinazioni che danno vita a piatti dal gusto esplosivo, proprio come questi fagottini di crespelle con uovo poché, realizzati senza lattosio. Un sughetto di pomodoro fa da base saporita a questi morbidi involucri, all'interno dei quali è racchiuso l'uovo poché, ovvero un uovo in camicia con il suo appetitoso tuorlo fondente che sprigionerà tutta la cremosità al primo taglio. Eleganti e raffinati, questo fagottini sono la ricetta perfetta per le vostre cene importanti!


						
						

														INGREDIENTI
							
							                            
                                
    								
    									
    										
    										403
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    403
    					
    					    					    					
    					    Carboidrati
    					    g
    					    35.2
    					
    					    					    					
    					      di cui zuccheri
    					    g
    					    11.4
    					
    					    					    					
    					    Proteine
    					    g
    					    16.7
    					
    					    					    					
    					    Grassi
    					    g
    					    21.7
    					
    					    					    					
    					      di cui saturi
    					    g
    					    4.54
    					
    					    					    					
    					    Fibre
    					    g
    					    3.6
    					
    					    					    					
    					    Colesterolo
    					    mg
    					    256
    					
    					    					    					
    					    Sodio
    					    mg
    					    532
    					
    					    				
    			
                            
													


						
														
							
														Ingredienti per 4 fagottini
							

							
								

																	Farina 00
								
								
								
																	125
									g
																

								

							
								

																	Uova
								
								
								
																	1
									
																

								

							
								

																	Latte senza lattosio
								
								
								
																	250
									g
																

								

							
								

																	Sale fino
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
								

																	Porri
								
								
								
																	1
									
																

								

							
								

																	Olio di semi di arachide
								
								
								
																	
									q.b.
																

								

							
														
							
						
														
							
														per l'uovo poché
							

							
								

																	Uova
								
								
								a temperatura ambiente
																	4
									
																

								

							
								

																	Aceto di vino bianco
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per il sugo di pomdoro
							

							
								

																	Pomodori pelati
								
								
								
																	600
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i fagottini di crespelle con uovo pochè per prima cosa occupatevi dell’impasto di base: in una ciotola versate l’uovo, il latte 1 e un pizzico di sale, mescolate quindi con una forchetta 2. Incorporate ora anche la farina versandola attraverso un setaccio 3, in questo modo non si formeranno grumi.
									

								

															

																		
																															
											
										
																														
																		Mescolate energicamente con una frusta 4 fino a ottenere un composto omogeneo 5, coprite con pellicola e fate riposare in frigorifero per una mezzora. Nel frattempo occupatevi del sugo di pomodoro. Sminuzzate i pelati finemente con forchetta e coltello 6, per ottenere una purea rustica.
									

								

															

																		
																															
											
										
																														
																		Quindi in una casseruola scaldate un filo d’olio, tuffate lo spicchio d’aglio mondato e fate scaldare circa 1 minuto a fiamma dolce 7. Eliminate l’aglio e versate il pomodoro 8. Aggiustate di sale e di pepe e cuocete a temperatura vivace per circa 15 minuti o comunque finché non si sarà asciugato il fondo: il pomodoro infatti dovrà risultare piuttosto corposo. Quando sarà pronto mettetelo da parte ad intiepidire 9.
									

								

															

																		
																															
											
										
																														
																		A questo punto recuperate l’impasto delle crepe e mescolate per ravvivarlo. Quindi scaldate una crepiera da 22 cm (o eventualmente una padella antiaderente) e versate un cucchiaio di olio di semi. Utilizzate della carta da cucina per spargerlo e, non appena il fondo è caldo, versate circa un mestolo di composto 10. Distribuitelo per bene sul fondo della padella roteandola e lasciate cuocere a fuoco medio-basso per circa 1 minuto da un lato 11 e qualche altro istante dall’altro. Aiutatevi pure con una palettina per girare la crespella. Mano a mano impilate le crespelle 12 e coprite con la pellicola per farle raffreddare senza che si asciughino.
									

								

															

																		
																															
											
										
																														
																		Togliete la prima foglia del porro 13, eliminate le due estremità 14 e poi tagliate a striscioline non più spesse di mezzo cm 15.
									

								

															

																		
																															
											
										
																														
																		Mettete una pentola sul fuoco con abbondante acqua, salatela e versate l’aceto di vino 16. Non appena l’acqua è a bollore immergete le listarelle di porro 17 per circa 20 secondi, quindi scolate e lasciate da parte 18.
									

								

															

																		
																															
											
										
																														
																		Nella stessa acqua, che deve essere sobbollente, cuocete le uova in camicia: prepararle è semplicissimo. Rompete il primo uovo in una ciotolina. Create un vortice, non troppo violento, nella pentola utilizzando una frusta 19. Quindi tuffate l’uovo al centro del vortice 20 e lasciate rassodare per non più di 1 minuto e mezzo, senza toccarlo. Scolate delicatamente il primo 21 e ripetete l’operazione per tutti gli altri.
									

								

															

																		
																															
											
										
																														
																		Infine occupatevi della composizione. Posizionate il primo uovo al centro di una crespella 22. Richiudete arricciando la superficie e legate il tutto con le striscioline di porro 23. Disponete un cucchiaio di salsa al pomodoro sul fondo di un piatto 24.
									

								

															

																		
																															
											
										
																														
																		Adagiate il fagottino e guarnite con un giro d’olio a crudo 25, un pizzico di pepe e del basilico fresco 26. I fagottini di crespelle con uovo poché sono pronti, gustateli caldi 27.
									

								

							
					    