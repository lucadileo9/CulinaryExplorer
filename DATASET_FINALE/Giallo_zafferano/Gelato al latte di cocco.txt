Difficoltà: Facile
Dall'unione di due delle bevande vegetali più conosciute al mondo e ricche di proprietà nutritive nasce il dolce vegano di oggi: il gelato al latte di cocco, perfetto per coloro che sono intolleranti al glutine e al lattosio, ma amato anche da tutti gli altri! Il suo gusto fresco e dolce appagherà i vostri sensi. Ma il vero pezzo forte sarà il cioccolato fondente, fuso e aggiunto negli ultimi minuti, mentre la macchina del gelato ancora gira: in pochi secondi si trasformerà in golose pepite! Un effetto, stile stracciatella, che donerà al gelato al latte di cocco la giusta marcia in più... veramente speciale. Tutto questo potrà accadere tra le mura della vostra cucina! Grandi e piccini non vedranno l'ora di assaggiarlo, correte a prepararlo! E se siete alla ricerca di altri dessert freschi, senza glutine e senza lattosio, non perdete il nostro sorbetto alle nocciole! 

Se cercate altre ricette con il latte di cocco, provate la nostra crema al latte di cocco!


												
						
						

														INGREDIENTI
							
							                            
                                
    								
    									
    										
    										268
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    268
    					
    					    					    					
    					    Carboidrati
    					    g
    					    30
    					
    					    					    					
    					      di cui zuccheri
    					    g
    					    29.8
    					
    					    					    					
    					    Proteine
    					    g
    					    3.6
    					
    					    					    					
    					    Grassi
    					    g
    					    14.9
    					
    					    					    					
    					      di cui saturi
    					    g
    					    5.2
    					
    					    					    					
    					    Fibre
    					    g
    					    2.3
    					
    					    					    					    					
    					    Sodio
    					    mg
    					    8
    					
    					    				
    			
                            
													


						
							
														Ingredienti per circa 500 g di gelato
							

							
								

																	Latte di cocco
								
								
								con grassi pari almeno al 18%
																	300
									g
																

								

							
								

																	Latte di mandorle
								
								
								
																	100
									g
																

								

							
								

																	Zucchero di canna
								
								
								
																	50
									g
																

								

							
								

																	Cioccolato fondente
								
								
								
																	100
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il gelato al latte di cocco come prima cosa versate il latte di mandorla in un pentolino, aggiungete lo zucchero di canna 1 e scaldatelo fino a che non si sarà sciolto completamente 2. Ponete poi il latte di cocco in un'altra ciotola e aggiungete al suo interno il latte di mandorla 3. 
									

								

															

																		
																															
											
										
																														
																		Mescolate 4, coprite con della pellicola per alimenti 5 e riponete in frigorifero a rassodare per almeno 30 minuti. A questo punto versate il gelato all'interno della vostra gelatiera autorefrigerante 6 
									

								

															

																		
																															
											
										
																														
																		chiudete il coperchio 7 e lavorate il gelato per almeno 25 minuti. A questo punto tritate grossolanamente il cioccolato e fondetelo a bagnomaria, o in microonde 8 e non appena il gelato sarà ben solidificato 9 
									

								

															

																		
																															
											
										
																														
																		versate il cioccolato molto lentamente, mentre la macchina continua a girare 10. In questo modo otterrete un effetto tipo stracciatella. Lavorate il gelato per altri 10 minuti fino a raggiungere la giusta consistenza 11. A questo punto potete gustare il gelato al latte di cocco oppure conservarlo in freezer all'interno di una terrina dai bordi alti 12. 
									

								

							
					    