Difficoltà: Facile
Siamo soliti gustare il sorbetto al bicchiere, un dessert fresco e dissetante oppure a mo' di "sgroppino" con aggiunta di alcol per intervallare le pietanze in un pranzo importante. Oggi vi presentiamo il sorbetto alle ciliegie, buono da perdere la testa! La consistenza del sorbetto alle ciliegie è a metà tra il gelato e la granita: è fatto di acqua, frutta e zucchero e si prepara con la gelatiera. Non ha la struttura e le caratteristiche nutrizionali del gelato perché è senza latte, panna o uova ma non è ghiacciato come la granita. Questo sorbetto ha un gusto concentrato di ciliegie e la sua consistenza leggera lo rende perfetto come fine pasto, ma ideale anche per merenda. Il suo sapore irresistibilmente fruttato si ottiene soltanto usando le ciliegie fresche, dolci e mature al punto giusto, per cui potrete prepararlo solo pochi mesi l'anno, ma vi garantiamo che sarà una dolce pausa durante le calde giornate estive. Preparare il sorbetto alle ciliegie è semplicissimo, seguite la nostra ricetta per realizzarlo!

Scoprite altri gusti di sorbetti da provare:


												
						
						

														INGREDIENTI
							
													


						
							
							

							
								

																	Ciliegie
								
								
								dolci
																	900
									g
																

								

							
								

																	Succo di limone
								
								
								
																	1
									
																

								

							
								

																	Zucchero
								
								
								
																	160
									g
																

								

							
								

																	Acqua
								
								
								
																	360
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il sorbetto alle ciliegie come prima cosa lavatele bene e snocciolatele 1. In tutto vi serviranno 700 g di ciliegie snocciolate, senza picciolo 2. In un pentolino versate lo zucchero e l'acqua 3.
									

								

															

																		
																																											
											
										
																						
											
										
																						
											
										
																																										
																		Mescolate con una frusta 4 e portate ad ebollizione 5; poi lasciate raffreddare completamente. Spremete il succo del limone 6.
									

								

															

																		
																																											
											
										
																						
											
										
																						
											
										
																																										
																		Trasferite le ciliegie in un contenitore alto e stretto, unite il succo di limone 7 e frullate con un mixer ad immersione 8. Una volta ottenuta una purea passatela con un setaccio a maglie strette 9, raccogliendola in una ciotola.
									

								

															

																		
																																											
											
										
																						
											
										
																						
											
										
																																										
																		Unite lo sciroppo, ormai a temperatura ambiente 10 e mescolate 11. Versate il composto nella gelatiera e azionatela 12.
									

								

															

																		
																																											
											
										
																						
											
										
																						
											
										
																																										
																		Non appena sarà ben mantecato e risulterà cremoso 13 trasferitelo in freezer per almeno 15-20 minuti. Aiutandovi con uno spallinatore da gelato trasferite il sorbetto in una ciotola 14, decorate con ciliegie fresche e servite 15.
									

								

							
					    