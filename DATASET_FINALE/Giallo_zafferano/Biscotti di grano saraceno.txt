Difficoltà: Facile
Amanti della torta di grano saraceno preparatevi perché oggi abbiamo in mente una ricetta che sicuramente stuzzicherà il vostro palato! Abbiamo infatti deciso di rivisitare questo grande classico della cucina altoatesina trasformandola in una variante davvero interessante: i biscotti di grano saraceno, chiaramente farciti di confettura e da non confondere con quelli tirolesi! Hanno una consistenza croccante e friabile. Il sapore del grano saraceno è molto intenso, rustico, che richiama quasi la ricchezza data dalla tostatura. Perciò è molto importante creare un mix di farina classica con questa che invece, di grano, non ha traccia sebbene il nome tragga in inganno. I biscotti di grano saraceno allieteranno le vostre colazioni o le vostre giornate tranquille davanti ad una fumante tazza di tè con la semplicità dei sapori genuini e riscoperti. Preparateli insieme a noi!


						
						

														INGREDIENTI
							
							                            
                                
    								
    									
    										
    										328
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    328
    					
    					    					    					
    					    Carboidrati
    					    g
    					    50.8
    					
    					    					    					
    					      di cui zuccheri
    					    g
    					    23.1
    					
    					    					    					
    					    Proteine
    					    g
    					    4.5
    					
    					    					    					
    					    Grassi
    					    g
    					    11.8
    					
    					    					    					
    					      di cui saturi
    					    g
    					    6.59
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    69
    					
    					    					    					
    					    Sodio
    					    mg
    					    21
    					
    					    				
    			
                            
													


						
														
							
														Ingredienti per 11 pezzi
							

							
								

																	Farina di grano saraceno
								
								
								
																	250
									g
																

								

							
								

																	Farina 00
								
								
								
																	125
									g
																

								

							
								

																	Burro
								
								
								freddo
																	140
									g
																

								

							
								

																	Zucchero di canna
								
								
								
																	140
									g
																

								

							
								

																	Uova
								
								
								
																	2
									
																

								

							
														
							
						
														
							
														per farcire
							

							
								

																	Confettura di mirtilli
								
								
								
																	175
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i biscotti di grano saraceno versate nel mixer la farina di grano saraceno e la farina 00 1, poi aggiungete il burro freddo 2 e azionate le lame per qualche istante finché il composto non risulterà sabbiato 3.
									

								

															

																		
																															
											
										
																														
																		Quindi aggiungete lo zucchero di canna 4, le uova 5 e tornate ad azionare le lame 6
									

								

															

																		
																															
											
										
																														
																		fino a quando il composto non si amalgamerà 7. Trasferitelo sul piano da lavoro e impastate qualche istante per lisciare la pasta 8. Avvolgete il panetto nella pellicola trasparente e poi fate riposare in frigorifero per almeno 20 minuti 9.
									

								

															

																		
																															
											
										
																														
																		Spolverizzate il piano con un pizzico di farina e tirate l’impasto fino ad ottenere un rettangolo di 3 millimetri di spessore, aiutandovi con il mattarello 10. Quindi con un coppapasta smerlettato da 6,5 cm ricavate 22 biscotti 11. Poi con un coppapasta più piccolo, da 3 cm, forate 11 biscotti 12.
									

								

															

																		
																															
											
										
																														
																		Trasferite i biscotti forati e non su una leccarda con carta forno 13 e cuoceteli in forno preriscaldato a 180° per circa 20 minuti in modalità statica 14. Lasciateli raffreddare completamente prima di guarnirli. Sui dischetti pieni spremete la confettura di mirtilli utilizzando un sac-à-poche, oppuren un cucchiaino se preferite 15.
									

								

															

																		
																															
											
										
																														
																		Dopodiché sovrapponete i biscotti forati facendo una leggera pressione: in questo modo la confettura al centro tenderà a distribuirsi anche lungo il bordo, quella necessaria affinché non strabordi 16. Continuate così fino a formarli tutti 17. Ecco pronti i vostri biscotti di grano saraceno: non vi resta che gustarli 18!
									

								

							
					    