Difficoltà: Facile
Le caramelle ricotta e spinaci sono un primo genuino e gustoso, una rivisitazione divertente di un classico immortale.
Per preparare le caramelle ricotta e spinaci bisogna preparare la pasta all’uovo, preparare il ripieno, tirare la sfoglia, modellare le caramelle e farle seccare su una spianatoia. Infine si cuociono in acqua bollente e si condiscono con burro fuso e salvia.
Un primo piatto leggero e semplice: i bambini ne andranno matti!


						
						

														INGREDIENTI
							
							                            
                                
    								
    									
    										
    										608
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    608
    					
    					    					    					
    					    Carboidrati
    					    g
    					    52.9
    					
    					    					    					
    					      di cui zuccheri
    					    g
    					    3.6
    					
    					    					    					
    					    Proteine
    					    g
    					    22.3
    					
    					    					    					
    					    Grassi
    					    g
    					    34.2
    					
    					    					    					
    					      di cui saturi
    					    g
    					    19.23
    					
    					    					    					
    					    Fibre
    					    g
    					    3.5
    					
    					    					    					
    					    Colesterolo
    					    mg
    					    263
    					
    					    					    					
    					    Sodio
    					    mg
    					    720
    					
    					    				
    			
                            
													


						
														
							
														Ingredienti per la pasta all'uovo
							

							
								

																	Farina 00
								
								
								
																	250
									g
																

								

							
								

																	Uova
								
								
								
																	2
									
																

								

							
								

																	Tuorli
								
								
								
																	1
									
																

								

							
														
							
						
														
							
														per il ripieno
							

							
								

																	Spinaci
								
								
								
																	250
									g
																

								

							
								

																	Ricotta vaccina
								
								
								
																	125
									g
																

								

							
								

																	Sale
								
								
								
																	
									q.b.
																

								

							
								

																	Noce moscata
								
								
								
																	1
									pizzico
																

								

							
								

																	Grana Padano DOP
								
								
								(da grattugiare)
																	50
									g
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per il condimento
							

							
								

																	Burro
								
								
								
																	100
									g
																

								

							
								

																	Salvia
								
								
								
																	6
									foglie
																

								

							
								

																	Parmigiano Reggiano DOP
								
								
								da grattugiare
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le caramelle ricotta e spinaci iniziate dalla pasta all’uovo. In una ciotola versate la farina, restando indietro di circa 50 g da aggiungere al bisogno 1; poi unite le uova 2 e maneggiate il tutto all'interno della stessa ciotola 3. Quando le uova saranno assorbite potete proseguire su un piano di lavoro e maneggiate l'impasto fino a renderlo liscio ed elastico.
									

								

															

																		
																															
											
										
																														
																		Una volta pronto, dategli una forma sferica 4, avvolgete con pellicola e lasciate riposare in luogo fresco con luce accesa per circa 30 minuti. Dedicatevi alla preparazione del ripieno: lessate gli spinaci in pochissima acqua salata 5 oppure cuoceteli al vapore o fateli semplicemente saltare a fuoco dolce in una padella antiaderente. Poi strizzateli e tritateli finemente 6. Una volta cotti e ben strizzati gli spinaci peseranno circa 100 gr.
									

								

															

																		
																															
											
										
																														
																		Ponete gli spinaci tritati in una ciotola nella quale aggiungerete la ricotta e il Grana Padano DOP grattugiato 7, la noce moscata, il sale e il pepe 8. Amalgamate tutti gli ingredienti fino a ottenere un composto morbido ma compatto 9.
									

								

															

																		
																															
											
										
																														
																		Stendete la pasta all'uovo in una sfoglia molto sottile, che taglierete in rettangoli della dimensione di 10x8 cm 10. Al centro di ogni rettangolo di pasta, ponete un cucchiaino scarso di ripieno 11 e avvolgete la sfoglia su se stessa dal lato più lungo 12. 
									

								

															

																		
																															
											
										
																														
																		Ora modellate le vostre caramelle: girate in senso orario il lembo destro 13 e in senso antiorario quello sinistro, come per richiudere la carta di una caramella 14. Tagliate i bordi esterni di ambedue i lembi con una rotella dentellata 15.
									

								

															

																		
																															
											
										
																														
																		Una volta che avrete modellato tutte le caramelle, disponetele su di una spianatoia infarinate e lasciatele seccare per un'ora circa 16. Cuocete la pasta in acqua bollente salata per almeno 5 minuti 17, intanto in una padella fate indorare le foglie di salvia nel burro fuso 18. Una volta cotte scolate le caramelle e conditele con il burro e la salvia e con il parmigiano grattugiato a piacere. Le vostre caramelle ricotta e spinaci sono pronte per essere servite!
									

								

							
					    