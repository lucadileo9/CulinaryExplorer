Difficoltà: Molto facile
Chi non conosce i noodles? I tradizionali spaghettini che arrivano dall’Oriente dal gusto versatile e stuzzicante sono stati la nostra fonte di ispirazione per realizzare una ricetta fresca ed estiva che ripropone in modo accattivante sapori semplici: i noodles di zucchine e carote con tonno e pomodoro. Abbiamo voluto dare questo nome evocativo alle deliziose striscioline di verdure che comporranno la vostra insolita insalata! Carote e zucchine assieme ai pomodorini esaltano tutto l’aroma delicato del tonno, vero protagonista di questo piatto. I noodles di zucchine e carote con tonno e pomodoro sono una pietanza originale da servire in occasione di un buffet all’aperto, un modo diverso di portare in tavola un piatto genuino e salutare senza dimenticare il gusto!


												
						
						

														INGREDIENTI
							
							                            
                                
    								
    									
    										
    										142
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    142
    					
    					    					    					
    					    Carboidrati
    					    g
    					    4.6
    					
    					    					    					
    					      di cui zuccheri
    					    g
    					    4.5
    					
    					    					    					
    					    Proteine
    					    g
    					    10.9
    					
    					    					    					
    					    Grassi
    					    g
    					    8.9
    					
    					    					    					
    					      di cui saturi
    					    g
    					    1.47
    					
    					    					    					
    					    Fibre
    					    g
    					    2.2
    					
    					    					    					
    					    Colesterolo
    					    mg
    					    24
    					
    					    					    					
    					    Sodio
    					    mg
    					    453
    					
    					    				
    			
                            
													


						
							
							

							
								

																	Tonno sott'olio
								
								
								sgocciolato
																	150
									g
																

								

							
								

																	Carote
								
								
								
																	200
									g
																

								

							
								

																	Zucchine
								
								
								
																	200
									g
																

								

							
								

																	Pomodorini ciliegino
								
								
								
																	140
									g
																

								

							
								

																	Olio extravergine d'oliva
								
								
								 
																	20
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i noodles di zucchine e carote con tonno e pomodoro iniziate lavando le carote, poi spuntatele e pelatele con un pelaverdure 1, eliminate la buccia e sempre con lo stesso pelapatate ricavate dalle carote delle striscioline sottili 2. Sovrapponete sue strisce di carote 3
									

								

															

																		
																															
											
										
																														
																		Quindi ripiegatele su se stesse 4, dopodiché tagliatele a striscioline 5 per ottenere una sorta di noodles. Procedete allo stesso modo con le zucchine: lavatele, spuntatele, quindi dividetele a metà per il senso della lunghezza e ricavate delle strisce con il pelaverdure 6.
									

								

															

																		
																															
											
										
																														
																		Sovrapponete due strisce per volta, ripiegatele su stesse e poi ritagliate delle listarelle sottili 7. Trasferite le carote e le zucchine all’interno di un ampia ciotola 8. Lavate i pomodorini ciliegino, tagliateli in quarti in modo da ricavare dei piccoli spicchi 9
									

								

															

																		
																															
											
										
																														
																		Unite anche i pomodorini ai noodles di zucchine e carote 10, salate 11 e condite con olio di oliva 12.
									

								

															

																		
																															
											
										
																														
																		Per ultimo unite anche il tonno sgocciolato 13, mescolate tutti gli ingredienti per insaporire 14 quindi servite i vostri noodles di zucchine e carote con tonno e pomodoro 15!
									

								

							
					    