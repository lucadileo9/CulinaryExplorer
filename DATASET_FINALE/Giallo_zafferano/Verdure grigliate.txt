Difficoltà: Facile
Le verdure grigliate sono un contorno salutare, colorato e molto saporito, in quanto la semplice grigliatura ne preserva il gusto e ne esalta tutto il sapore e la bontà. Le verdure vengono mondate, tagliate a rondelle e poi cotte su di una piastra rigata: una volta pronte, potete gustarle al naturale oppure condirle con dell’olio e prezzemolo, a seconda dei gusti. Le verdure grigliate sono un ottimo contorno per accompagnare piatti di pesce e di carne, una pietanza gustosa ideale anche per un pic-nic o per una gita fuori porta. Ma soprattutto è una versione diversa dalle solite verdure in padella.


												
						
						

														INGREDIENTI
							
							                            
                                
    								
    									
    										
    										78
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    78
    					
    					    					    					
    					    Carboidrati
    					    g
    					    13.6
    					
    					    					    					
    					      di cui zuccheri
    					    g
    					    13.3
    					
    					    					    					
    					    Proteine
    					    g
    					    4.1
    					
    					    					    					
    					    Grassi
    					    g
    					    0.8
    					
    					    					    					
    					      di cui saturi
    					    g
    					    0.12
    					
    					    					    					
    					    Fibre
    					    g
    					    5.6
    					
    					    					    					    					
    					    Sodio
    					    mg
    					    375
    					
    					    				
    			
                            
													


						
							
							

							
								

																	Zucchine
								
								
								
																	300
									g
																

								

							
								

																	Melanzane
								
								
								
																	450
									g
																

								

							
								

																	Peperoni
								
								
								
																	850
									g
																

								

							
								

																	Pomodori
								
								
								
																	200
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le verdure grigliate lavate tutte le verdure sotto abbondante acqua fresca corrente 1 e asciugatele. Tagliate le zucchine e le melanzane a rondelle dello spessore di 4-5 mm (2-3);
									

								

															

																		
																															
											
										
																														
																		prendete i peperoni, eliminate la parte superiore, divideteli a metà 4, dopodiché con un coltello togliete i filamenti bianchi e i semi che si trovano all’interno 5. Tagliateli a fettine, poi a cubetti piuttosto grossi e mettete da parte 6.
									

								

															

																		
																															
											
										
																														
																		Togliete il picciolo dei pomodori 7 e tagliateli a rondelle sempre di 4-5 mm 8. Una volta tagliate tutte le verdure 9, mettete a scaldare sul fuoco una griglia.
									

								

															

																		
																															
											
										
																														
																		Quando la griglia sarà ben calda, fate cuocere le verdure poco per volta: distribuite i peperoni uno accanto all'altro 10, facendoli grigliare per 5 minuti e rigirandoli con una pinza da cucina per una cottura uniforme 11, poi mettete sul fuoco le zucchine 12
									

								

															

																		
																															
											
										
																														
																		per 3 minuti 13 e proseguite con le melanzane per altri 3 minuti (14-15). Ricordate di rigirare sempre la verdura per una cottura omogenea.
									

								

															

																		
																															
											
										
																														
																		Infine terminate con i pomodori, cuocendoli per 4 minuti fino a quando saranno ben grigliati (16-17). Infine potete servire le vostre verdure grigliate, condendole con olio di oliva, sale e pepe 18.
									

								

							
					    