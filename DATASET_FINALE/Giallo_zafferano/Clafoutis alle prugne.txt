Difficoltà: Facile
Il clafoutis è un famoso dolce che fa parte della tradizione gastronomica francese, si tratta di una preparazione da forno a base di frutta e una pastella simile a quella delle crepes. Il suo nome deriva dalla lingua occitana "clafir" che significa guarnire, riempire e sta ad indicare il gesto di guarnire con la frutta.
La versione classica prevede l’uso delle ciliegie che trattenendo il loro succo si prestano molto bene a questo tipo di preparazione.
Esistono però moltissime varianti dolci e salate del clafoutis, una di queste è il clafoutis alle prugne (è comune anche la denominazione flognarde per le versioni che non prevedono le ciliegie). Questa ricetta è arricchita da mandorle tostate per dare una nota croccante e aromatizzata con del brandy. Le prugne dolci e succose non solo si abbinano perfettamente a questo dolce ma la loro disposizione a cerchi concentrici crea un motivo grazioso e di aspetto invitante. La ricetta prevede ingredienti semplici e nutrienti che rendono il clafoutis alle prugne una merenda adatta anche ai bambini, basterà semplicemente omettere il brandy o sostituirlo con del succo di arancia per profumare l’impasto. Morbido e succulento, il clafoutis alle prugne è il dolce ideale da servire come dessert a fine pasto o per concedersi una golosa merenda. Se vi piace questa ricetta andate a curiosare tutte le altre varianti del clafoutis cliccando qui.


						
						

														INGREDIENTI
							
							                            
                                
    								
    									
    										
    										391
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    391
    					
    					    					    					
    					    Carboidrati
    					    g
    					    65
    					
    					    					    					
    					      di cui zuccheri
    					    g
    					    53.5
    					
    					    					    					
    					    Proteine
    					    g
    					    7.4
    					
    					    					    					
    					    Grassi
    					    g
    					    10.5
    					
    					    					    					
    					      di cui saturi
    					    g
    					    4.26
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    118
    					
    					    					    					
    					    Sodio
    					    mg
    					    188
    					
    					    				
    			
                            
													


						
														
							
														Ingredienti per una teglia da 28 cm di diametro
							

							
								

																	Prugne
								
								
								
																	500
									g
																

								

							
								

																	Latte intero
								
								
								
																	200
									ml
																

								

							
								

																	Zucchero
								
								
								
																	200
									g
																

								

							
								

																	Farina 00
								
								
								
																	90
									g
																

								

							
								

																	Uova
								
								
								medie
																	3
									
																

								

							
								

																	Mandorle pelate
								
								
								
																	30
									g
																

								

							
								

																	Brandy
								
								
								
																	20
									ml
																

								

							
								

																	Baccello di vaniglia
								
								
								 i semi
																	1
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per imburrare la teglia
							

							
								

																	Burro
								
								
								
																	
									q.b.
																

								

							
								

																	Zucchero
								
								
								
																	
									q.b.
																

								

							
														
							
						
														
							
														per guarnire
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il clafoutis alle prugne iniziate tagliando le mandorle pelate a spicchi 1, ponetele in una teglia rivestita da carta da forno 2 e mettetele a tostare in forno preriscaldato statico a 180° per circa 5 minuti (oppure in forno ventilato per pochi minuti) o il tempo necessario per farle dorare leggermente 3.
									

								

															

																		
																															
											
										
																														
																		Ora occupatevi delle prugne: lavatele sotto l’acqua corrente 4, tagliatele a metà 5, eliminate il nocciolo con uno spelucchino 6
									

								

															

																		
																															
											
										
																														
																		e poi tagliatele a fette abbastanza regolari 7. Tenete da parte la frutta e preparate l’impasto: in una ciotola ponete le uova intere, aggiungete lo zucchero 8, amalgamate il composto con una frusta a mano 9,
									

								

															

																		
																															
											
										
																														
																		unite un pizzico di sale 10, la farina setacciata e i semi della bacca di vaniglia 11, versate il latte a filo a temperatura ambiente 12 continuando a mescolare con la frusta,
									

								

															

																		
																															
											
										
																														
																		per ultimo aromatizzate con il brandy 13. Ora che l’impasto è pronto imburrate una teglia del diametro di 28 cm 14 e cospargetela con dello zucchero semolato 15.
									

								

															

																		
																															
											
										
																														
																		Distribuite sul fondo della teglia le fettine di prugne creando un motivo di cerchi concentrici (16-17), poi cospargete le prugne con le mandorle tostate 18.
									

								

															

																		
																															
											
										
																														
																		Per finire versate l'impasto nella teglia 19. Il clafoutis alle prugne è pronto per essere infornato 20: cuocetelo in forno statico preriscaldato a 180° per 40- 45 minuti o fino a quando non risulterà dorato (se avete il forno ventilato cuocete a 160° per 30-35 minuti). A cottura ultimata, sfornate il clafoutis alle prugne 21, lasciatelo intiepidire e poi servitelo spolverizzando la superficie con lo zucchero a velo.
									

								

							
					    