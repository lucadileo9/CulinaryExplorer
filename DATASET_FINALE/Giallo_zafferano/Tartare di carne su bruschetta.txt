Difficoltà: Molto facile
Siete alla ricerca di idee raffinate e stuzzicanti per rendere più appetitoso il vostro aperitivo o una cena importante? Ecco il mix perfetto, fresco e croccante: tartare di carne su bruschetta! Un finger food elegante, un delizioso incontro tra sapori che delizierà i palati più esigenti, da provare in alternativa alla classica bistecca alla tartara. Scoprite come realizzare fragranti "cucchiai" di pane su cui adagiare questa saporita tartare di manzo, impreziosita da fiocchi di sale ed erba cipollina. A dare una nota ancora più originale, qualche goccia di delicata salsa alla senape.. e la vostra tartare su bruschetta facile, veloce e dal tocco gourmet sarà pronta per essere servita!


						
						

														INGREDIENTI
							
							                            
                                
    								
    									
    										
    										74
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    74
    					
    					    					    					
    					    Carboidrati
    					    g
    					    6.3
    					
    					    					    					
    					      di cui zuccheri
    					    g
    					    1.9
    					
    					    					    					
    					    Proteine
    					    g
    					    3.4
    					
    					    					    					
    					    Grassi
    					    g
    					    3.8
    					
    					    					    					
    					      di cui saturi
    					    g
    					    0.61
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    7
    					
    					    					    					
    					    Sodio
    					    mg
    					    137
    					
    					    				
    			
                            
													


						
														
							
														Ingredienti per la tartare
							

							
								

																	Filetto di manzo
								
								
								freschissimo
																	120
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Fiocchi di sale
								
								
								
																	
									q.b.
																

								

							
								

																	Erba cipollina
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la salsa
							

							
								

																	Senape di Digione
								
								
								
																	50
									g
																

								

							
								

																	Miele di acacia
								
								
								
																	20
									g
																

								

							
								

																	Succo di limone
								
								
								
																	20
									g
																

								

							
								

																	Tabasco®
								
								
								
																	
									q.b.
																

								

							
														
							
						
														
							
														per le bruschette
							

							
								

																	Baguette
								
								
								
																	60
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Origano
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la tartare di carne su bruschetta iniziate da quest'ultima: tagliate a fette oblique di ½ cm la baguette 1; quindi rivestite con carta da forno una leccarda e adagiate 3 cucchiai di legno. Il manico dei cucchiai servirà a dare la forma a barchetta alle vostre fettine di pane. Adagiate quindi le fette, una ad una, e pressate senza romperle per conferire la forma 2. Al posto dei cucchiai potete usare gli stampi per cannoli, se li avete. Condite le fettine di pane con olio di oliva 3
									

								

															

																		
																															
											
										
																														
																		e origano 4. Ponete in forno ventilato preriscaldato a 190° per 10 minuti, o fino a quando il pane non sarà ben dorato, quindi sfornatele e lasciatelo intiepidire 5. Ora occupatevi della carne: prendete il filetto di manzo (freschissimo) adagiatelo su un tagliere e ritagliate via il grasso in eccesso se presente. Poi riducete la carne a listarelle 6 
									

								

															

																		
																															
											
										
																														
																		e poi ricavate dei cubetti 7. Tritate molto finemente al coltello i cubetti di manzo battendo sul tagliere con la lama 8 fino ad ottenere una consistenza morbida e cremosa 9.
									

								

															

																		
																															
											
										
																														
																		Trasferite la carne in una ciotola, conditela con l’olio 10, i fiocchi di sale 11, una macinata di pepe nero ed erba cipollina tritata 12. Mescolate e tenete un momento da parte.
									

								

															

																		
																															
											
										
																														
																		Occupatevi ora della salsa di accompagnamento: spremete il succo di limone 13. In una ciotolina versate la senape, unite il succo di limone 14 e condite con qualche gocciolina di tabasco 15.
									

								

															

																		
																															
											
										
																														
																		Infine, versate il miele di acacia 16 ed emulsionate il tutto con un cucchiaino 17. Componete la tartare su bruschetta: adagiate le fettine di pane tostato su un piatto di portate tenendo verso l'alto la parte concava 18,
									

								

															

																		
																															
											
										
																														
																		adagiate un pò di tartare 19, condite con qualche goccia di salsa alla senape 20 e proseguite per tutte le altre; gustate subito la vostra tartare di carne su bruschetta 21!
									

								

							
					    