Difficoltà: Media
Avete mai sentito parlare della rocciata umbra? Si tratta di un dolce tradizionale diffuso in Umbria e nelle Marche, molto semplice e gustoso. Il suo nome pare derivi dalla desueta parola arrocciare, che significa attorcigliare. L'impasto semplice e fatto con pochi ingredienti, che alla fine viene spennellato con dell'alchermes, si prepara ad accogliere un ricco ripieno a base di mele, frutta secca e cacao. Per questo motivo la rocciata umbra potrebbe portarvi a pensare che si tratti di una versione imparentata allo strudel. E in effetti non siamo lontani dal vero. Pare infatti che i Longobardi nel medioevo (o più tardi i soldati austriaci di passaggio nel territorio nel 1700) in qualche modo abbiano interferito con le tradizioni locali. Il risultato? È stata proprio la ricetta della rocciata umbra, un dolce che sicuramente vi conquisterà con la sua bontà e la ricchezza di questa storica preparazione. Vediamo insieme come farla!


						
						

														INGREDIENTI
							
													


						
														
							
							

							
								

																	Farina 00
								
								
								
																	250
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Acqua
								
								
								
																	110
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per il ripieno
							

							
								

																	Mele Golden
								
								
								
																	400
									g
																

								

							
								

																	Zucchero
								
								
								
																	60
									g
																

								

							
								

																	Uvetta
								
								
								
																	60
									g
																

								

							
								

																	Pinoli
								
								
								
																	80
									g
																

								

							
								

																	Gherigli di noci
								
								
								
																	50
									g
																

								

							
								

																	Cacao amaro in polvere
								
								
								
																	15
									g
																

								

							
								

																	Cannella in polvere
								
								
								
																	10
									g
																

								

							
								

																	Rum
								
								
								
																	90
									g
																

								

							
								

																	Scorza di limone
								
								
								
																	1
									
																

								

							
														
							
						
														
							
														Per guarnire
							

							
								

																	Alchermes
								
								
								
																	
									q.b.
																

								

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la rocciata umbra cominciate dall'impasto della sfoglia. Sul piano da lavoro versate la farina, formate una fontana e aggiungete l'olio 1, il sale 2 e l'acqua un po' alla volta mentre mescolate con una forchetta 3.
									

								

															

																		
																															
											
										
																														
																		Versatela un po' alla volta per evitare di formare grumi 4. Dopodiché potrete passare a impastare a mano 5 finché non avrete ottenuto una palla liscia. Avvolgete nella pellicola e fate riposare in frigorifero per almeno un'ora 6.
									

								

															

																		
																															
											
										
																														
																		Intanto occupatevi del ripieno. Versate 60 grammi di rum sull'uvetta e lasciate in ammollo 7. Poi pelate le mele 8, tagliatele in 4 parti per eliminare il torsolo e infine ottenete dei cubetti 9.
									

								

															

																		
																															
											
										
																														
																		Grattugiate la scorza di limone 10, unite lo zucchero 11, la cannella 12,
									

								

															

																		
																															
											
										
																														
																		il cacao in polvere 13, i gherigli di noci spezzettati a mano 14, i pinoli e l'uvetta scolata 15,
									

								

															

																		
																															
											
										
																														
																		i restanti 30 grammi di rum 16 e ora mescolate per uniformare completamente gli ingredienti 17. Ora che è pronto recuperate l'impasto e tiratelo con il matterello, sul piano leggermente infarinato, fino ad ottenere una sfoglia molto sottile 18.
									

								

															

																		
																															
											
										
																														
																		Distribuite il ripieno su tutta la superficie lasciando un paio di centrimetri dai bordi 19, quindi arrotolate per ottenere un cilindro 20 e successivamente arrotolate di nuovo ottenendo così una spirale 21.
									

								

															

																		
																															
											
										
																														
																		Trasferite la girella su una placca foderata con carta forno 22 e procedete con la cottura in forno, statico già caldo a 180°, per circa 30 minuti. Una volta cotta spennellatela da calda con un po' di Alchermes 23 e con dello zucchero a velo. Ecco pronta la vostra rocciata umbra 24.
									

								

							
					    