Difficoltà: Facile
Lo sappiamo, toccare la carbonara, il grande classico della cucina romana, è sempre un azzardo. Ma con la carbonara di mare si riscrive la storia: il guanciale croccante viene sostituito dai cubetti di pesce dorato e saporito, mentre il condimento a base di uova avvolgente e dorato resta sempre lo stesso. 
A differenza della versione viareggina con crostacei e molluschi, la carbonara di mare è condita con un mix di tre gustose varietà di pesce: salmone, tonno e pesce spada a cubetti saltati in padella. Non preoccupatevi, scoprirete molto presto che con la classica crema di tuorli e formaggio formano un connubio perfetto. Infatti il risultato che otterrete dalla carbonara di mare è quello di un piatto ricco e cremoso dal profumo intenso, che conquisterà i vostri amici amanti del pesce. 


						
						

														INGREDIENTI
							
							                            
                                
    								
    									
    										
    										655.6
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    655.6
    					
    					    					    					
    					    Carboidrati
    					    g
    					    64.8
    					
    					    					    					
    					      di cui zuccheri
    					    g
    					    4.7
    					
    					    					    					
    					    Proteine
    					    g
    					    36.5
    					
    					    					    					
    					    Grassi
    					    g
    					    27.8
    					
    					    					    					
    					      di cui saturi
    					    g
    					    10.5
    					
    					    					    					
    					    Fibre
    					    g
    					    429.3
    					
    					    					    					
    					    Colesterolo
    					    mg
    					    2.5
    					
    					    					    					
    					    Sodio
    					    mg
    					    361.2
    					
    					    				
    			
                            
													


						
														
							
							

							
								

																	Spaghetti
								
								
								
																	320
									g
																

								

							
								

																	Tonno
								
								
								
																	100
									g
																

								

							
								

																	Pesce spada
								
								
								
																	100
									g
																

								

							
								

																	Salmone
								
								
								
																	100
									g
																

								

							
								

																	Tuorli
								
								
								
																	6
									
																

								

							
								

																	Vino bianco
								
								
								
																	60
									g
																

								

							
								

																	Parmigiano Reggiano DOP
								
								
								
																	60
									g
																

								

							
								

																	Aglio
								
								
								
																	1
									spicchio
																

								

							
								

																	Timo
								
								
								
																	6
									rametti
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per completare il piatto
							

							
								

																	Parmigiano Reggiano DOP
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la carbonara di mare cominciate mettendo sul fuoco l’acqua per la pasta da salare a bollore. Intanto separate le uova, per questa ricetta occorrono 6 tuorli 1. Versateli in una ciotola e aggiungete il Parmigiano grattugiato 2, le foglioline di timo, il sale e il pepe 3. 
									

								

															

																		
																															
											
										
																														
																		Mescolate con una frusta e tenete da parte 4. Assicuratevi che non ci siano lische nel salmone e tagliatelo a cubetti di circa 2 cm 5. Private della pelle il pesce spada e tagliate anche questo a cubetti della stessa dimensione 6.
									

								

															

																		
																															
											
										
																														
																		In ultimo tagliate a cubetti, sempre di un paio di cm, anche il tonno 7. A questo punto l’acqua dovrebbe essere a bollore, buttate la pasta e cuocetela per 2 minuti in meno rispetto al tempo indicato sulla confezione 8. Nel frattempo scaldate un filo d'olio in una padella e unite lo spicchio d’aglio sbucciato 9. 
									

								

															

																		
																															
											
										
																														
																		Non appena il fondo è caldo tuffate i cubetti di pesce 10 e saltateli a fiamma viva per un paio di minuti. Quindi eliminate l’aglio 11 e mettete i cubetti di pesce da parte in una ciotola 12.
									

								

															

																		
																															
											
										
																														
																		Rimettete la padella sul fuoco e deglassate il fondo di cottura con il vino bianco 13. Quando l’alcol sarà completamente evaporato prelevate un mestolo d’acqua di cottura della pasta e versatela nella padella 14. Scolate gli spaghetti molto al dente e ultimate la cottura nella padella: mescolate continuamente affinché la pasta rilasci gli amidi 15. 
									

								

															

																		
																															
											
										
																														
																		Quando la pasta è pronta aggiungete i cubetti di pesce 16 e saltate brevemente il tutto per amalgamare 17. Infine togliete la padella dal fuoco e versate la crema di tuorli e formaggio 18. 
									

								

															

																		
																															
											
										
																														
																		Mescolate 19, al bisogno potete aggiungere un po' di acqua della pasta, e poi completate con pepe e Parmigiano grattugiato a piacere. Impiattate 20 e guarnite con delle foglioline di timo. La vostra carbonara di mare è pronta da gustare 21!
									

								

							
					    