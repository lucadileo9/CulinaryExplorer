Difficoltà: Molto facile
Forse non tutti lo sanno, ma i funghi portobello non sono altro che una varietà particolarmente cresciuta di champignon! Grazie alla consistenza soda e carnosa della polpa e alle dimensioni generose sono perfetti per creare originali panini, come il nostro favoloso portobello burger, e proprio come gli champignon sono ideali per essere farciti… ecco perché oggi vi proponiamo la ricetta dei funghi portobello ripieni! Un antipasto rustico e saporito realizzato con ingredienti semplici e gustosi: patate, salsiccia, Pecorino e rosmarino. Se non avete mai cucinato questa maestosa varietà di funghi, vi consigliamo di iniziare con un piatto facile e d’effetto come i funghi portobello ripieni per poi sperimentare nuove e sfiziose preparazioni… provate anche la nostra fregola!


												
						
						

														INGREDIENTI
							
							                            
                                
    								
    									
    										
    										36
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    36
    					
    					    					    					
    					    Carboidrati
    					    g
    					    2.6
    					
    					    					    					
    					      di cui zuccheri
    					    g
    					    0.3
    					
    					    					    					
    					    Proteine
    					    g
    					    1.7
    					
    					    					    					
    					    Grassi
    					    g
    					    2
    					
    					    					    					
    					      di cui saturi
    					    g
    					    0.64
    					
    					    					    					
    					    Fibre
    					    g
    					    0.5
    					
    					    					    					
    					    Colesterolo
    					    mg
    					    4
    					
    					    					    					
    					    Sodio
    					    mg
    					    88
    					
    					    				
    			
                            
													


						
							
							

							
								

																	Funghi portobello
								
								
								
																	600
									g
																

								

							
								

																	Patate rosse
								
								
								
																	700
									g
																

								

							
								

																	Pasta di salame
								
								
								
																	130
									g
																

								

							
								

																	Pecorino
								
								
								da grattugiare
																	60
									g
																

								

							
								

																	Rosmarino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i funghi portobello ripieni, per prima cosa mettete le patate in un pentolino con abbondante acqua fredda 1 e lessatele fino a che non riuscirete a infilzarle facilmente con la forchetta. Nel frattempo occupatevi della pulizia dei funghi: rifinite i bordi delle cappelle con un coltello per rimuovere eventuali parti rovinate 2 e svuotatele delicatamente con uno scavino 3.
									

								

															

																		
																															
											
										
																														
																		Tritate l’interno dei funghi 4 e tenetelo momentaneamente da parte insieme alle cappelle. Scaldate l’olio in una padella, aggiungete la pasta di salame 5 e rosolatela brevemente sgranandola con un cucchiaio di legno, poi unite il rosmarino 6
									

								

															

																		
																															
											
										
																														
																		e i funghi tritati 7; salate, pepate 8 e cuocete a fuoco medio per circa 5 minuti, mescolando ogni tanto 9.
									

								

															

																		
																															
											
										
																														
																		Quando le patate saranno cotte, schiacciatele in una ciotola con l’aiuto di uno schiacciapatate 10, poi aggiungete il composto di funghi e salsiccia 11, aggiustate di sale se necessario e mescolate bene 12.
									

								

															

																		
																															
											
										
																														
																		Adagiate le cappelle dei funghi su una leccarda foderata con carta forno e conditele con un filo d’olio 13 e un pizzico di sale 14. Riempite i funghi con la farcia di patate 15
									

								

															

																		
																															
											
										
																														
																		e spolverizzate la superficie con il Pecorino grattugiato (16-17), poi aggiungete un'ultima macinata di pepe. Cuocete in forno statico preriscaldato a 200° per 25 minuti, dopodiché accendete il grill e proseguite la cottura per altri 5 minuti. I vostri funghi portobello ripieni sono pronti per essere gustati 18!
									

								

							
					    