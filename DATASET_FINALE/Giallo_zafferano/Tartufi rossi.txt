Difficoltà: Facile
Quest’anno prendete per la gola i vostri ospiti con dei graziosi dolcetti vestiti a festa, i tartufi rossi! Questi golosi bon bon non necessitano di cottura e sono molto semplici da preparare: come i cake pops, sono realizzati con una base di pan di spagna che viene arricchita con cioccolato fondente per creare un composto compatto e modellabile al tempo stesso. In questo caso però abbiamo aggiunto anche i lamponi freschi che con la loro gradevole nota acidula andranno a bilanciare la dolcezza del rivestimento di cioccolato bianco… un pizzico di colorante scarlatto e i tartufi rossi saranno pronti per rendere la tavola di Capodanno ancora più glam!


						
						

														INGREDIENTI
							
													


						
														
							
														Ingredienti per circa 26 tartufi
							

							
								

																	Pan di Spagna
								
								
								
																	230
									g
																

								

							
								

																	Cioccolato fondente
								
								
								
																	200
									g
																

								

							
								

																	Lamponi
								
								
								
																	100
									g
																

								

							
														
							
						
														
							
														per la copertura
							

							
								

																	Cioccolato bianco
								
								
								
																	450
									g
																

								

							
								

																	Coloranti alimentari
								
								
								(in polvere e liposolubili, colore rosso)
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i tartufi rossi, per prima cosa tritate il cioccolato fondente 1, fatelo sciogliere a bagnomaria 2 3 e lasciatelo intiepidire.
									

								

															

																		
																															
											
										
																														
																		Nel frattempo tagliate il pan di spagna a cubetti 4 e trasferitelo in una ciotola. Versate il cioccolato fuso nella ciotola con il pan di spagna 5 e iniziate a mescolare con una spatola, poi impastate con le mani 6.
									

								

															

																		
																															
											
										
																														
																		Aggiungete i lamponi interi, che avrete precedentemente lavato e asciugato 7, e continuate a impastare per ottenere un composto compatto. Formate delle palline da circa 20 g l’una: con queste dosi ne otterrete circa 26 8. Adagiate le palline su un vassoio foderato con carta forno 9 e trasferitele in frigorifero.
									

								

															

																		
																															
											
										
																														
																		Ora tritate il cioccolato bianco 10 e scioglietelo a bagnomaria 11, poi versatelo in una ciotola 12.
									

								

															

																		
																															
											
										
																														
																		Aggiungete il colorante al cioccolato bianco 13 fino ad ottenere un bel colore rosso, poi frullate con un mixer a immersione per rendere il composto liscio e lucido 14. Riprendete le palline dal frigorifero e tuffatene 2-3 palline per volta nel composto 15, rigirandole per coprirle in modo uniforme.
									

								

															

																		
																															
											
										
																														
																		Scolate le palline con l’apposito attrezzo o con l’aiuto di una forchetta e posizionatele nuovamente sul vassoio con carta forno 16. Utilizzate l’estremità del manico di un cucchiaino per realizzare dei decori con il cioccolato rosso 17, poi riponete in frigorifero per 1-2 ore. Una volta asciugati, servite i vostri tartufi rossi nei pirottini di carta 18!
									

								

							
					    