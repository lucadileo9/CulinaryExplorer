Difficoltà: Media
La salsa olandese è una gustosissima preparazione che risulta un ottimo accompagnamento per verdure, piatti di pesce e bistecche grigliate. La salsa olandese è probabilmente imparentata con la maionese, tuttavia va specificato che è differente soprattutto per quanto riguarda la preparazione, questa salsa infatti va preparata ai fornelli. Sicuramente la salsa olandese non è tra i condimenti più leggeri che esistano, vista l’alta percentuale di uova e burro che la compongono. Allora qual è il modo più adatto per utilizzarla? Sicuramente per condire preparazioni povere di condimento, così da poter gustare la salsa olandese senza troppi problemi! A dispetto del nome, la salsa olandese è una delle salse madri della cucina francese, morbida, delicata e perfetta per svariate preparazioni: è davvero deliziosa!


												
						
						

														INGREDIENTI
							
							                            
                                
    								
    									
    										
    										252
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    252
    					
    					    					    					
    					    Carboidrati
    					    g
    					    0.7
    					
    					    					    					
    					      di cui zuccheri
    					    g
    					    0.7
    					
    					    					    					
    					    Proteine
    					    g
    					    3.3
    					
    					    					    					
    					    Grassi
    					    g
    					    26.2
    					
    					    					    					
    					      di cui saturi
    					    g
    					    13.89
    					
    					    					    					
    					    Fibre
    					    g
    					    0.1
    					
    					    					    					
    					    Colesterolo
    					    mg
    					    323
    					
    					    					    					
    					    Sodio
    					    mg
    					    300
    					
    					    				
    			
                            
													


						
							
														Ingredienti per circa 200 g di salsa olandese
							

							
								

																	Burro chiarificato
								
								
								
																	100
									g
																

								

							
								

																	Tuorli
								
								
								
																	4
									
																

								

							
								

																	Pepe bianco
								
								
								
																	
									q.b.
																

								

							
								

																	Succo di limone
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		La prima cosa da fare per preparare la salsa olandese è quella di fare il burro chiarificato, quindi tagliate il burro 1 e lasciatelo fondere a bagnomaria facendo attenzione a schiumarlo 2, una volta depurato della caseina potrete travasarlo 3.
									

								

															

																		
																															
											
										
																														
																		Intanto preparate la salsa, è molto importante la cottura che è a bagnomaria, quindi l’acqua non dovrà toccare il pentolino e non dovrà mai raggiungere il bollore. Versate i tuorli nel pentolino e rompeteli con una frusta 4 mescolate e aggiungete il succo di limone 5, poi aggiustate di sale 6,
									

								

															

																		
																															
											
										
																														
																		di pepe bianco 7 poi aggiungete il burro chiarificato a filo (se l’avete preparato in precedenza risulterà rappreso, quindi lasciatelo fondere qualche istante prima di versarlo) 8 e continuate a battere 9.
									

								

															

																		
																															
											
										
																														
																		Noterete che la salsa inizierà a cambiare colore 10 diventando più chiara, così come la sua consistenza 11. Occorrono circa 5 minuti di cottura a fuoco dolce, e mescolando sempre, per ottenere la salsa olandese 12.
									

								

							
					    