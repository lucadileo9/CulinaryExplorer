Difficoltà: Facile
Che sia bianca o rossa, semplice o pasticciata, con o senza besciamella, la pasta al forno è buona sempre! Se poi si tratta di una pasta al forno con speck e gorgonzola, il successo è più che assicurato: la cremosità della pasta al gorgonzola si unisce alla sapidità dello speck e al tocco croccante della gratinatura per un primo piatto super appetitoso e saporito. Scoprite com’è facile preparare la besciamella al gorgonzola e sbizzarritevi a creare nuove varianti utilizzando il vostro formaggio preferito… prima però vi invitiamo a provare la ricetta e a dirci se la pasta al forno con speck e gorgonzola si conferma all’altezza delle vostre aspettative!


						
						

														INGREDIENTI
							
													


						
														
							
							

							
								

																	Mezze Maniche Rigate
								
								
								
																	375
									g
																

								

							
								

																	Speck
								
								
								fetta unica
																	75
									g
																

								

							
								

																	Gorgonzola
								
								
								dolce
																	70
									g
																

								

							
								

																	Grana Padano DOP
								
								
								da grattugiare
																	50
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Besciamella al gorgonzola
							

							
								

																	Latte intero
								
								
								
																	500
									g
																

								

							
								

																	Gorgonzola
								
								
								
																	75
									g
																

								

							
								

																	Burro
								
								
								
																	50
									g
																

								

							
								

																	Farina 00
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per spolverizzare
							

							
								

																	Grana Padano DOP
								
								
								da grattugiare
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la pasta al forno con speck e gorgonzola per prima cosa preparate la besciamella al gorgonzola: fate sciogliere il burro in un pentolino 1 mentre a parte scaldate il latte. Quando il burro sarà sciolto aggiungete la farina in una volta sola 2 e mescolate velocemente con una frusta per ottenere il roux 3.
									

								

															

																		
																																											
											
										
																						
											
										
																						
											
										
																																										
																		A questo punto versate il latte caldo 4 e fate addensare il composto a fuoco dolce, continuando a mescolare per circa 10 minuti 5. In ultimo salate e unite il gorgonzola a cubetti 6, mescolando ancora per amalgamarlo.
									

								

															

																		
																																											
											
										
																						
											
										
																						
											
										
																																										
																		Tenete da parte la besciamella e passate allo speck: dopo averlo tagliato a listarelle dello spessore di 1 cm 7, versatelo in una padella con un filo di olio 8 e saltatelo per 5 minuti a fuoco vivace fino a renderlo croccante e dorato 9.
									

								

															

																		
																																											
											
										
																						
											
										
																						
											
										
																																										
																		Nel frattempo cuocete la pasta in acqua bollente salata 10. Scolate la pasta al dente e trasferitela in una ciotola, poi aggiungete la besciamella al gorgonzola 11. Mescolate bene e unite anche lo speck 12.
									

								

															

																		
																																											
											
										
																						
											
										
																						
											
										
																																										
																		Infine condite con il Grana grattugiato 13 e amalgamate il tutto. Versate la pasta così condita in una pirofila 14, livellate la superficie e aggiungete i tocchetti di gorgonzola 15.
									

								

															

																		
																																											
											
										
																						
											
										
																						
											
										
																																										
																		Spolverizzate con il Grana grattugiato e cuocete in forno statico preriscaldato a 200° per 15 minuti 16. Quando sarà bella dorata, sfornate 17 e servite la vostra pasta al forno con speck e gorgonzola ancora calda 18!
									

								

							
					    