Difficoltà: Facile
La pasta al pomodoro arrosto con melanzane e zucchine è un primo piatto estivo davvero sfizioso! I pomodori cotti al forno si trasformano in una salsa cremosa che avvolge i fusilli alla perfezione, mentre le altre verdure arrosto aggiungono ulteriore colore e sapore. Il tocco deciso dell’aglio viene bilanciato dalla freschezza del formaggio caprino e il profumo del basilico esalta ogni singolo ingrediente! Una semplice ricetta mediterranea con cui deliziare i vostri ospiti vegetariani e, più in generale, tutti coloro che amano il gusto intenso e genuino dei prodotti di stagione.


						
						

														INGREDIENTI
							
													


						
														
							
							

							
								

																	Fusilli Integrali
								
								
								
																	320
									g
																

								

							
								

																	Caprino
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il sugo al pomodoro arrosto
							

							
								

																	Pomodori ramati
								
								
								
																	700
									g
																

								

							
								

																	Aglio
								
								
								(mezza testa)
																	
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per le verdure arrosto
							

							
								

																	Melanzane
								
								
								
																	1
									
																

								

							
								

																	Zucchine
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la pasta al pomodoro arrosto con melanzane e zucchine per prima cosa lavate i pomodori e tagliateli in 4 spicchi 1, poi dividete una testa d’aglio a metà 2. Trasferite i pomodori e l’aglio in una teglia e condite con olio 3, sale e pepe. Oliate generosamente la testa d'aglio così non brucerà in cottura, poi mescolate i pomodori con le mani per insaporirli in modo uniforme.
									

								

															

																		
																																											
											
										
																						
											
										
																						
											
										
																																										
																		Mondate la zucchina e riducetela a cubetti di circa 2 cm 4, poi fate la stessa cosa con la melanzana 5. Trasferite zucchine e melanzane in un’altra teglia e condite con olio, sale e pepe 6, poi mescolate con le mani. Infornate entrambe le teglie e cuocete a 200° in modalità ventilata per circa 35 minuti.
									

								

															

																		
																																											
											
										
																						
											
										
																						
											
										
																																										
																		Verso la fine del tempo di cottura delle verdure tuffate i fusilli in acqua bollente salata 7. Sfornate sia la teglia con le zucchine e le melanzane 8, sia quella con i pomodori 9.
									

								

															

																		
																																											
											
										
																						
											
										
																						
											
										
																																										
																		Prelevate gli spicchi di aglio arrostiti e metteteli in un boccale 10, insieme ai pomodori e al fondo di cottura. Frullate con un mixer a immersione 11 per ottenere una consistenza cremosa e omogenea 12.
									

								

															

																		
																																											
											
										
																						
											
										
																						
											
										
																																										
																		Versate il sugo di pomodoro arrosto in una padella e aggiungete la pasta scolata al dente 13. Mescolate bene 14 e saltate brevemente per amalgamare il tutto 15.
									

								

															

																		
																																											
											
										
																						
											
										
																						
											
										
																																										
																		Completate il piatto con una generosa dadolata di zucchine e melanzane arrosto 16 e qualche ciuffetto di caprino 17, poi aggiungete le foglioline di basilico fresco, un giro d’olio e un’ultima macinata di pepe. La vostra pasta al pomodoro arrosto con melanzane e zucchine è pronta per essere servita 18!
									

								

							
					    