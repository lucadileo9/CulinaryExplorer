Difficoltà: Facile
Gusto, morbidezza, profumo... anche senza utilizzare i classici ingredienti si possono ottenere ricette golose e adatte a tutta la famiglia. Come il plumcake senza glutine alle mele e noci pecan! Al posto della farina 00 si utilizzano farina di riso e di grano saraceno, che rendono il dolce non solo più rustico come sapore ma anche extra soffice. Ad arricchire il plumcake, perfetto per la colazione o la merenda, ci sono le mele renette e le noci pecan. Due ingredienti del benessere che donano dolcezza e ricchezza al plumcake. Per rendere il plumcake senza glutine alle mele e noci pecan ancora più ghiotto abbiamo tuffato le fettine di mele nel succo d'arancia, cosicché restituiscano in cottura un mix di aromi zuccherini irresistibile! La nota gradevolmente croccante delle esotiche noci pecan conferirà un tocco unico a questa deliziosa ricetta. Gustate il plumcake al mattino ma anche all’ora del tè, sarà una perfetta coccola autunnale.


						
						

														INGREDIENTI
							
													


						
														
							
														Ingredienti per uno stampo da 27x11 cm
							

							
								

																	Mele renette
								
								
								
																	450
									g
																

								

							
								

																	Farina di riso senza glutine
								
								
								
																	150
									g
																

								

							
								

																	Farina di grano saraceno senza glutine
								
								
								
																	120
									g
																

								

							
								

																	Olio di semi di girasole
								
								
								
																	180
									g
																

								

							
								

																	Zucchero di canna
								
								
								
																	120
									g
																

								

							
								

																	Uova
								
								
								(2 medie, a temperatura ambiente)
																	110
									g
																

								

							
								

																	Noci pecan
								
								
								
																	50
									g
																

								

							
								

																	Arance
								
								
								
																	1
									
																

								

							
								

																	Lievito in polvere per dolci senza glutine
								
								
								
																	16
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per guarnire
							

							
								

																	Zucchero di canna
								
								
								
																	
									q.b.
																

								

							
								

																	Cannella in polvere
								
								
								
																	
									q.b.
																

								

							
								

																	Zucchero a velo senza glutine
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il plumcake senza glutine alle mele e noci pecan per prima cosa lavate le mele, poi dividetele a metà, estraete il torsolo con un coltellino 1 e tagliate due mele e mezza a fettine di 3 mm 2. La restante metà tagliatela a fette dello spessore di 5 mm 3, vi serviranno per la decorazione.
									

								

															

																		
																															
											
										
																														
																		Ponete le fettine di mele in due diverse ciotole e irroratele con il succo d’arancia 4. Ora occupatevi dell’impasto: in una ciotola rompete le uova, aggiungete lo zucchero di canna 5 e sbattete con la frusta a mano fino a ottenere un composto chiaro. Unite anche il sale 6.
									

								

															

																		
																															
											
										
																														
																		Profumate l'impasto con la scorza d’arancia grattugiata 7 e l’olio di semi 8. Incorporate questi ingredienti sempre con la frusta, quindi versate anche la farina di grano saraceno 9.
									

								

															

																		
																															
											
										
																														
																		Unite anche la farina di riso 10 e il lievito. Tutti i prodotti dovranno avere la classica spiga sbarrata, indice di prodotti senza glutine certificati. Mescolate ancora finché il composto non risulterà omogeneo 11. A questo punto unite le noci pecan 12.
									

								

															

																		
																															
											
										
																														
																		Poi aggiungete anche le fette di mele spesse 3 mm 13. Imburrate e infarinate uno stampo da plumcake che misuri 27x11 cm 14. Versate qui l’impasto 15.
									

								

															

																		
																															
											
										
																														
																		Livellate la superficie con la spatola 16. Adagiate le fette di mela più spesse in superficie una accanto all’altra 16 e spolverizzate con zucchero di canna 17. Cuocete in forno statico preriscaldato a 180° per 55 minuti. A cottura ultimata sfornate il plumcake senza glutine alle mele e noci pecan, lasciatelo intiepidire poi sformatelo e spolverizzatelo con zucchero a velo e cannella in polvere 18.
									

								

							
					    