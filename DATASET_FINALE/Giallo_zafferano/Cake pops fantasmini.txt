Difficoltà: Facile
Sta arrivando la notte più spaventosa dell’anno… per non farci trovare impreparati ecco la ricetta dei cake pops fantasmini, una simpatica variante a tema dei famosi dolcetti a forma di lecca lecca! I cake pops sono delle palline su stecco realizzate con un semplice impasto a base di burro e latte condensato che viene modellato e decorato nei modi più vari: noi abbiamo scelto di creare dei buffi fantasmini glassati al cioccolato bianco e guarniti con occhietti di zucchero. La preparazione è facile e divertente, tanto che anche i bambini non vedranno l’ora di partecipare e soprattutto assaggiare questi golosi cake pops fantasmini!


						
						

														INGREDIENTI
							
													


						
														
							
														Per l’impasto (per circa 20 fantasmini)
							

							
								

																	Farina 00
								
								
								
																	200
									g
																

								

							
								

																	Latte condensato
								
								
								
																	230
									g
																

								

							
								

																	Burro
								
								
								a temperatura ambiente
																	95
									g
																

								

							
								

																	Uova
								
								
								(circa 2 piccole)
																	90
									g
																

								

							
								

																	Zucchero
								
								
								
																	50
									g
																

								

							
								

																	Vaniglia
								
								
								naturale
																	11
									g
																

								

							
								

																	Lievito in polvere per dolci
								
								
								
																	8
									g
																

								

							
														
							
						
														
							
														Per ungere lo stampo (del diametro di 16 cm)
							

							
								

																	Burro
								
								
								
																	
									q.b.
																

								

							
														
							
						
														
							
														Per decorare
							

							
								

																	Cioccolato bianco
								
								
								
																	400
									g
																

								

							
								

																	Caramelle di zucchero colorate
								
								
								occhietti
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i cake pops fantasmini per prima cosa preparate l’impasto per la torta: versate il burro ammorbidito e lo zucchero in una ciotola capiente 1, poi lavorate con le fruste elettriche. Quando il composto si sarà amalgamato aggiungete le uova, sempre continuando a mescolare 2. Dopodiché unite 90 g di latte condensato 3 e lavorate ancora il tutto.
									

								

															

																		
																																											
											
										
																						
											
										
																						
											
										
																																										
																		Setacciate poco per volta nella ciotola la vaniglia naturale 4, il lievito e la farina 5. Incorporate le polveri con la spatola per ottenere un impasto omogeneo 6.
									

								

															

																		
																																											
											
										
																						
											
										
																						
											
										
																																										
																		Versate l’impasto in uno stampo del diametro di 16 cm che avrete precedentemente imburrato 7, livellate la superficie con il dorso di un cucchiaio 8 e cuocete in forno ventilato preriscaldato a 170° per 45 minuti. Quando la torta sarà cotta, sfornate e lasciate raffreddare 9.
									

								

															

																		
																																											
											
										
																						
											
										
																						
											
										
																																										
																		Una volta raffreddata, sformate la torta e sbriciolatela grossolanamente in una ciotola 10. Aggiungete i restanti 140 g di latte condensato 11 e impastate con le mani per compattare il composto 12.
									

								

															

																		
																																											
											
										
																						
											
										
																						
											
										
																																										
																		Prelevate delle porzioni da circa 30 g e modellate l’impasto per ottenere una forma triangolare piuttosto imprecisa, che ricordi quella di un fantasmino 13. Adagiate man mano i fantasmini su un vassoio e infilate uno stecco nella parte inferiore 14, poi riponeteli in congelatore: con queste dosi dovreste ottenerne circa 20. Nel frattempo sciogliete il cioccolato bianco a bagnomaria oppure in microonde 15.
									

								

															

																		
																																											
											
										
																						
											
										
																						
											
										
																																										
																		Riprendete i fantasmini dal congelatore e inzuppate ciascuno nel cioccolato fuso fino a ricoprirlo interamente 16. Infine decorate a piacere con gli occhietti di zucchero 17. I vostri cake pops fantasmini sono pronti per essere serviti 18!
									

								

							
					    