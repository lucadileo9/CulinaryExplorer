Difficoltà: Difficile
Sono tipici del Capodanno cinese, come gli involtini primavera, ma vengono consumati durante tutte le festività perché la loro forma, che ricorda quella di un’antica moneta, è considerata un simbolo di buona fortuna: stiamo parlando dei ravioli cinesi al vapore! I jiaozi fanno parte del cosiddetto dim sum, un insieme di bocconcini pensati per essere condivisi con i propri cari: la traduzione letterale del nome significa infatti “dritti al cuore”. In molte occasioni amici e familiari si ritrovano per prepararli in abbondanza e non mancano le discussioni sul ripieno che può essere con carne, gamberi o verdure! Fra tutte le varietà esistenti chef Mulan ha scelto di condividere con noi la ricetta dei ravioli di carne, arricchiti con cavolo cappuccio e cipollotto. Dalla realizzazione dell’impasto fino ai diversi metodi di chiusura, che ricorda un po’ quella dei baozi, scopriremo come dare forma a questi gustosi fagottini da cuocere al vapore o alla griglia. Tutto ciò che vi servirà sarà un po’ di manualità… oltre alle immancabili bacchette, indispensabili per inzuppare i ravioli prima dell’assaggio! Accompagnate i ravioli cinesi al vapore con salsa di soia o salsa piccante e lasciate che vi colpiscano “dritti al cuore” insieme ad altre delizie della cucina asiatica:


						
						

														INGREDIENTI
							
							                            
                                
    								
    									
    										
    										439
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    439
    					
    					    					    					
    					    Carboidrati
    					    g
    					    67.8
    					
    					    					    					
    					      di cui zuccheri
    					    g
    					    3.4
    					
    					    					    					
    					    Proteine
    					    g
    					    27.5
    					
    					    					    					
    					    Grassi
    					    g
    					    6.5
    					
    					    					    					
    					      di cui saturi
    					    g
    					    2
    					
    					    					    					
    					    Fibre
    					    g
    					    50.8
    					
    					    					    					
    					    Colesterolo
    					    mg
    					    3
    					
    					    					    					
    					    Sodio
    					    mg
    					    775
    					
    					    				
    			
                            
													


						
														
							
														Per l'impasto (per circa 18 ravioli)
							

							
								

																	Farina 00
								
								
								
																	250
									g
																

								

							
								

																	Acqua
								
								
								(tiepida)
																	115
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per il ripieno
							

							
								

																	Maiale
								
								
								macinato
																	250
									g
																

								

							
								

																	Cavolo cappuccio
								
								
								(varietà cuore di bue)
																	80
									g
																

								

							
								

																	Cipollotto fresco
								
								
								
																	30
									g
																

								

							
								

																	Acqua
								
								
								 
																	40
									g
																

								

							
								

																	Vino di riso
								
								
								
																	10
									g
																

								

							
								

																	Salsa di soia
								
								
								(chiara)
																	2
									cucchiaini
																

								

							
								

																	Sale fino
								
								
								
																	
									q.b.
																

								

							
								

																	Pepe bianco
								
								
								(o nero)
																	
									q.b.
																

								

							
														
							
						
														
							
														Per il cestello
							

							
								

																	Cavolo cappuccio
								
								
								
																	1
									foglia
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i ravioli cinesi al vapore, per prima cosa preparate l’impasto: versate la farina in una ciotola e formate una fontana 1, poi aggiungete un pizzico di sale 2 e versate l’acqua tiepida a filo mentre iniziate a mescolare con le bacchette 3.
									

								

															

																		
																																											
											
										
																						
											
										
																						
											
										
																																										
																		Continuate a impastare con le mani per compattare gli ingredienti 4, poi trasferite il composto sul piano di lavoro leggermente infarinato e formate un panetto 5. Riponete il panetto nella ciotola 6, coprite con un canovaccio e lasciate riposare per 30 minuti in un luogo fresco e asciutto.
									

								

															

																		
																																											
											
										
																						
											
										
																						
											
										
																																										
																		Nel frattempo dedicatevi al ripieno: tritate finemente il cipollotto, compresa la parte verde del gambo 7, poi fate lo stesso con il cavolo cappuccio 8. Trasferite il cipollotto e il cavolo cappuccio tritati in una ciotola capiente 9.
									

								

															

																		
																																											
											
										
																						
											
										
																						
											
										
																																										
																		Aggiungete la carne macinata 10, la salsa di soia chiara 11, sale e pepe 12.
									

								

															

																		
																																											
											
										
																						
											
										
																						
											
										
																																										
																		Unite anche il vino di riso 13 e l’acqua 14: la quantità di acqua è fondamentale per ottenere un ripieno della giusta consistenza, né troppo morbido né troppo secco. Mescolate bene per amalgamare il tutto 15, poi lasciate riposare per 10 minuti.
									

								

															

																		
																																											
											
										
																						
											
										
																						
											
										
																																										
																		Esistono 2 modi per lavorare l’impasto, uno tradizionale e uno più moderno. Vi mostriamo il metodo tradizionale: formate un filoncino di pasta sul piano leggermente infarinato 16 e tagliatelo a tocchetti di circa 2 cm 17. Aggiungete ancora un po’ di farina e schiacciate i pezzetti di impasto col palmo della mano per creare dei dischi. Poi utilizzate un mattarello per assottigliare solo i bordi del disco di pasta mentre con l'altra mano lo fate ruotare 18. In questo modo risulterà più spesso al centro, dove viene collocato il ripieno, e più sottile ai bordi, che verranno uniti durante la chiusura. Se non avete molta manualità potete procedere con il secondo metodo: in questo caso stendete l’impasto con l’aiuto della macchina della pasta fino allo spessore di 1 mm, poi ricavate dei dischi con un coppapasta del diametro di 8 cm.
									

								

															

																		
																																											
											
										
																						
											
										
																						
											
										
																																										
																		A questo punto potete formare i ravioli: adagiate un disco di pasta sul palmo della mano sinistra e spalmate un po’ di ripieno al centro con l’aiuto di un coltello, lasciando liberi i bordi 19. Posizionate il pollice su un lato del disco e le altre dita sul lato opposto, poi pizzicate insieme i bordi con le dita della mano destra andando da un’estremità all’altra 20 finché il raviolo non risulterà perfettamente sigillato 21. Se la pasta dovesse seccarsi, potete inumidire i bordi con un pochino di acqua per farli aderire meglio.
									

								

															

																		
																																											
											
										
																						
											
										
																						
											
										
																																										
																		Per chi non ha molta manualità, anche in questo caso esiste un altro metodo: tenete il disco fra le dita come descritto in precedenza e unite i bordi al centro, premendo per attaccarli 22. Con l'indice piegate la sfoglia da un lato e premete per sigillarla 23, poi fate la stessa cosa dall’altra parte utilizzando le altre dita 24.
									

								

															

																		
																																											
											
										
																						
											
										
																						
											
										
																																										
																		Quando avrete chiuso tutti i ravioli, procedete con la cottura: potete utilizzare una normale vaporiera o una di bambù. Foderate il fondo con una foglia di cavolo cappuccio, rompendo leggermente i lati per renderla più piatta 25, poi adagiate sopra i ravioli ben distanziati l’uno dall’altro 26. Portate l’acqua nella vaporiera a bollore (se avete quella di bambù potete utilizzare un wok), poi abbassate leggermente la fiamma e posizionate il contenitore con il coperchio. Cuocete per circa 8 minuti 27. I vostri ravioli cinesi al vapore sono pronti per essere gustati!
									

								

							
					    