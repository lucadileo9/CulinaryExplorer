Difficoltà: Facile
Al rientro da un viaggio nella Sicilia orientale, tra i ricordi di spiagge suggestive, meravigliosi capolavori architettonici e un mare mozzafiato non mancheranno quelli legati alle delizie assaggiate durante il tour: tra una pasta alla Norma e un arancino, sicuramente vi sarà capitato di assaggiare la scaccia. Questa focaccia "anturciniata", ovvero arrotolata, farcita con stuzzicanti ingredienti, si può annoverare tra le prelibatezze dello street food siculo. Una pasta sottile e leggermente croccante custodisce un ripieno ricco e ghiotto che varia di zona in zona. Qui vi proponiamo una delle innumerevoli varianti con caciocavallo locale, passata di pomodoro, cipolle e una manciata di prezzemolo che conferirà un tocco aromatico e profumato, ma vi consigliamo anche di provare la scacciata alla Norma, per esempio, a base di melanzane. Lasciatevi tentare dai sapori mediterranei preparando la scaccia e altre specialità come pizzolo siciliano!


						
						

														INGREDIENTI
							
							                            
                                
    								
    									
    										
    										1692
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1692
    					
    					    					    					
    					    Carboidrati
    					    g
    					    196.4
    					
    					    					    					
    					      di cui zuccheri
    					    g
    					    12.3
    					
    					    					    					
    					    Proteine
    					    g
    					    67.4
    					
    					    					    					
    					    Grassi
    					    g
    					    7.8
    					
    					    					    					
    					      di cui saturi
    					    g
    					    23.89
    					
    					    					    					
    					    Fibre
    					    g
    					    11.6
    					
    					    					    					
    					    Colesterolo
    					    mg
    					    88
    					
    					    					    					
    					    Sodio
    					    mg
    					    2987
    					
    					    				
    			
                            
													


						
														
							
														Ingredienti per l'impasto
							

							
								

																	Semola
								
								
								
																	500
									g
																

								

							
								

																	Acqua
								
								
								
																	220
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Lievito di birra fresco
								
								
								
																	7
									g
																

								

							
								

																	Sale fino
								
								
								
																	6
									g
																

								

							
														
							
						
														
							
														per la farcitura
							

							
								

																	Caciocavallo
								
								
								
																	200
									g
																

								

							
								

																	Passata di pomodoro
								
								
								
																	250
									g
																

								

							
								

																	Cipolle bianche
								
								
								
																	60
									g
																

								

							
								

																	Prezzemolo
								
								
								
																	1
									mazzetto
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la scaccia per prima cosa preparate l’impasto: in una ciotola ponete il lievito sbriciolato 1, versate l’acqua e mescolate per sciogliere il lievito, aggiungete poi l’olio 2 e infine la farina, incorporandola poco alla volta mescolando con le mani 3.
									

								

															

																		
																															
											
										
																														
																		Una volta che la farina avrà assorbito il liquido, aggiungete il sale 4. Impastate di nuovo per amalgamare 5 e poi trasferitevi su una spianatoia per formare un panetto omogeneo 6
									

								

															

																		
																															
											
										
																														
																		Ponetelo in una ciotola e coprite con pellicola 7. Lasciatelo riposare per un’ora a temperatura ambiente (nel periodo estivo saranno sufficienti anche 40 minuti di riposo). Intanto occupatevi del ripieno: tagliate a cubetti il caciocavallo 8, mondate e affettate sottilmente la cipolla 9,
									

								

															

																		
																															
											
										
																														
																		e infine tritate il prezzemolo 10. In una ciotola versate la passata di pomodoro 11 e conditela con olio, sale 11 e pepe. Riprendete il vostro panetto 12
									

								

															

																		
																															
											
										
																														
																		e dividetelo in due parti uguali con un tarocco 13. Prendete una metà e stendetela con il mattarello su una spianatoia leggermente infarinata 14: dovrete ottenere una sfoglia sottile, spessa 1 mm e che misuri circa 40x37 cm. Farcite la sfoglia con metà della passata di pomodoro 15, avendo cura di lasciare un bordo intorno al perimetro;
									

								

															

																		
																															
											
										
																														
																		proseguite aggiungendo metà dose della cipolla affettata 16 e metà del prezzemolo tritato 17 e metà del formaggio. A questo punto ripiegate la sfoglia sollevando i lembi dalla parte più corta 18,
									

								

															

																		
																															
											
										
																														
																		ripiegate ancora una volta nello stesso senso 19 e poi richiudete il lembo superiore sopra il panetto 20. Sigillate i bordi esterni ripiegandoli verso l’interno 21
									

								

															

																		
																															
											
										
																														
																		e poi fate una leggera pressione con le dita per far aderire bene la pasta 22. Ora procedete nello stesso modo con l'altra metà di impasto per realizzare la seconda scaccia. Versate l’olio su una teglia da forno 23, adagiate le scacce 24
									

								

															

																		
																															
											
										
																														
																		e irroratele con l’olio 25. Cuocetele in forno statico preriscaldato a 220° per 25 minuti. A cottura ultimata, sfornate 26 e lasciate leggermente intiepidire prima di gustare la vostra scaccia 27!
									

								

							
					    