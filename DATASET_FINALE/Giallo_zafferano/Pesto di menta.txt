Difficoltà: Molto facile
Il pesto di menta è una salsa fresca dal gusto spiccatamente balsamico che contraddistingue questa pianta aromatica molto usata soprattutto per la preparazione di dolci.
In questa ricetta la utilizziamo per preparare una deliziosa e profumata salsa salata, ottima per accompagnare il pesce grigliato o carpaccio ma anche la carne arrostita; di semplice e rapida preparazione, può essere una piacevole alternativa per condire ed aromatizzare diversi secondi piatti.
Per realizzare il pesto di menta sarà sufficiente frullare (o pestare in un mortaio) delle foglie di menta insieme a pinoli, olio extravergine di oliva, sale e pepe fino ad ottenere una consistenza cremosa e spalmabile.


												
						
						

														INGREDIENTI
							
							                            
                                
    								
    									
    										
    										144
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    144
    					
    					    					    					
    					    Carboidrati
    					    g
    					    0.8
    					
    					    					    					
    					      di cui zuccheri
    					    g
    					    0.8
    					
    					    					    					
    					    Proteine
    					    g
    					    3
    					
    					    					    					
    					    Grassi
    					    g
    					    14.3
    					
    					    					    					
    					      di cui saturi
    					    g
    					    2.12
    					
    					    					    					
    					    Fibre
    					    g
    					    0.4
    					
    					    					    					    					
    					    Sodio
    					    mg
    					    286
    					
    					    				
    			
                            
													


						
							
														Ingredienti per 90 g di pesto
							

							
								

																	Menta
								
								
								(circa 50 foglioline)
																	10
									g
																

								

							
								

																	Pinoli
								
								
								
																	40
									g
																

								

							
								

																	Olio extravergine d'oliva
								
								
								
																	50
									ml
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il pesto alla menta iniziate staccando le foglioline di menta dai rametti 1, poi lavatele sotto l’acqua corrente 2 e lasciatele sgocciolare in un colino 3.
									

								

															

																		
																															
											
										
																														
																		Infine asciugatele bene con un panno carta assorbente 4. Prendete un mixer per sminuzzare e ponete all’interno le foglioline di menta 5, i pinoli 6,
									

								

															

																		
																															
											
										
																														
																		il sale 7, il pepe 8 e un filo di olio 9.  Azionate il mixer
									

								

															

																		
																															
											
										
																														
																		per un paio di minuti fino a sminuzzare gli ingredienti 10 poi unite il restante olio a poco a poco 11 fino ad ottenere una consistenza cremosa 12. Se disponete di un mortaio potete procedere pestando la menta con i pinoli e aggiungere sempre a poco a poco  l’olio. Aggiustate eventualmente ancora di sale e pepe, e conservate la salsa al pesto di menta in frigorifero fino al momento dell’utilizzo.
									

								

							
					    