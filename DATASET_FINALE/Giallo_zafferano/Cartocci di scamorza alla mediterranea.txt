Difficoltà: Molto facile
Vi siete mai chiesti qual è il vero profumo del mediterraneo? Ovviamente non stiamo parlando di uno dei più bei mari che bagna addirittura 3 dei continenti. Ci riferiamo alle olive, i capperi, i pomodorini, proprio quei sapori caratteristici che accomunano diversi paesi di quest’area. Abbiamo deciso di mettere insieme tutte queste suggestioni, i sapori, i profumi e infine abbiamo rinchiuso il tutto nei cartocci di scamorza alla mediterranea. Si perché ormai lo sapete, se volete preservare i profumi dovete preparare un cartoccio. Che si tratti di pasta, di pesce o di verdure il risultato sarà sempre uguale: un vero e proprio tripudio di bontà misto ad un inebriante effetto catalizzatore a cui difficilmente saprete resistere. Infatti il profumo impregnerà l’aria stuzzicando il vostro appetito. Perciò se non avete ancora deciso che preparare per il pranzo di oggi munitevi degli ingredienti, il profumo dei cartocci di scamorza alla mediterranea sta per sprigionarsi anche in casa vostra!

Provate questa ricetta anche con le olive nere al forno, fatte in casa!


												
						
						

														INGREDIENTI
							
							                            
                                
    								
    									
    										
    										548
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    548
    					
    					    					    					
    					    Carboidrati
    					    g
    					    3.8
    					
    					    					    					
    					      di cui zuccheri
    					    g
    					    3.8
    					
    					    					    					
    					    Proteine
    					    g
    					    32.5
    					
    					    					    					
    					    Grassi
    					    g
    					    44.8
    					
    					    					    					
    					      di cui saturi
    					    g
    					    20.62
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    126
    					
    					    					    					
    					    Sodio
    					    mg
    					    1296
    					
    					    				
    			
                            
													


						
							
														Ingredienti per 4 cartocci
							

							
								

																	Scamorza affumicata
								
								
								
																	500
									g
																

								

							
								

																	Pomodorini datterini
								
								
								
																	230
									g
																

								

							
								

																	Olive taggiasche
								
								
								
																	70
									g
																

								

							
								

																	Frutti di cappero 
								
								
								
																	30
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Rosmarino
								
								
								
																	4
									rametti
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cartocci di scamorza alla mediterranea cominciate dai pomodorini. Sciacquateli e poi tagliateli in 4 o 6 parti a seconda della grandezza 1, man mano raccoglieteli in un colino posto all’interno di una ciotola 2. Lasciate così per qualche minuto, in questo modo perderanno parte della loro acqua. Nel frattempo occupatevi della scamorza, tagliatela a fette 3
									

								

															

																		
																															
											
										
																														
																		e poi a listarelle, da queste ottenete dei cubetti di circa 1,5 cm 4. Scolate i pomodorini e versateli in un recipiente e poi aggiungete le olive denocciolate 5. Unite i frutti di cappero, sale, pepe e un filo d’olio 6.
									

								

															

																		
																															
											
										
																														
																		Mescolate bene 7 prima di aggiungere la scamorza a cubetti e rimestate ancora una volta per amalgamare il tutto 8. Ritagliate 4 quadrati di carta forno e distribuite tra questi delle porzioni più o meno uguali 9.
									

								

															

																		
																															
											
										
																														
																		Profumate ciascun cartoccio con 1 rametto di rosmarino diviso in 2-3 ciuffetti 10 e ripiegate il cartoccio 11 fino a formare un piccolo sacchettino da fermare con dello spago da cucina 12.
									

								

															

																		
																															
											
										
																														
																		Quando avrete chiuso tutti i cartocci trasferiteli su una leccarda 13 e cuoceteli in forno statico già caldo a 160° per circa 20 minuti 14. Trascorso il tempo servite subito i vostri cartocci di scamorza alla mediterranea e buon appetito 15!
									

								

							
					    