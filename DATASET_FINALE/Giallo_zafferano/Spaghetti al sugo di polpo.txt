Difficoltà: Facile
Gli spaghetti sono il formato di pasta perfetto per primi piatti di mare perché avvolgono in un boccone tutti i sapori e profumi del condimento. Dopo i classici spaghetti alle vongole e allo scoglio, oggi cuciniamo gli spaghetti al sugo di polpo! Una ricetta semplice ma molto appetitosa, vivacizzata dalle note piccanti del peperoncino e dal tocco croccante della mollica tostata. Grazie alla lenta cottura nel pomodoro il polpo risulterà tenero e gustoso, tanto che resistere alla scarpetta sarà un’impresa… non stupitevi quindi se i vostri ospiti dimenticheranno le formalità per apprezzare al meglio i vostri spaghetti al sugo di polpo!


												
						
						

														INGREDIENTI
							
													


						
							
							

							
								

																	Spaghetti
								
								
								
																	400
									g
																

								

							
								

																	Polpo
								
								
								(già pulito)
																	1
									kg
																

								

							
								

																	Passata di pomodoro
								
								
								
																	500
									g
																

								

							
								

																	Concentrato di pomodoro
								
								
								
																	20
									g
																

								

							
								

																	Cipolle dorate
								
								
								
																	100
									g
																

								

							
								

																	Carote
								
								
								
																	80
									g
																

								

							
								

																	Sedano
								
								
								
																	40
									g
																

								

							
								

																	Pane
								
								
								mollica
																	30
									g
																

								

							
								

																	Peperoncino fresco
								
								
								
																	1
									
																

								

							
								

																	Prezzemolo
								
								
								
																	1
									ciuffo
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare gli spaghetti al sugo di polpo, per prima cosa tagliate il polpo a tocchetti di circa 2 cm 1, poi tritate il peperoncino 2. Mondate e tritate anche la cipolla, la carota e il sedano 3.
									

								

															

																		
																																											
											
										
																						
											
										
																						
											
										
																																										
																		Scaldate un giro d’olio in una padella capiente 4, aggiungete il trito 5 e soffriggete per 4-5 minuti a fuoco medio-basso, poi unite il polpo 6 e fatelo rosolare.
									

								

															

																		
																																											
											
										
																						
											
										
																						
											
										
																																										
																		Quando l’acqua rilasciata dal polpo sarà evaporata, versate la passata di pomodoro 7 e il concentrato 8, mescolate bene e coprite con il coperchio 9. Cuocete per un’ora abbondante a fuoco dolce, aggiungendo al bisogno un po’ di acqua calda.
									

								

															

																		
																																											
											
										
																						
											
										
																						
											
										
																																										
																		Nel frattempo tostate la mollica sbriciolata in una padella con poco olio 10 11. Verso la fine del tempo di cottura del sugo, portate a bollore una pentola di acqua salata e cuocete gli spaghetti 12.
									

								

															

																		
																																											
											
										
																						
											
										
																						
											
										
																																										
																		Scolate la pasta molto al dente e terminate la cottura nella padella col condimento 13. In ultimo aromatizzate con il prezzemolo tritato 14 e amalgamate bene il tutto. Servite gli spaghetti al sugo di polpo aggiungendo la mollica croccante direttamente nel piatto 15!
									

								

							
					    