Difficoltà: Facile
C’era una volta un’umile zucca. Veniva da un orto di campagna, ma sognava di diventare elegante e dalla grazia parigina, come Audrey Hepburn nei panni di Sabrina… con l’aiuto dei suoi amici porri, di un pizzico di noce moscata e di un po’ di panna, la sua trasformazione fu vistosa, e deliziosa. Dall’ortaggio un po’ goffo che era, era diventata una perfetta vellutata di zucca… ma sotto sotto è sempre lei, nonostante la panna non si è montata la testa. Quanto ci piacciono le storie a lieto fine in cucina! E siamo certi che la nostra vellutata di zucca conquisterà anche voi: una crema di zucca delicata e confortante, con il suo profumo autunnale e la sua consistenza inconfondibile. Una delle ricette autunnali più amate, ideale per scaldare cuore e palato nelle serate più fredde ma, grazie alla sua allure elegante e tutta francese, adatto anche a cene sofisticate e occasioni speciali. Con qualche piccolo accorgimento potrebbe addirittura trasformarsi in una perfetta ricetta per Halloween!


						
						

														INGREDIENTI
							
													


						
														
							
							

							
								

																	Zucca delica
								
								
								(da pulire)
																	1,5
									kg
																

								

							
								

																	Porri
								
								
								
																	150
									g
																

								

							
								

																	Brodo vegetale
								
								
								
																	800
									g
																

								

							
								

																	Panna fresca liquida
								
								
								
																	100
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Noce moscata
								
								
								
																	1
									pizzico
																

								

							
														
							
						
														
							
														Per guarnire
							

							
								

																	Nocciole intere spellate
								
								
								
																	80
									g
																

								

							
								

																	Rosmarino
								
								
								
																	2
									rametti
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la vellutata di zucca per prima cosa pulite la zucca 1 e riducete 1 kg di polpa a cubetti 2, poi tagliate il porro a rondelle 3.
									

								

															

																		
																															
											
										
																														
																		Scaldate l’olio in una casseruola capiente, aggiungete il porro e fatelo soffriggere per qualche minuto a fuoco medio-basso 4, mescolando per non farlo bruciare 5. Se necessario potete aggiungere un mestolo di brodo caldo 6.
									

								

															

																		
																																											
											
										
																						
											
										
																						
											
										
																																										
																		Quando il porro sarà ben rosolato, unite la zucca 7 e mescolate per qualche minuto per farla insaporire, poi coprite con il brodo caldo 8. Portate a cottura la zucca mescolando spesso, ci vorranno circa 25-30 minuti 9.
									

								

															

																		
																																											
											
										
																						
											
										
																						
											
										
																																										
																		Quando la zucca risulterà molto morbida e quasi sfatta regolate di sale 10 e di pepe, poi aromatizzate con la noce moscata 11. A questo punto aggiungete quasi tutta la panna 12, tenendone da parte un po' per la decorazione finale.
									

								

															

																		
																																											
											
										
																						
											
										
																						
											
										
																																										
																		Frullate con un mixer a immersione per amalgamare 13; dovrà risultare liscia e vellutata 14. Tritate grossolanamente le nocciole con il coltello 15.
									

								

															

																		
																																											
											
										
																						
											
										
																						
											
										
																																										
																		Versate le nocciole in una padella insieme al rosmarino 16 e a un filo d'olio 17 e tostate per qualche minuto 18.
									

								

															

																		
																																											
											
										
																						
											
										
																						
											
										
																																										
																		Guarnite i piatti con la panna tenuta da parte 19, mescolate leggermente 20 e completate con le nocciole tostate e qualche aghetto di rosmarino: la vostra vellutata di zucca è pronta per essere servita 21!
									

								

							
					    