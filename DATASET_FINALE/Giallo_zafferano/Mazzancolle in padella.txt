Difficoltà: Facile
Le mazzancolle in padella sono un secondo piatto di pesce facile e veloce da realizzare, ideale per gli amanti dei crostacei! Le mazzancolle, infatti, necessitano di una breve cottura per mantenere intatta la prelibatezza delle loro carni e con questa ricetta espressa ne esalterete al meglio il gusto delicato. Come? Con la nota piccante del peperoncino, il profumo del limone e un goccio di brandy per ottenere uno scenografico effetto flambè! Così fresche e leggere, le mazzancolle preparate in questo modo sono perfette per un pranzo estivo, magari accompagnate da un contorno di verdure da cucinare sempre in padella.


												
						
						

														INGREDIENTI
							
													


						
							
							

							
								

																	Mazzancolle
								
								
								
																	600
									g
																

								

							
								

																	Aglio
								
								
								
																	2
									spicchi
																

								

							
								

																	Scorza di limone
								
								
								
																	1
									
																

								

							
								

																	Succo di limone
								
								
								
																	40
									g
																

								

							
								

																	Brandy
								
								
								
																	30
									ml
																

								

							
								

																	Peperoncino fresco
								
								
								
																	2
									
																

								

							
								

																	Prezzemolo
								
								
								
																	1
									ciuffo
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le mazzancolle in padella iniziate con la pulizia delle mazzancolle: tagliate con una forbice le zampette 1, poi con delicatezza eliminate il carapace lasciando attaccate la coda e la testa della mazzancolla. Con uno stuzzicadenti sfilate il filetto nero, l'intestino 2. Lavate e tritate con un coltello un ciuffo di prezzemolo e mettete da parte 3.
									

								

															

																		
																																											
											
										
																						
											
										
																						
											
										
																																										
																		Tagliate a rondelle il peperoncino 4, potete decidere se tenere o meno i semini. Spremete il succo di un limone 5. Ora in padella fate scaldare l’olio, poi soffriggete l’aglio sbucciato e il peperoncino 6.
									

								

															

																		
																																											
											
										
																						
											
										
																						
											
										
																																										
																		Dopo qualche istante adagiate nella padella le mazzancolle 7 e fatele cuocere 2 minuti per lato, a fiamma vivace. Sfumate con il brandy 8, inclinate leggermente la padella e lasciate fiammeggiare fino a quando non si spegnerà da sola la fiamma. Aggiungete la scorza di limone grattugiata 9.
									

								

															

																		
																																											
											
										
																						
											
										
																						
											
										
																																										
																		Insaporite con un pizzico di sale, il prezzemolo tritato 10 e il succo di limone 11, cuocete ancora per un paio di minuti. Servite le mazzancolle in padella ben calde 12.
									

								

							
					    