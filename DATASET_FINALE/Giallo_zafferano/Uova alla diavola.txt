Difficoltà: Molto facile
Le uova alla diavola sono un appetitoso stuzzichino o antipasto da proporre agli amanti del genere piccante: queste uova ripiene possono essere un’ottima introduzione per una cenetta romantica e afrodisiaca ma riscuoteranno un grande successo anche durante un’informale cena tra amici. Le uova alla diavola possono essere anche usate per un rinfresco. Stuzzicanti e sfiziose le preparerete in un batter d'occhio per la gioia delle papille gusative dei vostri commensali!
Non dovete per forza ottenere una pietanza troppo piccante: basterà infatti regolare la quantità di peperoncino che più vi sembrerà adatta al gusto dei vostri commensali, creando così un antipasto stuzzicante e appetitoso senza mandare a fuoco il palato degli ospiti.


												
						
						

														INGREDIENTI
							
							                            
                                
    								
    									
    										
    										163
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    163
    					
    					    					    					
    					    Carboidrati
    					    g
    					    0.3
    					
    					    					    					
    					      di cui zuccheri
    					    g
    					    0.3
    					
    					    					    					
    					    Proteine
    					    g
    					    16.3
    					
    					    					    					
    					    Grassi
    					    g
    					    10.8
    					
    					    					    					
    					      di cui saturi
    					    g
    					    3.09
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    290
    					
    					    					    					
    					    Sodio
    					    mg
    					    208
    					
    					    				
    			
                            
													


						
							
							

							
								

																	Uova
								
								
								
																	6
									
																

								

							
								

																	Tonno sott'olio
								
								
								
																	90
									g
																

								

							
								

																	Acciughe (alici)
								
								
								sott'olio 
																	25
									g
																

								

							
								

																	Olive nere
								
								
								denocciolate 
																	25
									g
																

								

							
								

																	Capperi sott'aceto
								
								
								sgocciolati
																	2
									g
																

								

							
								

																	Peperoncino fresco
								
								
								
																	1
									
																

								

							
								

																	Paprika dolce
								
								
								
																	1
									pizzico
																

								

							
								

																	Prezzemolo
								
								
								
																	3
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le uova alla diavola iniziate dalla preparazione delle uova sode. Prendete un tegame e versatevi abbondante acqua. Disponete le uova all'interno e portate a bollore cuocendole a fuoco medio per circa 8 minuti. Quando le uova saranno cotte, spegnete il fuoco e estraetele dal tegame aiutandovi con una schiumarola. Ponetele in una ciotola e quindi mettete la ciotola con le uova a raffreddare sotto un getto di acqua fredda 2. Mentre le uova si raffreddano procedete con la preparazione del ripieno piccante delle vostre uova. Prendete un mixer e versatevi le alici ed il tonno 3.
									

								

															

																		
																															
											
										
																														
																		Aggiungete quindi anche le olive nere 4, i capperi e una parte del prezzemolo (tenetene un po' da parte per spolverizzare la superficie delle uova) 5 ed il peperoncino tagliato a listarelle 6.
									

								

															

																		
																															
											
										
																														
																		Unite infine nel mixer anche la paprika 7. Azionate il mixer e continuate a tritare gli ingredienti fino a che non avrete ottenuto un composto cremoso 8. Aggiungete poi l’olio che renderà l’impasto ancora più cremoso e consentirà di amalgamare meglio gli ingredienti 9.
									

								

															

																		
																															
											
										
																														
																		A questo punto le uova si saranno raffreddate. Procedete a sgusciarle, tagliatele a metà e con un cucchiaino estraete delicatamente i tuorli sodi avendo cura di non rompere le bianche dell’uovo che vi serviranno successivamente. Prendete i tuorli estratti e versateli nel composto 10. Azionate nuovamente il mixer e amalgamate anche uovo e olio per creare un composto omogeneo e privo di grumi 11. Trasferiti quindi il composto così ottenuto in una sac-à-poche 12 che vi servirà per farcire internamente le bianche dell’uovo.
									

								

															

																		
																															
											
										
																														
																		Riempite l’incavo della bianca dell’uovo (da cui avete estratto il tuorlo) con la sac-à-poche 13. Ripetete l’operazione per tutte le uova. Spolverate per finire con della paprika 14 e il prezzemolo avanzato che avrete tritato. Le uova alla diavola sono quindi pronte per essere servite a tavola 15!
									

								

							
					    