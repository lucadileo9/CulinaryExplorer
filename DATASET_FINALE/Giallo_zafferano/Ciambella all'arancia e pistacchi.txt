Difficoltà: Media
La ciambella all’arancia è un dolce casalingo semplice e delizioso… in questa ricetta vi mostriamo come renderlo ancora più goloso! La ciambella all’arancia e pistacchi è ricoperta con granella croccante e guarnita con una glassa agrumata. Grazie alla consistenza soffice dell’impasto e al suo profumo inebriante, questa torta all’arancia dall'aspetto elegante è un piacere fin dal primo morso! Seguite le indicazioni e vedrete che la ciambella all’arancia e pistacchi conquisterà anche voi…


						
						

														INGREDIENTI
							
													


						
														
							
														Per l’impasto
							

							
								

																	Uova
								
								
								
																	2
									
																

								

							
								

																	Tuorli
								
								
								
																	2
									
																

								

							
								

																	Zucchero
								
								
								
																	85
									g
																

								

							
								

																	Burro
								
								
								
																	85
									g
																

								

							
								

																	Farina 00
								
								
								
																	75
									g
																

								

							
								

																	Amido di mais (maizena)
								
								
								
																	65
									g
																

								

							
								

																	Scorza d'arancia
								
								
								
																	2
									
																

								

							
								

																	Sale fino
								
								
								
																	2
									g
																

								

							
														
							
						
														
							
														Per la glassa
							

							
								

																	Zucchero a velo
								
								
								
																	75
									g
																

								

							
								

																	Succo d'arancia
								
								
								(spremuta)
																	15
									g
																

								

							
								

																	Scorza d'arancia
								
								
								
																	½
									
																

								

							
														
							
						
														
							
														Per lo stampo (del diametro di 20 cm)
							

							
								

																	Burro
								
								
								
																	
									q.b.
																

								

							
								

																	Granella di pistacchi
								
								
								
																	
									q.b.
																

								

							
														
							
						
														
							
														Per decorare
							

							
								

																	Scorza d'arancia
								
								
								semi-candita
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la ciambella all’arancia, per prima cosa imburrate lo stampo da ciambella 1 e cospargete la granella di pistacchi 2 in modo da ricoprirlo interamente 3. Tenete da parte e passate alla preparazione dell’impasto.
									

								

															

																		
																																											
											
										
																						
											
										
																						
											
										
																																										
																		In una ciotola a bagnomaria versate le uova intere 4, i tuorli 5 e lo zucchero 6.
									

								

															

																		
																																											
											
										
																						
											
										
																						
											
										
																																										
																		Aggiungete il sale 7 e la scorza grattugiata delle arance 8. Mescolate con una frusta mentre portate il composto alla temperatura di 45° 9.
									

								

															

																		
																																											
											
										
																						
											
										
																						
											
										
																																										
																		Una volta raggiunta la giusta temperatura 10 togliete la ciotola dal bagnomaria e montate con le fruste elettriche 11 fino ad ottenere una consistenza spumosa 12.
									

								

															

																		
																															
											
										
																														
																		A questo punto incorporate la farina 13 e l’amido di mais 14, mescolando delicatamente con una marisa 15.
									

								

															

																		
																																											
											
										
																						
											
										
																						
											
										
																																										
																		In ultimo unite il burro, che avrete precedentemente sciolto e lasciato intiepidire 16. Mescolate ancora per amalgamare 17, dopodiché versate l’impasto nello stampo e riempitelo fino a tre quarti 18.
									

								

															

																		
																																											
											
										
																						
											
										
																						
											
										
																																										
																		Cuocete in forno statico preriscaldato a 170° per circa 40 minuti 19. Verificate la cottura con uno stecchino, poi sfornate e lasciate intiepidire nello stampo 20. Una volta intiepidita, capovolgete la ciambella sul piatto da portata e lasciate raffreddare completamente 21.
									

								

															

																		
																																											
											
										
																						
											
										
																						
											
										
																																										
																		Nel frattempo preparate la glassa: in una ciotolina versate lo zucchero a velo e la spremuta di arancia 22, poi aggiungete la scorza grattugiata di arancia 23 e mescolate con una frusta fino a ottenere un composto fluido e omogeneo 24.
									

								

															

																		
																																											
											
										
																						
											
										
																						
											
										
																																										
																		Spennellate la superficie della ciambella con la glassa 25, poi guarnite con le scorze d’arancia candite 26. La vostra ciambella all’arancia è pronta per essere servita 27!
									

								

							
					    