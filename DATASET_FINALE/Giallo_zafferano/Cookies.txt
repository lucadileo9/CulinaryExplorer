Difficoltà: Media
In cucina, come nella vita, ci sono dei capisaldi. Soprattutto quando si è bambini e l'ora della merenda o la colazione sono i momenti più divertenti e golosi. Pane e Nutella o latte e biscotti! Ed ecco che noi inguaribili nostalgici davanti al bicchiere di latte freddo ci siamo illuminati e non abbiamo resistito dal preparare i biscotti per accompagnarlo: i Cookies (o Chocolate Chip Cookies), i famosi biscottoni rotondi e burrosi con gocce di cioccolato, resi famosi da tante pellicole americane. Come spesso accade, anche la ricetta dei Cookies nasce per caso, intorno agli anni '30  nella cucina di Ruth Wakefield la padrona dell'albergo “Toll House Inn”. Ruth aveva terminato il cacao in polvere che solitamente utilizzava per preparare i biscotti al burro per i suoi clienti. Così decise di tritare finemente una barretta di cioccolato e aggiungerla all'impasto, immaginando che si sarebbe sciolta. In realtà i pezzetti rimasero intatti, ma i suoi clienti furono entusiasti di questa golosa versione. Sembra dunque sia nato così quello che divenne il biscotto più famoso d'America.
Ancora oggi, i Cookies di Ruth sono una delle preparazioni americane più conosciute al mondo, ma questo non la sottrae alle tante versioni esistenti come quella arricchita con mirtilli e pistacchi o i double chocolate chip cookies, per veri chocolate-addicted, oppure la versione cocco e lime, per chi ama i sapori esotici, tutte accomunate dall’inconfondibile friabilità e dalla forma tondeggiante, tipiche di questi biscotti. Preparare i cookies con la nostra versione è davvero semplice: in pochi minuti potrete ottenere dei golosi biscotti dal sapore di burro e zucchero, ricchi di gocce di cioccolato! La dolcezza è servita!
Scoprite anche la nostra torta cookies oppure, se siete alla ricerca di dolci più leggeri, provate i nostri biscotti al cioccolato senza burro.


												
						
						

														INGREDIENTI
							
							                            
                                
    								
    									
    										
    										563
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    563
    					
    					    					    					
    					    Carboidrati
    					    g
    					    75
    					
    					    					    					
    					      di cui zuccheri
    					    g
    					    50.8
    					
    					    					    					
    					    Proteine
    					    g
    					    7.1
    					
    					    					    					
    					    Grassi
    					    g
    					    36
    					
    					    					    					
    					      di cui saturi
    					    g
    					    15.2
    					
    					    					    					
    					    Fibre
    					    g
    					    78.3
    					
    					    					    					
    					    Colesterolo
    					    mg
    					    3.3
    					
    					    					    					
    					    Sodio
    					    mg
    					    170
    					
    					    				
    			
                            
													


						
							
														Ingredienti per circa 12 cookies
							

							
								

																	Farina 00
								
								
								
																	195
									g
																

								

							
								

																	Burro
								
								
								(morbido)
																	100
									g
																

								

							
								

																	Bicarbonato
								
								
								
																	1
									pizzico
																

								

							
								

																	Uova
								
								
								(circa 1 medio, a temperatura ambiente)
																	55
									g
																

								

							
								

																	Zucchero di canna
								
								
								
																	100
									g
																

								

							
								

																	Zucchero
								
								
								
																	100
									g
																

								

							
								

																	Gocce di cioccolato fondente
								
								
								
																	200
									g
																

								

							
								

																	Sale fino
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i cookies, assicuratevi che il burro sia morbido. Quindi versate in una ciotola lo zucchero di canna e quello semolato 1. Unite un pizzico di sale 2 e il burro 3.
									

								

															

																		
																																											
											
										
																						
											
										
																						
											
										
																																										
																		Lavorate con le fruste elettriche fino ad amalgamare gli ingredienti 4, aggiungete l'uovo 5 e lavorate ancora con le fruste elettriche 6. 
									

								

															

																		
																																											
											
										
																						
											
										
																						
											
										
																																										
																		Quando sarà ben assorbito unite la farina 7 e il bicarbonato 8. Lavorate con le fruste elettriche 9 sino ad ottenere un composto omogeneo. 
									

								

															

																		
																																											
											
										
																						
											
										
																						
											
										
																																										
																		Aggiungete le gocce di cioccolato 10 e mescolate con una spatola 11. Adesso utilizzando uno spallinatore da 5 cm di diametro prelevate una porzione di impasto (circa 40-45 g) 12. 
									

								

															

																		
																																											
											
										
																						
											
										
																						
											
										
																																										
																		Quindi adagiate su una leccarda rivestita con carta forno le palline, ben distanziate tra loro 13, in cottura infatti tenderanno ad allargarsi molto. Cuocete in forno statico preriscaldato a 190° per 13-15 minuti sino a che non saranno ben dorati. Sfornate 14, lasciate raffreddare e servite i vostri cookies 15!
									

								

							
					    