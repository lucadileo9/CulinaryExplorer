Difficoltà: Molto facile
Ricetta per un antipasto o aperitivo vegetariano o vegano in arrivo: crocchette di carote! Un'alternativa alle classiche crocchette di patate che conquisterà proprio tutti e davvero semplice da preparre. Ovviamente anche in questa ricetta non potranno mancare le patate lesse, sono quelle che donano consistenza al composto e lo rendono modellabile. Grazie alle patate si potranno formare i tipici cilindretti delle crocchette! Se non siete molto pratici, un trucchetto che vogliamo svelarvi per ottenere una forma perfetta è quello di ungervi le mani prima di comporle! Le carote doneranno alle crocchette una dolcezza unica, insieme alle cipolle leggermente sbollentate, mentre la paprika conferirà una marcia in più! Grazie alla rosolatura in padella otterrete una crosticina esterna davvero croccante e un ripieno morbido e saporito! Scoprite insieme a noi tutti i passaggi per realizzarle e invitate i vostri amici, vegani e non, per gustarle insieme!


												
						
						

														INGREDIENTI
							
							                            
                                
    								
    									
    										
    										382.5
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    382.5
    					
    					    					    					
    					    Carboidrati
    					    g
    					    55.8
    					
    					    					    					
    					      di cui zuccheri
    					    g
    					    7
    					
    					    					    					
    					    Proteine
    					    g
    					    7.7
    					
    					    					    					
    					    Grassi
    					    g
    					    14.3
    					
    					    					    					
    					      di cui saturi
    					    g
    					    2.2
    					
    					    					    					    					
    					    Colesterolo
    					    mg
    					    4.7
    					
    					    					    					
    					    Sodio
    					    mg
    					    301.8
    					
    					    				
    			
                            
													


						
							
														Per 10-12 crocchette
							

							
								

																	Carote
								
								
								
																	150
									g
																

								

							
								

																	Cipolle
								
								
								
																	70
									g
																

								

							
								

																	Patate
								
								
								
																	300
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Aglio in polvere
								
								
								
																	
									q.b.
																

								

							
								

																	Paprika
								
								
								
																	
									q.b.
																

								

							
								

																	Farina 00
								
								
								
																	115
									g
																

								

							
								

																	Pangrattato
								
								
								
																	75
									g
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le crocchette di carote, lessate le patate 1. Ci vorranno circa 30 minuti, dipende molto dalla loro grandezza. Una volta pronte scolatele e lasciatele intiepidire. Sbollentate poi anche la cipolla, in questo modo risulterà più dolce. Ora pelate le carote 2 e tagliatele a tocchetti 3.
									

								

															

																		
																																											
											
										
																						
											
										
																						
											
										
																																										
																		Tagliate a pezzi anche la cipolla; poi sistemate in un mixer carote e cipolle 5. Frullate il tutto finemente 6 e trasferite in una ciotola.
									

								

															

																		
																																											
											
										
																						
											
										
																						
											
										
																																										
																		Schiacciate all'interno anche le patate 8. Aggiungete sale 8, pepe nero macinato 9 e aglio in polvere. Se non amate l'aglio potete anche ometterlo in questo caso.
									

								

															

																		
																																											
											
										
																						
											
										
																						
											
										
																																										
																		Unite la paprika e mescolate bene 10, aggiungete la farina 11 e mescolate sino a che non sarà completamente assorbita. In ultimo versate il pangrattato 12.
									

								

															

																		
																																											
											
										
																						
											
										
																						
											
										
																																										
																		Terminate l'impasto lavorandolo con le mani 13, in questo modo riuscirete a regolare meglio la consistenza, qualora ce ne fosse bisogno. Ungetevi le mani e prelevate una porzione di impasto 14. Formate la crocchetta ottenendo la tipica forma cilindrica 15.
									

								

															

																		
																																											
											
										
																						
											
										
																						
											
										
																																										
																		Sistemate man mano le crocchette di carote su un vassoio 16; ne otterrete 10-12. Versate in padella un filo d'olio 17 e lasciatelo scaldare. Posizionate le crocchette all'interno 18.
									

								

															

																		
																																											
											
										
																						
											
										
																						
											
										
																																										
																		Aspettate un paio di minuti sino a che non si sarà creata una bella crosticina 19, girate le crocchette 20 e rosolatele così su tutti i lati. Non appena pronte scolatele su un vassoio con carta assorbente e poi impiattatele 21. Potrete accompagnarle con la salsa che preferite.
									

								

							
					    