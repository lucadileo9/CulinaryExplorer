Difficoltà: Facile
Non è né un primo piatto di spaghetti né una classica frittata da servire come secondo, è un piatto unico da leccarsi i baffi e gustare rigorosamente a fette: la frittata di spaghetti! Solo a pronunciare il nome viene l'acquolina in bocca: le vostre nonne, le zie e le mamme custodiscono il segreto della perfetta frittata di spaghetti da sfoderare al mare come robusta portata da condividere a mezzogiorno o da servire a casa come piatto di riciclo per non sprecare della pasta avanzata la sera prima. La nostra versione prevede l'aggiunta di scamorza e pancetta affumicata, ma c'è chi aggiunge solo del Parmigiano alla base di spaghetti al pomodoro, come accade a Napoli. Noi abbiamo provato così tante varianti che non riusciamo a dirvi quale sia la nostra preferita, anche la versione più semplice: la frittata di scammaro!


												
						
						

														INGREDIENTI
							
							                            
                                
    								
    									
    										
    										421
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    421
    					
    					    					    					
    					    Carboidrati
    					    g
    					    49.6
    					
    					    					    					
    					      di cui zuccheri
    					    g
    					    2.9
    					
    					    					    					
    					    Proteine
    					    g
    					    20.4
    					
    					    					    					
    					    Grassi
    					    g
    					    15.7
    					
    					    					    					
    					      di cui saturi
    					    g
    					    6.82
    					
    					    					    					
    					    Fibre
    					    g
    					    1.7
    					
    					    					    					
    					    Colesterolo
    					    mg
    					    186
    					
    					    					    					
    					    Sodio
    					    mg
    					    533
    					
    					    				
    			
                            
													


						
							
							

							
								

																	Spaghetti
								
								
								
																	350
									g
																

								

							
								

																	Uova
								
								
								
																	5
									
																

								

							
								

																	Latte intero
								
								
								
																	100
									g
																

								

							
								

																	Parmigiano Reggiano DOP
								
								
								da grattugiare
																	50
									g
																

								

							
								

																	Scamorza affumicata
								
								
								
																	100
									g
																

								

							
								

																	Pancetta affumicata
								
								
								
																	50
									g
																

								

							
								

																	Timo
								
								
								
																	1
									rametto
																

								

							
								

																	Pepe nero
								
								
								
																	1
									pizzico
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
							
						
												
						
						
							
								
									
										
									
								
								.
							
						
				    

															

																		
																				
											
										
																			
																		Per realizzare la frittata di spaghetti per prima cosa ponete sul fuoco un tegame colmo di acqua salata e portate al bollore, servirà per la cottura della pasta. Intanto occupatevi del ripieno: tagliate a cubetti la pancetta affumicata 1 e la scamorza 2. Non appena l’acqua avrà raggiunto il bollore, versate gli spaghetti e cuoceteli molto al dente 3.
									

								

															

																		
																				
											
										
																			
																		Versate le uova in una ciotola ampia, aggiungete il timo sfogliato 4 e il latte 5, quindi salate e pepate 6.
									

								

															

																		
																				
											
										
																			
																		A questo punto insaporite con il formaggio grattugiato 7 e mescolate bene per ottenere un composto omogeneo 8. Incorporate la farcitura 9 e mescolate ancora.
									

								

															

																		
																				
											
										
																			
																		Non appena la pasta sarà cotta, scolatela in una ciotola e conditela con un filo di olio di oliva 10. Unite la pasta al ripieno 11 e rimestate ancora per amalgamare. Prendete una padella svasata (noi ne abbiamo usata una con un diametro di 30 cm nella parte alta e 26 cm sul fondo). Fate rosolare l’olio con uno spicchio di aglio 12.
									

								

															

																		
																				
											
										
																			
																		Eliminate lo spicchio d’aglio e versate gli spaghetti 13. Distribuiteli in modo omogeneo con una spatola 14, quindi cuocete a fuoco alto per 1 minuto così da far rassodare la base, dopodiché abbassate il fuoco, coprite con il coperchio e cuocete per 15 minuti 15.
									

								

															

																		
																				
											
										
																			
																		E’ giunto il momento di girare la frittata: scuotete la padella per assicurarvi che sia staccata dal fondo, appoggiate sopra la frittata un piatto del diametro della vostra padella 16, rovesciate la padella 17 e cuocete ancora per 5 minuti senza coperchio. La frittata è pronta 18, gustatela a fette tiepida o fredda!
									

								

							
					    