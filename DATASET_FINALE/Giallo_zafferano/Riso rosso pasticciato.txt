Difficoltà: Molto facile
Ecco una delle classiche ricette del pranzo della domenica: il riso rosso pasticciato, un vero trionfo di sapore! Il riso, cotto direttamente nella passata di pomodoro, ne assorbe tutti i profumi e il suo gusto viene esaltato dall'aggiunta della mortadella, caratterizzata da un sapore deciso, e dal caciocavallo, che renderà il tutto irresistibilmente filante! Una gustosa e saporita idea da realizzare anche per le vostre gite fuori porta: questo piatto infatti è ideale anche da gustare a temperatura ambiente. Provate anche voi il riso rosso pasticciato e non dimenticate di gratinarlo al forno per assaporarne al meglio tutta la nota croccante!


						
						

														INGREDIENTI
							
													


						
														
							
														Ingredienti per una pirofila 26x18
							

							
								

																	Riso Carnaroli
								
								
								
																	320
									g
																

								

							
								

																	Passata di pomodoro
								
								
								
																	250
									g
																

								

							
								

																	Triplo concentrato di pomodoro
								
								
								
																	30
									g
																

								

							
								

																	Brodo vegetale
								
								
								
																	950
									g
																

								

							
								

																	Scalogno
								
								
								
																	25
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Vino bianco
								
								
								
																	50
									g
																

								

							
								

																	Mortadella
								
								
								
																	170
									g
																

								

							
								

																	Caciocavallo
								
								
								
																	140
									g
																

								

							
								

																	Grana Padano DOP
								
								
								(da grattugiare)
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per gratinare
							

							
								

																	Grana Padano DOP
								
								
								(da grattugiare)
																	50
									g
																

								

							
								

																	Caciocavallo
								
								
								
																	60
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il riso rosso pasticciato iniziate mettendo sul fuoco una pentola con acqua salata per la preparazione del brodo vegetale. Tritate finemente lo scalogno 1 e versatelo in una pentola antiaderente insieme all'olio; quindi lasciatelo stufare a fiamma bassa. A questo punto aggiungete il riso 2 e fatelo tostare per qualche minuto, mescolando spesso con una spatola o un cucchiaio di legno 3.
									

								

															

																		
																															
											
										
																														
																		Alzate la fiamma e sfumate il tutto con il vino bianco 4. Una volta evaporata tutta la parte alcolica, aggiungete anche la passata di pomodoro 5 e mescolate il tutto 6.
									

								

															

																		
																															
											
										
																														
																		Continuate la cottura aggiungendo un mestolo di brodo 7 e lasciate asciugare quasi del tutto il brodo prima di aggiungerne altro 8, quindi unite anche il triplo concentrato di pomodoro 9 e terminate la cottura del riso: ci vorranno circa 15 minuti.
									

								

															

																		
																															
											
										
																														
																		Nel frattempo private il caciocavallo della buccia esterna 10, tagliatelo a dadini piuttosto piccoli 11, quindi tagliate anche la mortadella della stessa dimensione 12.
									

								

															

																		
																															
											
										
																														
																		Una volta che il riso sarà pronto, trasferitelo in una ciotola e unite il formaggio grattugiato 13, il caciocavallo, la mortadella 14 e mescolate il tutto per amalgamare tutti gli ingredienti 15.
									

								

															

																		
																															
											
										
																														
																		Ungete una pirofila con un filo di olio e trasferitevi il composto appena preparato, livellate bene la superficie con una spatola 16 e ricopritela con il formaggio grattugiato e il caciocavallo sempre tagliato a dadini 17. Infornate il tutto in forno preriscaldato a 240° con la modalità grill per 6-7 minuti, poi sfornate e portate in tavola il vostro riso rosso pasticciato ancora caldo 18!
									

								

							
					    