Difficoltà: Media
Tra le tante e bellissime fiabe del Natale quest’anno abbiamo provato a scriverne una anche noi. Ci siamo rifatti a quella del famoso cerbiatto che vi garantiamo avrà un finale golosissimo! La nostra ricetta, o fiaba che dir si voglia, si intitola woodland cake di panettone, una rivisitazione della famosa e scenografica torta americana naked cake. Ispirandoci alla semplicità e all’incantevole bellezza del bosco, in inglese wood, abbiamo pensato a questo dessert che potrà imbandire la tavola rendendola davvero bellissima. Perciò siamo partiti dalla base che è fatta con il panettone, il dolce simbolo del Natale, l’abbiamo farcito con una deliziosa marmellata d’arancia e della voluttuosa crema al mascarpone. Ma quello che rende la woodland cake indimenticabile è l’aggiunta dei minuziosi dettagli decorativi. Cosa state aspettando a ricreare anche voi questo fantasioso e altrettanto goloso bosco? Sarà perfetto anche per Capodanno e sarete sicuri di sorprendere tutti i vostri ospiti... senza raccontare favole!


						
						

														INGREDIENTI
							
							                            
                                
    								
    									
    										
    										819
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    819
    					
    					    					    					
    					    Carboidrati
    					    g
    					    94.6
    					
    					    					    					
    					      di cui zuccheri
    					    g
    					    61.1
    					
    					    					    					
    					    Proteine
    					    g
    					    12.4
    					
    					    					    					
    					    Grassi
    					    g
    					    43.5
    					
    					    					    					
    					      di cui saturi
    					    g
    					    24.35
    					
    					    					    					
    					    Fibre
    					    g
    					    3.2
    					
    					    					    					
    					    Colesterolo
    					    mg
    					    252
    					
    					    					    					
    					    Sodio
    					    mg
    					    102
    					
    					    				
    			
                            
													


						
														
							
														Ingredienti per un panettone da 18 cm di diametro
							

							
								

																	Panettone
								
								
								(dal diametro di 18 cm)
																	1
									kg
																

								

							
								

																	Marmellata di arance
								
								
								
																	340
									g
																

								

							
								

																	Cioccolato fondente
								
								
								riccioli
																	30
									g
																

								

							
														
							
						
														
							
														Per la crema al mascarpone
							

							
								

																	Mascarpone
								
								
								
																	640
									
																

								

							
								

																	Zucchero
								
								
								
																	100
									g
																

								

							
								

																	Tuorli
								
								
								(circa 3 di uova medie)
																	60
									g
																

								

							
								

																	Acqua
								
								
								
																	40
									g
																

								

							
														
							
						
														
							
														Per guarnire
							

							
								

																	Cannella in stecche
								
								
								
																	4
									
																

								

							
								

																	Mirto
								
								
								qualche rametto
																	
									
																

								

							
								

																	Alchechengi
								
								
								
																	
									q.b.
																

								

							
								

																	Zucchero
								
								
								
																	
									q.b.
																

								

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la woodland cake di panettone cominciate con la crema al mascarpone. In un pentolino versate l’acqua e lo zucchero 1, mescolate e accendete il fornello portando la temperatura a 121°: per questa operazione è indispensabile l’uso di un termometro da pasticceria 2. Quando il composto arriva a 115° versate i tuorli in una bacinella e cominciate a montarli con una frusta elettrica. Raggiunta la temperatura versate lo sciroppo a filo con le fruste in funzione 3.
									

								

															

																		
																															
											
										
																														
																		Continuate a montare finché il composto non tornerà a temperatura ambiente 4. Spegnete le fruste e lavorate con la spatola il mascarpone, così potrete ammorbidirlo prima di aggiungere la crema di uova 5. Coprite la crema al mascarpone con pellicola trasparente e lasciate rassodare in frigorifero per almeno 30 minuti 6.
									

								

															

																		
																															
											
										
																														
																		Nel frattempo occupatevi del panettone. Noi abbiamo scelto un panettone da 18 cm di diametro, così da avere pochissimo scarto visto che la calotta andrà scartata (per riutilizzarla potrete preparare dei golosi cake pops). Quindi procedete con i tagli con un coltello seghettato: prima incidete superficialmente tracciando delle linee ogni 3 cm che girano intorno al panettone, faranno da tutore durante il taglio. Dopodiché affettate in corrispondenza delle linee, esattamente come si fa per il pan di spagna 7: otterrete così 3 dischi precisi 8. Per fare un lavoro pulito e preciso sistemate la base del panettone in un anello di pasticceria posto su un piatto 9.
									

								

															

																		
																															
											
										
																														
																		Spalmate un velo spesso di marmellata d’arance 10 e poi un ricco strato di crema distribuendola accuratamente con una spatola 11. Concludete il primo strato spolverizzando con dei riccioli di cioccolato 12.
									

								

															

																		
																															
											
										
																														
																		E a questo punto ricominciate da capo con panettone 13, marmellata, crema 14 e infine riccioli. Sull’ultimo strato di panettone invece 15.
									

								

															

																		
																															
											
										
																														
																		versate ancora un po’ di marmellata e poi la restante crema e livellate accuratamente 16. Quindi coprite con una campana di vetro e lasciate in frigorifero a rassodare per almeno un'oretta 17. Intanto potete passare alle decorazioni. Legate le stecche di cannella, meglio quelle piccole, con dello spago per alimenti. Poi sciacquate e asciugate i ramoscelli di mirto. Infine ricordate di pulire anche gli animaletti che andranno usati per la decorazione. Per ultimi gli alchechengi, spennellateli con della marmellata 18.
									

								

															

																		
																															
											
										
																														
																		Dopodiché passateli nello zucchero 19 e man mano appoggiateli su un vassoio con carta forno 20. Trascorso il tempo riprendete la torta dal frigo ed estraete l’anello. Andate infine a decorare il dolce incominciando dal mirto che andrà disposto a mezzaluna sulla superficie 21.
									

								

															

																		
																															
											
										
																														
																		Poi aggiungete gli alchechengi brinati 22 cervo e cerbiatto 23 e per finire il fascetto di cannella. Spolverizzate il tutto con un po’ di neve (lo zucchero a neve, si intende) e la vostra bellissima woodland cake di panettone è pronta 24. 
									

								

							
					    