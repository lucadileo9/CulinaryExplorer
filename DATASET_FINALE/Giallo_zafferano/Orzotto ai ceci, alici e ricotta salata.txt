Difficoltà: Facile
La riscoperta dei cibi è diventata una vera e propria passione che porta sulle nostre tavole tanti prodotti di antiche origini, come l'orzo perlato, un cereale solitamente utilizzato nella preparazione di zuppe e minestre. Oltre a proporre questo ingrediente nella versione con zucchine e fiori di zucca, vi suggeriamo un abbinamento tutto da scoprire: l’orzotto ai ceci, alici e ricotta salata. I deliziosi granelli bianchi e tondeggianti dell’orzo, con il loro gusto delicato, si accompagnano ai profumi intensi del mare racchiusi nelle alici. La cremosità del piatto si sposa perfettamente con la consistenza farinosa dei ceci, il tutto condito da una saporita spolverata di ricotta salata: il tocco finale per ottenere la giusta sapidità. L'orzotto non solo è una valida alternativa ai classici risotti, ma porta sulla tavola tutta la bontà dei cereali in un perfetto mix di sapori! 


						
						

														INGREDIENTI
							
							                            
                                
    								
    									
    										
    										509
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    509
    					
    					    					    					
    					    Carboidrati
    					    g
    					    63.2
    					
    					    					    					
    					      di cui zuccheri
    					    g
    					    3.3
    					
    					    					    					
    					    Proteine
    					    g
    					    23.1
    					
    					    					    					
    					    Grassi
    					    g
    					    17.3
    					
    					    					    					
    					      di cui saturi
    					    g
    					    4.85
    					
    					    					    					
    					    Fibre
    					    g
    					    12.7
    					
    					    					    					
    					    Colesterolo
    					    mg
    					    45
    					
    					    					    					
    					    Sodio
    					    mg
    					    1155
    					
    					    				
    			
                            
													


						
														
							
							

							
								

																	Orzo perlato
								
								
								
																	320
									g
																

								

							
								

																	Ceci precotti
								
								
								
																	230
									g
																

								

							
								

																	Brodo vegetale
								
								
								
																	1
									l
																

								

							
								

																	Cipollotto fresco
								
								
								
																	1
									
																

								

							
								

																	Peperoncino fresco
								
								
								
																	1
									
																

								

							
								

																	Prezzemolo
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Olio extravergine d'oliva
								
								
								
																	20
									g
																

								

							
														
							
						
														
							
														per le alici
							

							
								

																	Acciughe (alici)
								
								
								(intere)
																	250
									g
																

								

							
								

																	Vino bianco
								
								
								
																	50
									ml
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per mantecare
							

							
								

																	Ricotta salata
								
								
								
																	100
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’orzotto ai ceci, alici e ricotta salata iniziate mettendo sul fuoco una pentola con abbondante acqua salata che vi servirà per il brodo vegetale. Dedicatevi quindi alla pulizia delle alici, eliminando la testa con le punte delle dita 1 e le interiora. Privatele poi della lisca 2 e separate a metà il filetto, ottenendo così due parti 3.
									

								

															

																		
																															
											
										
																														
																		Infine dividete ciascun filetto a metà 4, riponete i filetti puliti su di un vassoio e tenete da parte. Quindi tagliate il peperoncino e eliminate la parte verde; privatelo dei semini interni 5 e tagliatelo a listarelle sottili, quindi tritatelo finemente 6.
									

								

															

																		
																															
											
										
																														
																		Ora prendete il cipollotto e privatelo della parte verde inferiore e delle eventuali residue parti verdi 7. Poi sminuzzatelo finemente 8. Lavate il prezzemolo e il timo sotto acqua corrente fresca; tritate le foglioline finemente 9, riponete il trito in una ciotolina e tenete da parte.
									

								

															

																		
																															
											
										
																														
																		Passate dunque alla cottura dell’orzo. Versate in una padella antiaderente 20 g di olio insieme al cipollotto e al peperoncino tritati (tenete da parte circa la metà del trito, che vi servirà successivamente per la cottura delle alici) 10. Fate soffriggere leggermente, mescolando con un mestolo di legno, fino a che il cipollotto non sarà dorato. A questo punto unite anche l’orzo 11 e lasciate tostare qualche minuto, continuando a mescolare in modo che non si attacchi sul fondo. Poi sfumate con il vino bianco 12.
									

								

															

																		
																															
											
										
																														
																		Quando il vino sarà sfumato, aggiungete un mestolo di brodo vegetale alla volta 13, aspettando che il procedente sia stato totalmente assorbito. Continuate a mescolare l’orzo per consentire una cottura uniforme, infine aggiungete i ceci già cotti 14, aggiustate di sale e pepe 15, e continuate la cottura per 20–25 minuti.
									

								

															

																		
																															
											
										
																														
																		A pochi minuti dalla fine della cottura dell’orzo, dedicatevi alla cottura delle alici. Ponete sul fuoco una pedella antiaderente e versatevi il rimanente olio di oliva, il trito di cipollotto e di peperoncino che avete tenuto da parte 16; schiacciate uno spicchio di aglio 17 e lasciate rosolare qualche istante. Quindi aggiungete le alici 18 e regolate di sale e pepe.
									

								

															

																		
																															
											
										
																														
																		Unite ora metà del trito di prezzemolo e timo 19 e continuate a mescolare delicatamente per mantenere integra la polpa del pesce. Le alici hanno una cottura piuttosto breve: saranno sufficienti 1-2 minuti al massimo. Non appena saranno bianche, potrete spegnere la fiamma 20. Quando l'orzo sarà pronto, unite il prezzemolo tritato 21,
									

								

															

																		
																															
											
										
																														
																		dopodichè grattugiate la ricotta 22. Aggiungete anche le alici e mescolate delicatamente per amalgamare bene tutti gli ingredienti 23: il vostro orzotto ai ceci, alici e ricotta salata è pronto per essere assaporato 24!
									

								

							
					    