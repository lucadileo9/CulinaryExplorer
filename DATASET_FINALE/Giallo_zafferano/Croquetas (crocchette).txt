Difficoltà: Facile
Le croquetas (crocchette) sono un piatto tipico spagnolo molto diffuso nel sud della Spagna ma reperibile un po’ in tutto il paese.
Le croquetas vengono servite nei bar come tapa (stuzzichino), da mangiare sorseggiando una buona birra fresca.
La preparazione delle croquetas è molto simile a quello delle crocchette italiane solo che al posto di utilizzare una base di patate bollite si usa una base di besciamella mescolata ad altri ingredienti, che possono essere svariati: prosciutto crudo, pollo, spinaci, prosciutto cotto, calamari, gamberi, tonno ecc.
In origine la croquetas era un pietanza creata con gli avanzi di un altro piatto famoso che si chiama cocido, una zuppa fatta con ceci, verdura, e diversi tipi di carne.


						
						

														INGREDIENTI
							
							                            
                                
    								
    									
    										
    										151
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    151
    					
    					    					    					
    					    Carboidrati
    					    g
    					    11.3
    					
    					    					    					
    					      di cui zuccheri
    					    g
    					    1.3
    					
    					    					    					
    					    Proteine
    					    g
    					    5.4
    					
    					    					    					
    					    Grassi
    					    g
    					    9.4
    					
    					    					    					
    					      di cui saturi
    					    g
    					    2.09
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    18
    					
    					    					    					
    					    Sodio
    					    mg
    					    139
    					
    					    				
    			
                            
													


						
														
							
														Ingredienti per 24 crocchette
							

							
								

																	Brodo di carne
								
								
								
																	400
									ml
																

								

							
								

																	Farina 00
								
								
								
																	250
									g
																

								

							
								

																	Latte intero
								
								
								
																	400
									ml
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Cipolle
								
								
								
																	90
									g
																

								

							
								

																	Tonno sott'olio
								
								
								sgocciolato
																	250
									g
																

								

							
								

																	Olio extravergine d'oliva
								
								
								
																	3
									cucchiai
																

								

							
														
							
						
														
							
														Ingredienti per impanare e friggere
							

							
								

																	Uova
								
								
								
																	1
									
																

								

							
								

																	Farina 00
								
								
								
																	
									q.b.
																

								

							
								

																	Pangrattato
								
								
								
																	
									q.b.
																

								

							
								

																	Olio di semi di arachide
								
								
								
																	
									q.b.
																

								

							
								

																	Latte intero
								
								
								
																	3
									cucchiai
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per fare le croquetas iniziate preparando l’impasto: pelate e tagliate finemente mezza cipolla, quindi fatela soffriggere a fiamma bassa con tre cucchiai di olio finché non sarà completamente appassita, ci potranno volere circa 15 minuti 1. Se la cipolla diventa troppo asciutta, aggiungete un po’ d’acqua calda, per evitare che si bruci. Unite il tonno sgocciolato mescolando pian piano e fate cuocere finché non sarà ben dorato 2. A questo punto aggiungete la farina 3,
									

								

															

																		
																															
											
										
																														
																		mescolate bene e cominciate ad aggiungere il brodo 4 ed il latte 5, un mestolo alla volta, mescolando costantemente per 10 minuti: l’impasto sarà pronto quando si staccherà facilmente dalla superficie della padella. Salate e pepate quanto basta per insaporire 6,
									

								

															

																		
																															
											
										
																														
																		poi trasferite il composto su un vassoio piatto e largo dove lo lascerete raffreddare 7. Ora dedicatevi alla panatura: in una ciotola sbattete un uovo insieme a tre cucchiai di latte 8, poi preparate un piatto abbondante di farina e un piatto con il pangrattato 9.
									

								

															

																		
																															
											
										
																														
																		Una volta che l’impasto delle croquetas sarà freddo, formate delle quenelle lunghe circa 5 cm, aiutandovi con due cucchiai che avrete intinto nell’olio, per evitare che l’impasto si appiccichi 10. Ora passate le croquetas prima nella farina, poi nell’uovo ed infine nel pangrattato e fatele friggere in abbondante olio caldo 11. Una volta pronte, scolate le croquetas su un piatto con dei fogli di carta da cucina, per assorbire l’eccesso di olio 12 . Le tapas croquetas sono pronte, servitele su un piatto da portata ancora calde.
									

								

							
					    