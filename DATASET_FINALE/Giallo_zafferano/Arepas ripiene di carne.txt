Difficoltà: Media
Se non avete ancora mai provato le arepas, è arrivato il momento di farlo! Queste versatili focaccine di farina di mais tipiche del Venezuela e della Colombia possono essere gustate in ogni momento della giornata: a colazione con un velo di burro e marmellata, da sole come accompagnamento per le pietanze oppure come pasto vero e proprio, farcite con gli ingredienti più vari… noi ci siamo ispirati ai sapori venezuelani e vi proponiamo la ricetta delle arepas ripiene di carne! La carne di manzo sfilacciata, risultato di ore di cottura insieme a peperoni, cipolle e cumino, viene arricchita con guacamole e formaggio grattugiato per un mix dal gusto esplosivo e semplicemente irresistibile… ma voi non siate timidi: se le nostre arepas ripiene di carne vi hanno stuzzicato, sentitevi liberi di sostituire o aggiungere altri elementi, come per esempio uova o fagioli, per rendere onore a questo imperdibile street food sudamericano!


						
						

														INGREDIENTI
							
							                            
                                
    								
    									
    										
    										544
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    544
    					
    					    					    					
    					    Carboidrati
    					    g
    					    38.6
    					
    					    					    					
    					      di cui zuccheri
    					    g
    					    6.6
    					
    					    					    					
    					    Proteine
    					    g
    					    42.3
    					
    					    					    					
    					    Grassi
    					    g
    					    23.2
    					
    					    					    					
    					      di cui saturi
    					    g
    					    5.29
    					
    					    					    					
    					    Fibre
    					    g
    					    4.5
    					
    					    					    					
    					    Colesterolo
    					    mg
    					    120
    					
    					    					    					
    					    Sodio
    					    mg
    					    577
    					
    					    				
    			
                            
													


						
														
							
														Ingredienti per 8 arepas
							

							
								

																	Farina di mais bianco
								
								
								precotto
																	320
									g
																

								

							
								

																	Acqua
								
								
								
																	400
									g
																

								

							
								

																	Olio di semi di mais
								
								
								
																	1
									cucchiaio
																

								

							
								

																	Sale fino
								
								
								
																	1
									cucchiaino
																

								

							
														
							
						
														
							
														Per la carne sfilacciata
							

							
								

																	Manzo
								
								
								punta di petto
																	1350
									g
																

								

							
								

																	Cipolle
								
								
								
																	350
									g
																

								

							
								

																	Peperoni rossi
								
								
								
																	350
									g
																

								

							
								

																	Aglio
								
								
								
																	1
									spicchio
																

								

							
								

																	Acqua
								
								
								
																	500
									g
																

								

							
								

																	Rum
								
								
								
																	40
									g
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Paprika affumicata
								
								
								
																	1
									cucchiaio
																

								

							
								

																	Cumino in polvere
								
								
								
																	1
									cucchiaio
																

								

							
								

																	Sale fino
								
								
								
																	1
									cucchiaio
																

								

							
								

																	Pepe nero
								
								
								
																	1
									cucchiaio
																

								

							
														
							
						
														
							
														per il guacamole
							

							
								

																	Avocado
								
								
								
																	2
									
																

								

							
								

																	Succo di lime
								
								
								
																	1
									
																

								

							
								

																	Olio extravergine d'oliva
								
								
								
																	1
									cucchiaio
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per farcire
							

							
								

																	Edamer
								
								
								da grattugiare
																	120
									g
																

								

							
								

																	Prezzemolo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le arepas ripiene di carne, per prima cosa occupatevi della marinatura: mettete la punta di petto in una pirofila e condite con il sale 1, la paprika 2, il cumino 3 e il pepe.
									

								

															

																		
																															
											
										
																														
																		Massaggiate bene la carne su ogni lato e lasciatela marinare a temperatura ambiente per almeno 2 ore 4. Nel frattempo mondate le cipolle e il peperone e tagliateli a cubetti (5-6).
									

								

															

																		
																															
											
										
																														
																		Trascorso il tempo della marinatura, scaldate l’olio in una casseruola e brasate la carne su tutti i lati a fuoco vivace per un totale di 10 minuti (7-8). Mettete un attimo da parte la carne e versate le cipolle e i peperoni nella stessa casseruola, aggiungete lo spicchio d’aglio schiacciato 9 e mescolate bene per insaporire il tutto.
									

								

															

																		
																															
											
										
																														
																		Dopo circa 5 minuti sfumate con il rum e lasciate evaporare 10, dopodiché trasferite nuovamente la carne nella casseruola e aggiungete l’acqua 11. Coprite con il coperchio 12 e cuocete a fuoco medio per circa 2 ore e mezza.
									

								

															

																		
																															
											
										
																														
																		Verso la fine del tempo di cottura della carne, potete dedicarvi alla preparazione delle arepas: versate l’acqua in una ciotola 13, aggiungete il sale 14 e l’olio 15 e mescolate per sciogliere il sale.
									

								

															

																		
																															
											
										
																														
																		Aggiungete gradualmente la farina mentre mescolate con la punta delle dita 16 per amalgamare tutti gli ingredienti 17 fino ad ottenere un impasto morbido ma compatto che lascerete riposare nella ciotola per circa 3 minuti 18.
									

								

															

																		
																															
											
										
																														
																		A questo punto dividete l’impasto in 8 porzioni da circa 90 g l’una 19 e formate delle palline 20, poi schiacciatele con il palmo della mano fino a uno spessore di 1,5 cm 21.
									

								

															

																		
																															
											
										
																														
																		Adagiate i dischi ottenuti su un tagliere e modellateli con le mani per ottenere una forma regolare 22. Scaldate un paio di cucchiai di olio di semi in una padella e cuocete le arepas a fiamma media per 4 minuti da un lato 23 e 3 minuti dall’altro 24: dovranno risultare dorate con delle macchioline più scure. Dopo averle cotte, tenetele momentaneamente da parte coprendole con un canovaccio.
									

								

															

																		
																															
											
										
																														
																		Quando la carne sarà cotta, trasferitela in una ciotola e sfilacciatela con una forchetta, eliminando il grasso e le ossa 25, poi aggiungete il fondo di cottura con le verdure 26 e mescolate bene il tutto 27.
									

								

															

																		
																															
											
										
																														
																		In ultimo preparate il guacamole: dividete gli avocado a metà e svuotate la polpa all’interno di una ciotola, poi aggiungete il succo di lime 28, l’olio 29 e il sale e schiacciate il composto con una forchetta fino ad ottenere una consistenza cremosa 30.
									

								

															

																		
																															
											
										
																														
																		Ora siete pronti per assemblare i panini: tagliate le arepas a metà in orizzontale 31 e farcite con la carne sfilacciata 32, il guacamole 33,
									

								

															

																		
																															
											
										
																														
																		l’edamer grattugiato 34 e del prezzemolo tritato 35. Le vostre arepas ripiene di carne sono pronte per essere gustate 36!
									

								

							
					    