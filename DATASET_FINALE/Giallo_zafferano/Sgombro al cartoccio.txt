Difficoltà: Facile
Durante l’inverno vi abbiamo proposto un profumato sgombro all’arancia e un originale sgombro con cime di rapa e salsa di nocciole per i vostri menù di pesce e ora che la primavera è sbocciata sui banchi dei mercati, con tante verdure colorate e gustose, non abbiamo perso l’occasione di preparare un saporito sgombro al cartoccio. Salutare e genuino, questo cartoccio è uno scrigno appetitoso che custodisce gli aromi degli ortaggi e rende tenere e morbide le carni dello sgombro. Qualche fogliolina di basilico fresco e delle fettine di limone conferiranno quel tocco profumato che si sprigionerà durante la cottura in forno e che renderà piacevole l’attesa. La nostra ricetta si è ispirata alle verdure estive e primaverili, ma nulla vi vieta di variare gli ortaggi in base alle disponibilità di stagione, rendendo così questo piatto buono tutto l'anno!


												
						
						

														INGREDIENTI
							
							                            
                                
    								
    									
    										
    										285
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    285
    					
    					    					    					
    					    Carboidrati
    					    g
    					    5.4
    					
    					    					    					
    					      di cui zuccheri
    					    g
    					    5.3
    					
    					    					    					
    					    Proteine
    					    g
    					    21.8
    					
    					    					    					
    					    Grassi
    					    g
    					    19.5
    					
    					    					    					
    					      di cui saturi
    					    g
    					    4
    					
    					    					    					
    					    Fibre
    					    g
    					    2.7
    					
    					    					    					
    					    Colesterolo
    					    mg
    					    111
    					
    					    					    					
    					    Sodio
    					    mg
    					    518
    					
    					    				
    			
                            
													


						
							
														Ingredienti per 4 sgombri
							

							
								

																	Sgombro
								
								
								(4 sgombri)
																	580
									g
																

								

							
								

																	Sedano
								
								
								
																	170
									g
																

								

							
								

																	Peperoni gialli
								
								
								
																	140
									g
																

								

							
								

																	Pomodori ramati
								
								
								
																	120
									g
																

								

							
								

																	Melanzane
								
								
								
																	90
									g
																

								

							
								

																	Limoni
								
								
								
																	1
									
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare lo sgombro al cartoccio per prima cosa occupatevi della pulizia degli sgombri: incidete il ventre con un coltello 1 ed eviscerate il pesce 2, poi sciacquatelo sotto l’acqua corrente per ripulirlo 3.
									

								

															

																		
																															
											
										
																														
																		Ora lavate le verdure e mondatele: spuntate il sedano e riducetelo a dadini 4, poi tagliate le melanzane a fette e ricavate dei dadini 5. Eliminate i semini interni e il picciolo del peperone 6
									

								

															

																		
																															
											
										
																														
																		e tagliatelo prima a listarelle e poi a cubetti 7. Infine riducete a dadini anche i pomodori 8. Trasferite tutte le verdure tagliate in una ciotola, profumate con foglioline di basilico fresco 9
									

								

															

																		
																															
											
										
																														
																		e condite con olio, sale e pepe 10. Ora adagiate ciascuno sgombro pulito su un foglio di carta forno di circa 35x31 cm 11, riempite la pancia dello sgombro con un cucchiaio di verdure 12 e poi distribuite il resto intorno al pesce (abbiate cura di usare per ciascuno sgombro circa ¼ delle verdure preparate in precedenza).
									

								

															

																		
																															
											
										
																														
																		Condite il pesce con un filo di olio di oliva 13. Lavate il limone e tagliatelo a fette sottili 14, poi adagiate 3 fette di limone sopra ogni sgombro 15.
									

								

															

																		
																															
											
										
																														
																		Ora richiudete il cartoccio sollevando i lembi di carta forno 16 e sovrapponendoli sopra al pesce 17, poi sigillate bene ripiegando i lati 18.
									

								

															

																		
																															
											
										
																														
																		Ponete i cartocci su una leccarda rivestita con carta forno 19 e cuocete in forno statico preriscaldato a 200° per 20 minuti. A cottura ultimata sfornate i vostri sgombri al cartoccio 20 e serviteli ben caldi 21.
									

								

							
					    