Difficoltà: Media
Con il cioccolato si possono preparare davvero tantissimi dolci deliziosi, ma per avere una "camicia" croccante, un aspetto lucido e liscio occorre temperarlo prima dell'uso. Il temperaggio su marmo è una delle tecniche più utilizzate dai maestri di pasticceria ed oggi insieme al pastry chef Gianluca Fusto vi mostreremo tutti i passaggi e tutti i segreti per un temperaggio perfetto. Le prime due cose da fare sono sicuramente scegliere un cioccolato di qualità e munirvi di un termometro da cucina... rispettare le temperature indicate sarà davvero un passaggio cruciale e indispensabile per la riuscita di questa tecnica.
Con il cioccolato temperato potrete realizzare subito cioccolatini, barrette, uova di pasqua, o decorazioni per dolci e biscotti, con un risultato sempre lucido e croccante. Il temperaggio infatti fa si che il cioccolato non si sciolga tenendolo in mano e possiamo garantirvi che anche il palato apprezzerà questa caratteristica.
Munitevi degli attrezzi giusti e rispettate pedissequamente i passaggi che vi mostreremo per un risultato perfetto!

Oltre al temperaggio su marmo esistono altre tecniche per temperare il cioccolato, come quella per inseminazione. 


												
						
						

														INGREDIENTI
							
													


						
							
							

							
								

																	Cioccolato fondente al 70%
								
								
								
																	500
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per il temperaggio del cioccolato su marmo come prima cosa dovete munirvi di un termometro e fondere il cioccolato. Potete scegliere se farlo in microonde o con il metodo del bagnomaria che vi mostriamo. Ponete sul fuoco una pentola con dell'acqua e posizionate sopra una bastardella 1. L'acqua non dovrà bollire troppo, altrimenti evaporando potrà cadere nel cioccolato. Versate quindi le pepite di cioccolato, o il cioccolato tritato grossolanamente, all'interno 2 e mescolate sino a che non si sarà sciolto 3.
									

								

															

																		
																																											
											
										
																						
											
										
																						
											
										
																																										
																		Utilizzando un termometro controllate che abbia raggiunto una temperatura tra i 50 e i 55° 4. A questo punto asciugate il fondo della bastardella con cura e trasferite il cioccolato sul marmo pulito e perfettamente asciutto 5. Con l'aiuto di due spatole spingete il cioccolato sul marmo 6, spargendolo e raccogliendolo di nuovo verso il centro per raffreddare il burro di cacao.
									

								

															

																		
																																											
											
										
																						
											
										
																						
											
										
																																										
																		Noterete che man mano il cioccolato diventerà lucido e più denso 7. Di tanto in tanto misurate la temperatura 8 e non appena avrà raggiunto i 29° trasferitelo in una ciotola aiutandovi con le due spatole 9.
									

								

															

																		
																																											
											
										
																						
											
										
																						
											
										
																																										
																		Mescolate il cioccolato e scaldatelo nuovamente in microonde (pochi secondi, mescolate e misurate nuovamente la temperatura) o a bagnomaria, sino a raggiungere la temperatura di 31°, ideale per essere lavorato. Il cioccolato è ora temperato, trasferitelo in un sac-à-poche 11 12 e utilizzatelo immediatamente per le vostre preparazioni, vi mostriamo alcuni esempi. 
									

								

							
					    