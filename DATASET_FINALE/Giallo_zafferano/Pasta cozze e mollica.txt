Difficoltà: Facile
Se amate alla follia le cozze e cercate sempre nuovi modi di cucinarle, la pasta cozze e mollica è decisamente il primo piatto che fa per voi. Ritroverete qui un’esplosione di profumi e aromi dalla semplice bontà che vi conquisterà alla prima forchettata. Questa ricetta si ispira agli intramontabili spaghetti con le cozze ma con una marcia in più: la mollica tostata donerà una gradevola consistenza croccante, arricchendo così di gusto e carattere questo piatto iconico!


												
						
						

														INGREDIENTI
							
													


						
							
							

							
								

																	Spaghetti
								
								
								
																	400
									g
																

								

							
								

																	Cozze
								
								
								pulite
																	1
									kg
																

								

							
								

																	Pane
								
								
								mollica
																	60
									g
																

								

							
								

																	Aglio
								
								
								
																	2
									spicchi
																

								

							
								

																	Prezzemolo
								
								
								
																	1
									ciuffo
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta cozze e mollica scaldate un giro d'olio extravergine d'oliva in una casseruola 1, aggiungete uno spicchio d'aglio 2 e qualche gambo di prezzemolo già sfogliato 3. Fate prendere calore al tutto.
									

								

															

																		
																																											
											
										
																						
											
										
																						
											
										
																																										
																		Quando l'olio inizia appena a sfrigolare, aggiungete le cozze pulite 4 e fatele aprire a fiamma vivace coprendo con il coperchio 5. Quando le cozze saranno aperte, separatele dal liquido di cottura e filtrate quest'ultimo per eliminare eventuali impurità e sabbia 6. 
									

								

															

																		
																																											
											
										
																						
											
										
																						
											
										
																																										
																		Rimuovete il frutto da tre quarti delle cozze e lasciate le restanti intere 7. Fate scaldare un giro d'olio extravergine d'oliva in un'altra padella, quindi aggiungete la mollica di pane tritata grossolanamente 8 e lasciate tostare fino a renderla dorata e croccante, occorreranno circa 2-3 minuti a fuoco medio basso 9.
									

								

															

																		
																																											
											
										
																						
											
										
																						
											
										
																																										
																		Portate ad ebollizione una pentola colma d'acqua, poi aggiungete il sale grosso 10 e la pasta 11 che dovrà cuocere per circa tre quarti del tempo indicato sulla confezione. Tritate uno spicchio di aglio e le foglie del prezzemolo 12.
									

								

															

																		
																																											
											
										
																						
											
										
																						
											
										
																																										
																		Nella padella in cui avete cotto le cozze fate scaldare un altro po' di olio extravergine d'oliva, aggiungete l’aglio e il prezzemolo tritati 13 e aspettate che l'olio inizi a sfrigolare, quindi unite circa 2-3 mestoli dell’acqua rilasciata dalle cozze 14. Scolate la pasta nella padella con il liquido delle cozze e terminate la cottura 15.
									

								

															

																		
																																											
											
										
																						
											
										
																						
											
										
																																										
																		Unite le cozze sgusciate 16 e quelle intere, amalgamate il tutto e servite aggiungendo le briciole di pane croccanti nei singoli piatti 17. La pasta cozze e mollica è pronta per essere gustata 18!
									

								

							
					    