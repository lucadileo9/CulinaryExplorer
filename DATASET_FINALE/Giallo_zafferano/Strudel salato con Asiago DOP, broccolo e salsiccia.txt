Difficoltà: Media
Gli strudel si dividono in dolci e salati, con impasto fatto in casa o con pasta sfoglia già pronta… noi oggi vi spieghiamo come preparare lo strudel salato con Asiago DOP, broccoli e salsiccia interamente con le vostre mani! Un’appetitosa ricetta che unisce la bontà delle verdure al gusto intenso della carne di maiale e del formaggio, in un vortice dall’aspetto rustico e genuino. Perfetto da condividere con gli amici durante una fredda serata invernale, magari come antipasto per accompagnare un bicchiere di vino rosso, lo strudel con Asiago DOP, broccolo e salsiccia conquisterà chi ama le pietanze di carattere e dal sapore deciso!


						
						

														INGREDIENTI
							
													


						
														
							
														Per l'impasto
							

							
								

																	Farina 00
								
								
								
																	150
									g
																

								

							
								

																	Acqua
								
								
								
																	30
									g
																

								

							
								

																	Olio extravergine d'oliva
								
								
								
																	10
									g
																

								

							
								

																	Uova
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per il ripieno
							

							
								

																	Asiago
								
								
								DOP stagionato
																	200
									g
																

								

							
								

																	Broccoli romaneschi
								
								
								
																	300
									g
																

								

							
								

																	Salsiccia
								
								
								
																	300
									g
																

								

							
								

																	Aglio
								
								
								
																	2
									spicchi
																

								

							
								

																	Timo
								
								
								
																	1
									rametto
																

								

							
								

																	Semi di finocchio
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per guarnire
							

							
								

																	Tuorli
								
								
								
																	1
									
																

								

							
								

																	Panna fresca liquida
								
								
								
																	20
									g
																

								

							
								

																	Semi di papavero
								
								
								
																	
									q.b.
																

								

							
								

																	Semi di finocchio
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare lo strudel salato con Asiago DOP, broccolo e salsiccia per prima cosa preparate l’impasto: versate in una ciotola la farina e il sale 1, poi aggiungete l’uovo 2 e l’olio 3.
									

								

															

																		
																																											
											
										
																						
											
										
																						
											
										
																																										
																		Unite anche l’acqua 4 e iniziate ad amalgamare il composto nella ciotola 5, poi trasferitelo sul piano di lavoro e impastate fino a renderlo liscio e omogeneo 6.
									

								

															

																		
																																											
											
										
																						
											
										
																						
											
										
																																										
																		Avvolgete l’impasto nella pellicola e lasciate riposare in frigorifero per un’ora 7. Nel frattempo pulite il broccolo romanesco: eliminate il gambo centrale 8, poi separate le cimette 9 dividendo a metà quelle più grandi in modo che abbiano tutte la stessa dimensione.
									

								

															

																		
																																											
											
										
																						
											
										
																						
											
										
																																										
																		Portate a bollore una pentola di acqua salata e sbollentate le cimette per 3 minuti 10, poi scolate 11 e tenete da parte 12.
									

								

															

																		
																																											
											
										
																						
											
										
																						
											
										
																																										
																		Passate alla salsiccia: rimuovete il budello e spezzettatela con le mani per ottenere dei pezzettini lunghi circa 3 cm 13. In una padella fate imbiondire 2 spicchi di aglio con un filo d’olio 14, poi rosolate la salsiccia a fiamma alta per pochi minuti 15.
									

								

															

																		
																																											
											
										
																						
											
										
																						
											
										
																																										
																		Una volta rosolata, rimuovete l’aglio e mettete da parte la salsiccia 16. Lasciate il fondo di cottura nella padella e aggiungete i broccoli sbollentati 17. Salate, pepate 18 e rosolate anche questi per pochi minuti.
									

								

															

																		
																																											
											
										
																						
											
										
																						
											
										
																																										
																		Una volta rosolati 19, tenete i broccoli da parte in una ciotola. A questo punto tagliate Asiago DOP prima a fette 20 e poi a cubetti di circa 1 cm 21.
									

								

															

																		
																																											
											
										
																						
											
										
																						
											
										
																																										
																		Riprendete la ciotola con i broccoli e aggiungete la salsiccia 22, i semi di finocchio 23 e le foglioline di timo fresco 24.
									

								

															

																		
																																											
											
										
																						
											
										
																						
											
										
																																										
																		Unite anche i cubetti di Asiago DOP 25 e mescolate il tutto 26. A questo punto riprendete l’impasto e spolverizzate un canovaccio con della farina 27.
									

								

															

																		
																																											
											
										
																						
											
										
																						
											
										
																																										
																		Stendete l’impasto con il mattarello per formare un rettangolo di circa 30x40 cm 28, poi distribuite il ripieno avendo cura di appiattirlo uniformemente e di lasciare un bordo libero di 3 cm su ogni lato 29. Ripiegate i lati corti verso l’interno e iniziate ad arrotolare dal basso verso l’alto 30.
									

								

															

																		
																																											
											
										
																						
											
										
																						
											
										
																																										
																		Dopo aver formato il rotolo 31, trasferitelo su una leccarda foderata con carta forno. In una ciotolina mescolate il tuorlo con la panna 32, poi spennellate la superficie del rotolo con il composto ottenuto 33.
									

								

															

																		
																																											
											
										
																						
											
										
																						
											
										
																																										
																		In ultimo guarnite con semi di papavero e di finocchio 34 e cuocete in forno statico preriscaldato a 190° per 40 minuti 35. Una volta cotto, sfornate e servite il vostro strudel salato con Asiago DOP, broccolo e salsiccia ancora caldo 36!
									

								

							
					    