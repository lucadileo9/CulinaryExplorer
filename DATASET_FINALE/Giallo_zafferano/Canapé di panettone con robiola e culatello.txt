Difficoltà: Molto facile
Ogni anno finisce sempre così… quando arriva il momento del dolce abbiamo la pancia già piena e il panettone spesso può avanzare! Possiamo però inventare tanti modi in cui riutilizarlo, dalle più classiche preparazioni dolci tra cui spiccano i facilissimi tartufini a ricette salate, come quella che vi proponiamo oggi: canapé di panettone con robiola e culatello. Un'idea sfiziosa, originale e molto semplice da preparare che vi permetterà non solo di riciclare gli avanzi del cenone, ma anche di offrire uno stuzzicante antipasto di Natale agli amici che passeranno a trovarvi durante i giorni di festa! E se dopo aver preparato i canapé vi è rimasta ancora qualche fetta di panettone, potrete utilizzarlo per creare delle fantasiose bruschette o un gustoso sandwich!


												
						
						

														INGREDIENTI
							
													


						
							
														Ingredienti per 6 canapè
							

							
								

																	Panettone
								
								
								
																	80
									g
																

								

							
								

																	Culatello
								
								
								
																	80
									g
																

								

							
								

																	Robiola
								
								
								
																	50
									g
																

								

							
								

																	Scorza di limone
								
								
								
																	1
									
																

								

							
								

																	Timo
								
								
								
																	2
									rametti
																

								

							
								

																	Olio extravergine d'oliva
								
								
								
																	10
									g
																

								

							
								

																	Pepe nero
								
								
								
																	1
									cucchiaino
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i canapé di panettone con robiola e culatello, per prima cosa tagliate il panettone avanzato per ottenere 6 rettangoli di circa 9x5 cm 1 e tostateli in padella per 2 minuti da un lato 2 e 1 minuto dall’altro 3.
									

								

															

																		
																															
											
										
																														
																		Tenete le fette di panettone da parte e dedicatevi alla crema: mettete la robiola in una ciotola e aggiungete le foglioline di timo 4, l’olio d’oliva 5 e il pepe 6.
									

								

															

																		
																															
											
										
																														
																		Grattugiate anche la scorza di limone 7 e mescolate con una spatola per ammorbidire il composto 8, poi trasferitelo in una sac-à-poche. Ora riprendete le fette di panettone e adagiatevi sopra le fette di culatello 9.
									

								

															

																		
																															
											
										
																														
																		Spremete qualche ciuffo di crema di robiola 10 e guarnite con qualche fogliolina di timo e della scorza grattugiata di limone a piacere 11: i vostri canapé con robiola e culatello sono pronti per essere gustati 12!
									

								

							
					    