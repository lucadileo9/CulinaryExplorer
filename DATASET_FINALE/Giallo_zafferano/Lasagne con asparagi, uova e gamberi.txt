Difficoltà: Facile
Volete portare sulla tavola della festa un piatto classico molto amato ma con un gusto nuovo? Vi proponiamo le lasagne con asparagi uova e gamberi, un primo raffinato che esalta i sapori primaverili con gli asparagi di stagione e il gusto delicato dei gamberi.
Non potevano mancare le uova, simbolo pasquale per eccellenza, che rendono ancora più ricca di sapore questa preparazione.
Tra strati sottili di pasta si alternano bocconcini di gamberi, punte di asparagi croccanti e una deliziosa e cremosa besciamella realizzata con gli asparagi. Festeggiate la Pasqua con le gustose e colorate lasagne con asparagi uova e gamberi!


						
						

														INGREDIENTI
							
													


						
														
							
														Ingredienti per una teglia 20X30 cm
							

							
								

																	Lasagne Sottili all'uovo
								
								
								
																	500
									g
																

								

							
								

																	Gamberi
								
								
								
																	800
									g
																

								

							
								

																	Uova
								
								
								
																	4
									
																

								

							
								

																	Burro
								
								
								
																	30
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la crema di asparagi
							

							
								

																	Asparagi
								
								
								
																	1
									kg
																

								

							
								

																	Latte intero
								
								
								
																	750
									ml
																

								

							
								

																	Parmigiano Reggiano DOP
								
								
								da grattugiare
																	100
									g
																

								

							
								

																	Farina 00
								
								
								
																	70
									g
																

								

							
								

																	Burro
								
								
								
																	60
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le lasagne con asparagi uova e gamberi iniziate lavando gli asparagi, pareggiateli eliminando la parte bianca, poi pelateli con un pelapatate finché lo stelo non risulterà bianco, eliminando la parte verde filamentosa 1. Trasferite gli asparagi nell’apposita asparagiera colma di acqua 2. Le punte degli asparagi, la parte più delicata, dovranno rimanere fuori dall’acqua perché devono rimanere croccanti. Cuocete per circa 5 minuti, poi scolateli e tagliateli a pezzetti avendo cura di tenere da parte le punte intere 3.
									

								

															

																		
																															
											
										
																														
																		Riducete in purea i pezzetti di asparagi (escluse le punte) con un mixer ad immersione 4, tenete da parte la crema ottenuta 5. Ora procedete alla preparazione della besciamella: scaldate il latte in un pentolino e aromatizzatelo con la noce moscata 6,
									

								

															

																		
																															
											
										
																														
																		in un altro fate sciogliere il burro a pezzetti 7, unite la farina 8 e scaldate il composto per creare il roux, poi incorporate il latte 9 e mescolate con una frusta e proseguite la cottura
									

								

															

																		
																															
											
										
																														
																		fino a quando la salsa non si sarà addensata 10, mescolando di tanto in tanto. Poi spegnete il fuoco e unite la crema di asparagi alla besciamella 11 e il parmigiano reggiano grattugiato 12.
									

								

															

																		
																															
											
										
																														
																		A parte bollite 4 uova 13, per renderle sode cuocetele circa 8 minuti dal bollore dell’acqua. Poi sgusciatele 14 e tagliatele a fette 15.
									

								

															

																		
																															
											
										
																														
																		Lavate e sgusciate i gamberi 16, tagliate a metà le punte degli asparagi 17. Sciogliete il burro in padella aggiungete lo spicchio di aglio intero, poi fate saltare per 5 minuti le punte degli asparagi e i gamberi 18.
									

								

															

																		
																															
											
										
																														
																		Ora potete comporre le lasagne: irrorate con l’olio di oliva una pirofila da forno rettangolare che misuri circa 20x30 cm, spalmate uno strato di crema agli asparagi 19, adagiate un primo strato di sfoglie di pasta 20, poi proseguite con le fettine di uova sode, i gamberi e le punte degli asparagi 21. Continuate alternando gli strati fino ad esaurire gli ingredienti.
									

								

															

																		
																															
											
										
																														
																		Terminate con uno strato di crema di asparagi 22, le fettine di uova sode e le punte di asparagi 23. Cuocete le lasagne in forno statico a 200° per 25 minuti (se in forno ventilato a 180° per 15-20 minuti). A cottura ultimata, sfornate le vostre lasagne con asparagi uova e gamberi 24, lasciatele intiepidire e poi portatele in tavola!
									

								

							
					    