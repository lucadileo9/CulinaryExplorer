Difficoltà: Facile
Quando ci troviamo di fronte a delle fette di petto di pollo, ci vengono in mente sempre tante idee, ma puntualmente finiamo per cuocerle ai ferri o in padella... o almeno, finivamo! Con gli involtini di pollo e fagiolini questa storia avrà un lieto fine! Si tratta di un secondo piatto molto semplice e gustoso che in poco tempo vi permetterà di presentare in maniera invitante il petto di pollo, con un ripieno croccante. E per deliziare il palato dei vostri ospiti, abbinate il contorno di patate allo yogurt, un'idea originale e fresca perfetta da abbinare agli sfiziosissimi involtini di pollo e fagiolini! Se invece siete amanti del classico abbinamento pollo e patate, non potete perdere gli involtini gratinati con patate cotti in forno e ripieni di speck e formaggio!


						
						

														INGREDIENTI
							
							                            
                                
    								
    									
    										
    										242
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    242
    					
    					    					    					
    					    Carboidrati
    					    g
    					    23.6
    					
    					    					    					
    					      di cui zuccheri
    					    g
    					    2.7
    					
    					    					    					
    					    Proteine
    					    g
    					    25.1
    					
    					    					    					
    					    Grassi
    					    g
    					    9.7
    					
    					    					    					
    					      di cui saturi
    					    g
    					    2.93
    					
    					    					    					
    					    Fibre
    					    g
    					    3.8
    					
    					    					    					
    					    Colesterolo
    					    mg
    					    52
    					
    					    					    					
    					    Sodio
    					    mg
    					    1085
    					
    					    				
    			
                            
													


						
														
							
														Ingredienti per gli involtini
							

							
								

																	Petto di pollo
								
								
								(8 fette da 30 g)
																	240
									g
																

								

							
								

																	Fagiolini
								
								
								freschi
																	100
									g
																

								

							
								

																	Senape
								
								
								piccante
																	30
									g
																

								

							
								

																	Prosciutto crudo
								
								
								(8 fette)
																	70
									g
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	15
									g
																

								

							
														
							
						
														
							
														per l'insalata di patate allo yogurt
							

							
								

																	Patate
								
								
								
																	500
									g
																

								

							
								

																	Yogurt greco
								
								
								
																	100
									g
																

								

							
								

																	Latte intero
								
								
								
																	20
									g
																

								

							
								

																	Erba cipollina
								
								
								
																	3
									fili
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli involtini di pollo e fagiolini cominciate dalle patate che serviranno per il contorno, poiché hanno la cottura più lunga, quindi versatele in una pentola insieme ad abbondante acqua fredda 1 ponetela sul fuoco e lasciate che raggiunga il bollore, dopodiché cuocete le patate per 20-30 minuti a seconda della loro grandezza, facendo una prova con la forchetta. Le patate saranno cotte non appena non faranno più resistenza, a quel punto scolatele e lasciatele intiepidire un po’ 2 infine sbucciatele e lasciatele freddare 3. Per dimezzare i tempi di cottura, potete cuocerle in pentola a pressione.
									

								

															

																		
																															
											
										
																														
																		Una volta che le patate lessate saranno completamente raffreddate, per comodità e per un taglio ottimale potreste lasciarle 15 minuti in freezer, tagliatele a tocchetti di un paio di centimetri 4. Raccogliete i cubetti in un recipiente e versate lo yogurt greco insieme all’erba cipollina che potrete tagliare aiutandovi con le forbici 5 e mescolate 6.
									

								

															

																		
																															
											
										
																														
																		Se vi accorgete che il composto diventa troppo denso stemperate aggiungendo 1-2 cucchiai di latte 7, aggiustate di sale e di pepe, mescolate e riponete in frigorifero, coprendo con pellicola trasparente 8. Intanto spuntate i fagiolini, quindi privateli delle due estremità 9
									

								

															

																		
																															
											
										
																														
																		poi sciacquateli sotto acqua corrente 10 e sbollentateli in abbondante acqua bollente per 10-15 minuti 11, giusto il tempo di renderli un po' più morbidi. Quindi scolate i fagiolini 12 e lasciateli raffreddare un po’ versando anche un po’ di acqua fredda per bloccare la cottura in questo modo resteranno di un bel colorito verde.
									

								

															

																		
																															
											
										
																														
																		Infine sistemate i fagiolini in un recipiente e aggiustate di sale 13. Su un tagliere disponete le fettine di petto di pollo e salatele solo in superficie 14 poi spalmate un po’ di senape aiutandovi con un cucchiaino per distribuirla 15.
									

								

															

																		
																															
											
										
																														
																		Appena più in alto del centro sistemate una manciata di fagiolini 16. Partendo dalla parte più alta arrotolate la fettina di pollo con in mezzo i fagiolini in modo da arrotolare la carne su se stessa 17 e ottenere così un involtino 18; ripetete l'operazione per tutte le altre fettine.
									

								

															

																		
																															
											
										
																														
																		Inserite due stuzzicadenti per ogni involtino, in questo modo sarete sicuri che non si apra durante la cottura 19. Versate dell’olio extravergine d’oliva in una padella e quando sarà ben caldo adagiate gli involtini 20 rigirandoli dopo pochi minuti di cottura a fiamma viva 21 e continuate  in modo da sigillare per bene la carne.
									

								

															

																		
																															
											
										
																														
																		Lasciateli intiepidire qualche istante e non buttate l’olio di cottura che servirà successivamente 22. Togliete gli spiedini di legno da ogni involtino 23 e salate la superficie che non era stata salata in precedenza 24.
									

								

															

																		
																															
											
										
																														
																		Su un tagliere sistemate le fette di prosciutto crudo e partendo dal basso arrotolate la fettina tutto intorno all’involtino 25 in modo che il prosciutto ricopra completamente il rotolino 26 e fate così per tutti. In una pirofila versate il fondo di cottura degli involtini 27
									

								

															

																		
																															
											
										
																														
																		e adagiate questi ultimi nella stessa 28, lasciandoli cuocere a in forno statico preriscaldato a 180° per 15 minuti 29. Non appena gli involtini di pollo e fagiolini saranno cotti potrete servirli accompagnandoli con la vostra insalata di patate allo yogurt 30!
									

								

							
					    