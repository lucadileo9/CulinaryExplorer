Difficoltà: Facile
Preparare torte e dolcetti senza uova può essere una scelta obbligata da un’esigenza alimentare ma a volte può dipendere semplicemente da una dispensa un po’ sprovvista che stuzzica idee furbe ma golose. Un soffice plumcake, una semplice torta, un appetitoso salame di cioccolato, una vellutata crema al mascarpone, tutto rigorosamente senza uova! A questo ricettario alternativo aggiungiamo anche i biscottini al cacao senza uova, friabili frollini dal gusto dolce amaro al quale abbiamo aggiunto un’accattivante nota salata. Un mix di sapori che stuzzicheranno i vostri palati!


						
						

														INGREDIENTI
							
													


						
														
							
														Ingredienti per 35 biscottini
							

							
								

																	Farina 00
								
								
								
																	260
									g
																

								

							
								

																	Cacao amaro in polvere
								
								
								
																	30
									g
																

								

							
								

																	Burro
								
								
								(a temperatura ambiente)
																	250
									g
																

								

							
								

																	Zucchero muscovado
								
								
								
																	100
									g
																

								

							
								

																	Estratto di vaniglia
								
								
								
																	2
									g
																

								

							
								

																	Latte intero
								
								
								a temperatura ambiente
																	30
									g
																

								

							
								

																	Fiocchi di sale
								
								
								
																	2
									g
																

								

							
														
							
						
														
							
														per guarnire
							

							
								

																	Gocce di cioccolato fondente
								
								
								
																	20
									g
																

								

							
								

																	Fiocchi di sale
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i biscottini al cacao senza uova versate in una planetaria munita di frusta il burro a temperatura ambiente e lo zucchero muscovado 1. Azionate la macchina 2 e lavorate il tutto fino ad ottenere un composto omogeneo 3.
									

								

															

																		
																															
											
										
																														
																		Incorporate la farina 4, il cacao 5 e i fiocchi di sale.
									

								

															

																		
																															
											
										
																														
																		Aromatizzate con l’estratto di vaniglia 7 e mescolate ancora con le fruste. Mentre la planetaria è accesa versate a filo il latte 8 e proseguite finché non sarà assorbito 9
									

								

															

																		
																															
											
										
																														
																		Prelevate circa 16/18 grammi d’impasto, fatene delle palline con le mani 10, lavorandole velocemente per non scaldare troppo l'impasto, e adagiatele su di una leccarda rivestita con carta forno 11, otterrete circa 35 biscottini. In una ciotolina mischiate le gocce di cioccolato ai fiocchi di sale 12.
									

								

															

																		
																															
											
										
																														
																		Decorate la superficie dei biscottini con il cioccolato e il fior di sale 13.Cuocete in forno statico preriscaldato a 180 gradi per circa 18 minuti. A cottura ultimata sfornate i biscottini al cacao senza uova 14 e lasciateli intiepidire prima di gustarli 15.
									

								

							
					    