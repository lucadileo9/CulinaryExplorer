Difficoltà: Facile
Sono oramai giorni che la tavola delle feste è imbandita. La fatidica diatriba tra lasagne, cannelloni e gnocchi si è risolta accontando un po' tutti anche se scegliere tra besciamella o ragù non sarà stato facile! E per Capodanno? Magari sono avanzati qua e là degli ingredienti tipici del periodo con i quali poter preparare un buonissimo primo piatto vegetariano, che non ha nulla da invidiare ai suoi cugini di carne e pesce! Abbiamo pensato alle tagliatelle al ragù di funghi e frutta secca, incredibilmente buone e succulente. Un omaggio agli avanzi del Natale combinati in maniera sfiziosa per un piatto che è la perfetta sintesi dell'inverno: golosa frutta secca unita ad un mix di funghi per una pietanza sostanziosa e appetitosa.

Prepara le tagliatelle con la nostra ricetta, per un risultato super!


						
						

														INGREDIENTI
							
													


						
														
							
							

							
								

																	Tagliatelle all'uovo
								
								
								
																	250
									g
																

								

							
								

																	Funghi porcini
								
								
								secchi
																	20
									g
																

								

							
								

																	Passata di pomodoro
								
								
								
																	250
									g
																

								

							
								

																	Gherigli di noci
								
								
								
																	40
									g
																

								

							
								

																	Noci pecan
								
								
								
																	40
									g
																

								

							
								

																	Mandorle
								
								
								
																	40
									g
																

								

							
								

																	Nocciole
								
								
								
																	40
									g
																

								

							
								

																	Sedano
								
								
								mezza costa
																	
									
																

								

							
								

																	Carote
								
								
								
																	½
									
																

								

							
								

																	Cipolle rosse
								
								
								
																	½
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Rosmarino
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per guarnire
							

							
								

																	Funghi chiodini
								
								
								
																	100
									g
																

								

							
								

																	Aglio
								
								
								spicchio
																	1
									
																

								

							
								

																	Rosmarino
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le tagliatelle al ragù di funghi e frutta secca cominciate mettendo in ammollo i porcini. Versateli in una ciotola piena d'acqua fresca 1. Nel frattempo pulite i chiodini: eliminate la parte terrosa 2 e poi sciacquateli. Infine sbollentateli per circa 15 minuti 3.
									

								

															

																		
																															
											
										
																														
																		Nel frattempo mondate e tritate finemente al coltello cipolla, sedano e carota 4. In una padella scaldate un bel giro d'olio e poi tuffate il trito. Lasciatelo appassire a fuoco dolce per una decina di minuti 5. Intanto scolate i porcini e tritateli grossolanamente 6.
									

								

															

																		
																															
											
										
																														
																		A questo punto il soffritto dovrebbe essere ammorbidito, aggiungete i porcini e aggiustate di sale 7, dopodiché unite la passata 8, sciacquate la brocchetta aggiungendo così un goccio d'acqua al sugo, e coprite lasciando cuocere per 15 minuti con il coperchio 9.
									

								

															

																		
																															
											
										
																														
																		Nel frattempo mettete sul fuoco una pentola in cui cuocere la pasta 11 e intanto preparare il resto: tritate la frutta secca 11. In una padella versate un po' d'olio e aromatizzate con aglio e rosmarino 12, 
									

								

															

																		
																															
											
										
																														
																		dopodiché scolate i funghi chiodini che a questo punto dovrebbero essere cotti 13. Insaporite velocemente e rimuovete aglio e rosmarino 14. Anche il sugo a questo punto dovrebbe essere pronto, aggiungete 3/4 del mix di frutta secca 15
									

								

															

																		
																															
											
										
																														
																		e al bisogno allungate con un goccio d'acqua di cottura della pasta 16. Quindi scolate le tagliatelle e mescolate 17. Impiattate versando la pasta nei piatti e guarnendo con i chiodini 18.
									

								

															

																		
																															
											
										
																														
																		Aggiungete il mix di frutta secca 19, qualche aghetto di rosmarino 20 e le vostre tagliatelle al ragù di funghi e frutta secca sono pronte, buon appetito 21.
									

								

							
					    