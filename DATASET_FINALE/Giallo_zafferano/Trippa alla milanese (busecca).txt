Difficoltà: Media
Nella tradizione gastronomica lombarda e in particolare in quella milanese, sono spesso presenti preparazioni storiche dalle umili origini contadine, come la cassoeula e la trippa alla Milanese, che viene anche chiamata "busecca".
Sembra che in passato i milanesi ne fossero dei grandi consumatori, tanto che venivano chiamati scherzosamente “busecconi”.

La busecca era un piatto che accompagnava la vita dei contadini nelle occasioni importanti; veniva principalmente consumata la notte di Natale, quando i contadini si riunivano nelle stalle dopo la messa di mezzanotte ma, veniva preparata anche in occasione delle fiere e dei mercati del bestiame.
Esistono molte varianti in merito alla preparazione della trippa alla milanese, dovuta al fatto che ogni famiglia, paese e città aveva una sua tradizione, noi vi proponiamo quella che è giunta ai giorni nostri, forse con leggere correzioni, ma sicuramente di semplice preparazione con ingredienti di facile reperibilità.


												
						
						

														INGREDIENTI
							
							                            
                                
    								
    									
    										
    										433
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    433
    					
    					    					    					
    					    Carboidrati
    					    g
    					    13.2
    					
    					    					    					
    					      di cui zuccheri
    					    g
    					    4.1
    					
    					    					    					
    					    Proteine
    					    g
    					    39.6
    					
    					    					    					
    					    Grassi
    					    g
    					    24.6
    					
    					    					    					
    					      di cui saturi
    					    g
    					    10.66
    					
    					    					    					
    					    Fibre
    					    g
    					    6.6
    					
    					    					    					
    					    Colesterolo
    					    mg
    					    212
    					
    					    					    					
    					    Sodio
    					    mg
    					    521
    					
    					    				
    			
                            
													


						
							
							

							
								

																	Carote
								
								
								
																	1
									
																

								

							
								

																	Cipolle
								
								
								
																	1
									
																

								

							
								

																	Sedano
								
								
								
																	1
									costa
																

								

							
								

																	Passata di pomodoro
								
								
								
																	4
									cucchiai
																

								

							
								

																	Acqua
								
								
								
																	
									q.b.
																

								

							
								

																	Chiodi di garofano
								
								
								
																	3
									
																

								

							
								

																	Ginepro
								
								
								
																	3
									bacche
																

								

							
								

																	Pancetta (tesa)
								
								
								
																	100
									g
																

								

							
								

																	Burro
								
								
								
																	30
									g
																

								

							
								

																	Salvia
								
								
								
																	4
									foglie
																

								

							
								

																	Pepe nero
								
								
								
																	
									q.b.
																

								

							
								

																	Trippa
								
								
								lavata e precotta
																	700
									g
																

								

							
								

																	Fagioli bianchi precotti
								
								
								di spagna
																	200
									g
																

								

							
								

																	Grana Padano DOP
								
								
								(da grattugiare)
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Tritate finemente la cipolla, la carota, e il sedano e teneteli da parte. Fate soffriggere la pancetta con il burro 1 e poi aggiungete il soffritto di verdure 2, le foglie di salvia 3, le bacce di ginepro e i chiodi di garofano.
									

								

															

																		
																															
											
										
																														
																		Quando il soffritto sarà pronto aggiungete la trippa tagliata a pezzettini non molto grossi 4, fatela asciugare e poi unite qualche cucchiaio di passata di pomodoro 5, pepate e aggiungete un po’ di acqua calda per consentire la cottura prolungata. Fate cuocere per almeno un’ora a fuoco moderato, sempre controllando che non si asciughi troppo, dopodiché aggiungete i fagioli bianchi di Spagna precotti (o fagioli Borlotti), scolati 6 e rimescolate per un quarto d’ora, e comunque fino a quando la busecca avrà raggiunto una consistenza densa.Servite la trippa alla milanese in ciotole di cotto, accompagnandola con crostini di pane e un ampia spolverata di formaggio grattugiato.
									

								

							
					    