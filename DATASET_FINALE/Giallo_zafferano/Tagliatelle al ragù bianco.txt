Difficoltà: Facile
Quali straordinari sapori e profumi si sprigionano da un buon piatto di tagliatelle al ragù! Questa volta, però, abbiamo voluto rivisitare questo grande classico, immancabile in ogni pranzo della domenica, proponendovi le tagliatelle al ragù bianco, una versione senza pomodoro altrettanto gustosa e arricchita con della pancetta a dadini per un sapore unico che si sposa alla perfezione con la pasta all’uovo. Ruvide e porose, le tagliatelle all’uovo trattengono l’appetitoso sugo di carne e verdure regalandoci emozioni di ritrovati ricordi d’infanzia. La scelta di ingredienti semplici e genuini, il profumo delle erbe aromatiche e una lenta cottura a fuoco dolce rendono questo condimento davvero irresistibile e adatto anche per la preparazione di lasagne, cannelloni o crepes salate! Le tagliatelle al ragù bianco sono una saporita alternativa al ragù alla bolognese o alla classica genovese, ma se cercate un nuovo ed originale abbinamento, provate anche le freschissime tagliatelle con bottarga, vongole e limone!


												
						
						

														INGREDIENTI
							
							                            
                                
    								
    									
    										
    										826
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    826
    					
    					    					    					
    					    Carboidrati
    					    g
    					    53
    					
    					    					    					
    					      di cui zuccheri
    					    g
    					    5.1
    					
    					    					    					
    					    Proteine
    					    g
    					    27.7
    					
    					    					    					
    					    Grassi
    					    g
    					    54.8
    					
    					    					    					
    					      di cui saturi
    					    g
    					    16.47
    					
    					    					    					
    					    Fibre
    					    g
    					    3.4
    					
    					    					    					
    					    Colesterolo
    					    mg
    					    146
    					
    					    					    					
    					    Sodio
    					    mg
    					    694
    					
    					    				
    			
                            
													


						
							
							

							
								

																	Tagliatelle all'uovo
								
								
								
																	250
									g
																

								

							
								

																	Manzo
								
								
								tritato
																	250
									g
																

								

							
								

																	Salsiccia
								
								
								fresca
																	150
									g
																

								

							
								

																	Pancetta
								
								
								 
																	100
									g
																

								

							
								

																	Sedano
								
								
								
																	60
									g
																

								

							
								

																	Carote
								
								
								
																	60
									g
																

								

							
								

																	Cipolle dorate
								
								
								
																	60
									g
																

								

							
								

																	Aglio
								
								
								
																	1
									spicchio
																

								

							
								

																	Vino bianco
								
								
								
																	60
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Rosmarino
								
								
								
																	1
									rametto
																

								

							
								

																	Salvia
								
								
								
																	3
									foglie
																

								

							
								

																	Alloro
								
								
								
																	2
									foglie
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Acqua
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le tagliatelle al ragù bianco iniziate dal soffritto. In un tegame scaldate l’olio con uno spicchio d’aglio e lasciatelo imbiondire 1. Aggiungete il sedano 2 e la carota tritati finemente 3.
									

								

															

																		
																															
											
										
																														
																		Unite anche la cipolla tritata 4 e mescolate con una spatola 5. Lasciate cuocere qualche minuto a fuoco basso; nel frattempo sfogliate il rosmarino 6
									

								

															

																		
																															
											
										
																														
																		e tritatelo al coltello 7, poi aggiungetelo al soffritto 8. Lavate e asgiugate la salvia, sfogliatela 9
									

								

															

																		
																															
											
										
																														
																		e tritatela finemente 10; aggiungetela al resto del soffritto 11 e infine insaporite con due foglie di alloro intere 12.
									

								

															

																		
																															
											
										
																														
																		Tagliate la pancetta a cubetti 13 e rosolatela insieme alle verdure 14, mescolando con una spatola 15.
									

								

															

																		
																															
											
										
																														
																		Occupatevi ora della salsiccia: incidete, nel senso della lunghezza, il budello esterno con un coltellino 16 ed eliminatelo con le dita 17; sbriciolate la salsiccia 18.
									

								

															

																		
																															
											
										
																														
																		Unitela al sugo 19 insieme alla carne trita 20 e cuocete a fuoco vivace, mescolando con una spatola 21 per spezzettarle ulteriormenete. Cuocete il tutto per qualche minuto.
									

								

															

																		
																															
											
										
																														
																		Rimuovete lo spicchio d’aglio 22 e le foglie di alloro 23 e sfumate con il vino bianco 24.
									

								

															

																		
																															
											
										
																														
																		Quando il vino sarà evaporato, proseguite la cottura unendo un mestolo di acqua calda 25, aggiustate di sale e pepe e cuocete a fuoco dolce per circa un’ora 26 aggiungendo, se occorre altra acqua. Trascorso il tempo necessario, spegnete il fuoco. Quando manca una mezzoretta al termine della cottura, mettete sul fuoco un tegame con abbondante acqua da portare a bollore: quando bolle salate a piacere e lessate le tagliatelle, lasciandole al dente 27.
									

								

															

																		
																															
											
										
																														
																		Scolate la pasta al dente e trasferitela direttamente nel tegame del ragù oramai pronto 28. Mescolate bene la pasta e legate il condimento aggiungendo eventualmente un po' di acqua di cottura della pasta tenuta da parte 29. Servite subito le vostre tagliatelle al ragù bianco ancora fumanti 30.
									

								

							
					    