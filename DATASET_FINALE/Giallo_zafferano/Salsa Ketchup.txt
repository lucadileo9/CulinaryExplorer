Difficoltà: Molto facile
Il ketchup è una delle salse più conosciute al mondo, insieme a senape e maionese sono l'accompagnamento perfetto per patatine, hamburger o hot dog! Molti di voi penseranno che questa salsa sia tipicamente americana, ma in realtà vanta origini orientali: il termine "ketchup" infatti deriva dal malese "kecap", che si pronuncia esattamente alla stessa maniera e sta ad indicare una salsa fermentata, anticamente realizzata a base di soia e acciughe. Intorno al 1600 questa salsa sbarcò in Europa e fu soggetta alle infinite personalizzazioni dei vari chef, ma solo nel 1812, grazie a James Mease si trasformò nel tomato ketchup per poi essere venduta dai contadini locali che si occupavano della produzione di pomodori. Solo 60 anni dopo infatti iniziò ad essere commercializzata da una delle maggiori aziende, tutt'ora nel mercato, e con il passare degli anni divenne la salsa agrodolce e speziata che conosciamo noi oggi! E se vi siete sempre chiesti come realizzare la salsa ketchup fatta in casa, seguendo i nostri step non ci saranno più segreti! 


												
						
						

														INGREDIENTI
							
							                            
                                
    								
    									
    										
    										128
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    128
    					
    					    					    					
    					    Carboidrati
    					    g
    					    12.4
    					
    					    					    					
    					      di cui zuccheri
    					    g
    					    11.1
    					
    					    					    					
    					    Proteine
    					    g
    					    1.1
    					
    					    					    					
    					    Grassi
    					    g
    					    8.2
    					
    					    					    					
    					      di cui saturi
    					    g
    					    1.27
    					
    					    					    					
    					    Fibre
    					    g
    					    1
    					
    					    					    					    					
    					    Sodio
    					    mg
    					    191
    					
    					    				
    			
                            
													


						
							
														Ingredienti per 400 g di ketchup
							

							
								

																	Passata di pomodoro
								
								
								
																	350
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Cipolle dorate
								
								
								
																	115
									g
																

								

							
								

																	Paprika piccante
								
								
								
																	2
									g
																

								

							
								

																	Zucchero
								
								
								
																	50
									g
																

								

							
								

																	Aceto di vino rosso
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Zenzero in polvere
								
								
								
																	2
									g
																

								

							
								

																	Chiodi di garofano
								
								
								
																	0,5
									g
																

								

							
								

																	Farina 00
								
								
								
																	10
									g
																

								

							
								

																	Noce moscata
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la salsa ketchup mondate le cipolle e affettatele finemente 1. Versate l'olio in un tegame, unite le cipolle e lasciatele appassire per 4-5 minuti mescolando di tanto in tanto 2. A questo punto aggiungete anche la passata di pomodoro 3
									

								

															

																		
																															
											
										
																														
																		lo zenzero in polvere 4, la paprika 5 e i chiodi di garofano tritati finemente 6.
									

								

															

																		
																															
											
										
																														
																		Poi aggiungete la farina 7, l'aceto di vino rosso 8, lo zucchero 9 e il sale.
									

								

															

																		
																															
											
										
																														
																		In ultimo aromatizzate con la noce moscata appena grattata 10 e mescolate il tutto 11. Lasciate cuocere per 1 ora e venti minuti 12 a fuoco basso e mescolando di tanto in tanto, per evitare che il composto si attacchi al fondo.
									

								

															

																		
																															
											
										
																														
																		A questo punto frullate il composto 13, in modo da ottenere una consistenza liscia ed omogenea 14. La vostra salsa ketchup è pronta da gustare!
									

								

							
					    