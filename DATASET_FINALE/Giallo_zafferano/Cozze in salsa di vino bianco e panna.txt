Difficoltà: Media
Di ricette per cucinare le cozze ne esistono davvero molte perché questo mollusco ha un gusto così delicato da risultare estremamente versatile. Alcune delle ricette che lo vedono protagonista sono molto semplici e soprattutto veloci da preparare come l’impepata di cozze ma esistono anche ricette più elaborate e ricche, come quella che vi proponiamo oggi: cozze in salsa di vino bianco e panna. Questa ricetta è stata una vera scoperta che ci ha deliziato con un nuovo modo di assaporare questo mollusco così amato. Il soffritto di cipolla e aglio fatto con il burro unito al sapore aromatico del vino bianco e del succo acidulato del limone viene reso cremoso dalla panna: creerete un intingolo sfizioso e saporito che lascerà estasiati i vostri invitati! Abbiamo tuffato le cozze in questo condimento perché si insaporissero assorbendone tutto il gusto, per un risultato denso e vellutato. Noi scommettiamo che oltre a mangiare le cozze qualcuno farà pure la scarpetta!


												
						
						

														INGREDIENTI
							
							                            
                                
    								
    									
    										
    										452
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    452
    					
    					    					    					
    					    Carboidrati
    					    g
    					    17.2
    					
    					    					    					
    					      di cui zuccheri
    					    g
    					    6.4
    					
    					    					    					
    					    Proteine
    					    g
    					    22.5
    					
    					    					    					
    					    Grassi
    					    g
    					    25.5
    					
    					    					    					
    					      di cui saturi
    					    g
    					    13.01
    					
    					    					    					
    					    Fibre
    					    g
    					    3
    					
    					    					    					
    					    Colesterolo
    					    mg
    					    264
    					
    					    					    					
    					    Sodio
    					    mg
    					    504
    					
    					    				
    			
                            
													


						
							
							

							
								

																	Cozze
								
								
								
																	2
									kg
																

								

							
								

																	Burro
								
								
								
																	50
									g
																

								

							
								

																	Cipolle
								
								
								
																	80
									g
																

								

							
								

																	Aglio
								
								
								
																	10
									g
																

								

							
								

																	Vino bianco
								
								
								
																	400
									ml
																

								

							
								

																	Limoni
								
								
								
																	1
									
																

								

							
								

																	Salvia
								
								
								
																	
									q.b.
																

								

							
								

																	Rosmarino
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Farina 00
								
								
								
																	30
									g
																

								

							
								

																	Prezzemolo
								
								
								
																	5
									g
																

								

							
								

																	Panna fresca liquida
								
								
								
																	200
									ml
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le cozze in salsa di vino bianco e panna iniziate dalle erbe aromatiche: sciacquatele bene ed asciugatele. Poi staccate le foglioline di timo e rosmarino dai rametti 1 e tritatele finemente, insieme alla salvia 2. Tritate finemente anche il prezzemolo tenendo anch’esso da parte 3.
									

								

															

																		
																															
											
										
																														
																		Ora mondate e tritate finemente anche la cipolla 4. Passate al limone non trattato: grattugiatene la buccia e raccoglietela in una ciotolina 5. Spremetelo e ottenetene il succo 6: tenete succo e scorze da parte.
									

								

															

																		
																															
											
										
																														
																		A questo punto dedicatevi alla pulizia delle cozze (per un maggiore dettaglio consultate la nostra scuola di cucina: Come pulire le cozze). Sciacquate bene i molluschi sotto abbondante acqua corrente fresca 7 e togliete la barbetta che vedrete fuoriuscire dalle valve della cozza 8. Con l’aiuto di un coltellino eliminate incrostazioni e cirripedi sul guscio e per una maggiore pulizia passate una paglietta di acciaio sul guscio in modo tale da eliminare le rimanenti impurità 9.
									

								

															

																		
																															
											
										
																														
																		Ora prendete un tegame dai bordi alti e dal fondo antiaderente e fate sciogliere a fuoco molto basso 40 g di burro 10. Quando sarà sciolto aggiungete l’aglio 11 e la cipolla 12.
									

								

															

																		
																															
											
										
																														
																		Quando l’aglio sarà dorato toglietelo 13. Sfumate con il vino bianco 14 ed aggiungete il succo di limone 15.
									

								

															

																		
																															
											
										
																														
																		Aromatizzate con le scorze del limone 16. Aggiungete il trito di salvia, rosmarino e timo 17 mescolando bene gli ingredienti. Infine unite le cozze 18.
									

								

															

																		
																															
											
										
																														
																		Coprite con coperchio 19 e lasciate cuocere così a fuoco basso per 3-4 minuti. Quando le cozze si saranno aperte aiutandovi con una schiumarola trasferitele in una ciotola 20 ed apritene alcune 21 eliminandone i gusci.
									

								

															

																		
																															
											
										
																														
																		Fate restringere il liquido di cottura 22 e versate i restanti 10 g di burro 23 che farete sciogliere. Trasferite un mestolo del liquido di cottura in una ciotola capiente in cui verserete la farina a pioggia continuando a frustare con le fruste a mano per creare un composto omogeneo e privo di grumi 24.
									

								

															

																		
																															
											
										
																														
																		Trasferitelo nuovamente nel tegame mentre continuate ad amalgamare gli ingredienti per evitare la formazione di grumi 25: lasciate addensare a fuoco molto basso per 2-3 minuti. Dopodiché unite la panna 26, sempre continuando a frustare. Infine versate nuovamente le cozze nel tegame 27.
									

								

															

																		
																															
											
										
																														
																		Mescolatele bene al liquido di cottura 28 e lasciate che si insaporiscano scaldando a fuoco basso per 3-4 minuti. Aromatizzate con il prezzemolo tritato 29, amalgamandolo per bene agli altri ingredienti e spegnete il fuoco. Infine aggiustate di sale e pepe. Impiattate ora le cozze in salsa di vino bianco e panna e gustatele ancora calde 30!
									

								

							
					    