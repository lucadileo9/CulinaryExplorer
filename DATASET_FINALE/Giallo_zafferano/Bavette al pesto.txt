Difficoltà: Facile
Avete voglia di un piatto fresco e profumato perfetto per il vostro menù? Allora le bavette al pesto sono una ricetta classica, quella che stavate cercando! Il pesto, caposaldo della cucina ligure, è una salsa molto versatile e sempre molto apprezzata sulla tavola, che può essere utilizzata per realizzare ottimi primi, come le lasagne, e impreziosire piatti di pasta con il suo gusto ricco e inconfondibile. Il pesto sprigiona tutta la bontà e la freschezza racchiusa nelle foglie di basilico, creando un condimento cremoso che esalta i buoni sapori e i colori della cucina mediterranea!


						
						

														INGREDIENTI
							
							                            
                                
    								
    									
    										
    										648
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    648
    					
    					    					    					
    					    Carboidrati
    					    g
    					    67
    					
    					    					    					
    					      di cui zuccheri
    					    g
    					    3
    					
    					    					    					
    					    Proteine
    					    g
    					    18.2
    					
    					    					    					
    					    Grassi
    					    g
    					    34.1
    					
    					    					    					
    					      di cui saturi
    					    g
    					    8.48
    					
    					    					    					
    					    Fibre
    					    g
    					    2.8
    					
    					    					    					
    					    Colesterolo
    					    mg
    					    24
    					
    					    					    					
    					    Sodio
    					    mg
    					    538
    					
    					    				
    			
                            
													


						
														
							
							

							
								

																	Linguine
								
								
								
																	320
									g
																

								

							
								

																	Aglio
								
								
								
																	½
									spicchio
																

								

							
								

																	Sale grosso
								
								
								
																	1
									pizzico
																

								

							
								

																	Olio extravergine d'oliva
								
								
								
																	100
									g
																

								

							
								

																	Basilico
								
								
								
																	50
									g
																

								

							
								

																	Pecorino
								
								
								(da grattugiare)
																	30
									g
																

								

							
								

																	Pinoli
								
								
								
																	15
									g
																

								

							
								

																	Parmigiano Reggiano DOP
								
								
								(da grattugiare)
																	70
									g
																

								

							
														
							
						
														
							
														per decorare
							

							
								

																	Basilico
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le bavette al pesto, incominciate con il pesto alla genovese; per preparare il pesto, ricordatevi che, una volta sfogliate 1, le foglie di basilico non vanno lavate sotto il getto d'acqua, ma pulite con un panno morbido oppure possono essere messe in una ciotola d’acqua fredda e sciacquate delicatamente 2. Ponete quindi l’aglio sbucciato nel mortaio insieme a qualche grano di sale grosso. Cominciate a pestare e, quando l’aglio sarà ridotto in crema 3,
									

								

															

																		
																															
											
										
																														
																		aggiungete le foglie di basilico insieme ad un pizzico di sale grosso 4. Schiacciate, quindi, il basilico contro le pareti del mortaio, ruotando il pestello da sinistra verso destra e contemporaneamente ruotate il mortaio in senso contrario (da destra verso sinistra) 5 e continuate così fino a quando dalle foglie di basilico non uscirà un liquido verde brillante 6.
									

								

															

																		
																															
											
										
																														
																		A questo punto unite i pinoli 7 e ricominciate a pestare per ridurre in crema. Aggiungete i formaggi un po' alla volta 8 che andranno a rendere ancora più cremosa la salsa e per ultimo unite l'olio di oliva extravergine 9 che andrà versato a filo, mescolando continuamente con il pestello.
									

								

															

																		
																															
											
										
																														
																		Amalgamate bene gli ingredienti fino ad ottenere una salsa omogenea 10. Mettete sul fuoco una pentola con abbondante acqua salata e, quando l'acqua avrà sfiorato il bollore, fate cuocere la pasta 11. Ora mettete il pesto in una padella ampia (a fuoco spento) e stemperatelo con un po' di acqua di cottura della pasta 12.
									

								

															

																		
																															
											
										
																														
																		Mescolate con una spatola (13-14) e, non appena la pasta sarà pronta, aggiungetela direttamente al pesto 15;
									

								

															

																		
																															
											
										
																														
																		amalgamate il tutto per insaporire (16-17), infine servite le vostre bavette al pesto, guarnendo con qualche foglia di basilico 18.
									

								

							
					    