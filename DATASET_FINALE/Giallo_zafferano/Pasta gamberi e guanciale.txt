Difficoltà: Facile
Pasta con i gamberi o amatriciana? Due primi piatti apparentemente molto diversi che abbiamo fuso in un’unica irresistibile ricetta, la pasta gamberi e guanciale! Un accostamento terra e mare che vi sorprenderà per il suo gusto equilibrato: la sapidità del guanciale, infatti, non sovrasta la dolcezza dei gamberi, al contrario, la fa risaltare rendendo il condimento ricco e succulento. Come formato di pasta non potevamo che scegliere i paccheri, perfetti per raccogliere il sugo saporito a base di pomodoro, mentre il tocco finale della burrata aggiunge una nota fresca e cremosa… siete pronti a osare nuovi sfiziosi abbinamenti? Con la pasta gamberi e guanciale la bontà si eleva alla massima potenza!


												
						
						

														INGREDIENTI
							
							                            
                                
    								
    									
    										
    										1000
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1000
    					
    					    					    					
    					    Carboidrati
    					    g
    					    77.2
    					
    					    					    					
    					      di cui zuccheri
    					    g
    					    13.1
    					
    					    					    					
    					    Proteine
    					    g
    					    35.9
    					
    					    					    					
    					    Grassi
    					    g
    					    60.9
    					
    					    					    					
    					      di cui saturi
    					    g
    					    27.03.00
    					
    					    					    					
    					    Fibre
    					    g
    					    4.4
    					
    					    					    					
    					    Colesterolo
    					    mg
    					    193
    					
    					    					    					
    					    Sodio
    					    mg
    					    788
    					
    					    				
    			
                            
													


						
							
							

							
								

																	Paccheri
								
								
								
																	320
									g
																

								

							
								

																	Gamberi
								
								
								
																	12
									
																

								

							
								

																	Guanciale
								
								
								
																	120
									g
																

								

							
								

																	Burrata
								
								
								
																	500
									g
																

								

							
								

																	Pomodori pelati
								
								
								
																	850
									g
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta gamberi e guanciale per prima cosa tagliate il guanciale a striscioline sottili 1, poi passate alla pulizia dei gamberi: rimuovete la testa e il carapace 2, poi incidete il dorso con la punta di un coltellino 3 ed estraete delicatamente il filo nero.
									

								

															

																		
																															
											
										
																														
																		Mettete sul fuoco una pentola con l’acqua per cuocere la pasta, da salare a bollore. Scaldate una padella capiente e rosolate il guanciale per pochi minuti a fuoco medio. Quando il guanciale risulterà dorato e croccante 4 toglietelo dalla padella e tenetelo da parte. Nella stessa padella aggiungete i gamberi e rosolateli brevemente solo da un lato, sempre a fuoco medio 5. Quando i gamberi cominceranno ad arricciarsi e a dorarsi alla base 6 toglieteli dalla padella e teneteli da parte.
									

								

															

																		
																															
											
										
																														
																		Sempre nella stessa padella aggiungete lo spicchio di aglio con un rametto di basilico 7 e lasciate insaporire per un paio di minuti. Rimuovete l’aglio e il basilico dalla padella, versate i pelati 8 e regolate di sale 9.
									

								

															

																		
																															
											
										
																														
																		Cuocete a fuoco dolce per 30 minuti, grattando il fondo della padella con un mestolo di legno in modo che il sapore del fondo di cottura si amalgami a quello del sugo 10. A fine cottura unite i gamberi e il guanciale e spegnete il fuoco 11. Intanto l’acqua sarà arrivata a bollore, quindi versate i paccheri e cuoceteli per 3 minuti in meno rispetto al tempo indicato sulla confezione 12.
									

								

															

																		
																															
											
										
																														
																		Nel frattempo condite la burrata con olio 13, sale e pepe 14. Trascorso il tempo di cottura, scolate i paccheri nella padella col sugo 15.
									

								

															

																		
																															
											
										
																														
																		Accendete nuovamente il fuoco e saltate la pasta con il condimento per i 3 minuti rimanenti, poi spegnete e condite con un filo d’olio 16 e una macinata di pepe. In ultimo completate il piatto spezzettando la burrata direttamente nel piatto 17. La vostra pasta gamberi e guanciale è pronta per essere servita 18!
									

								

							
					    