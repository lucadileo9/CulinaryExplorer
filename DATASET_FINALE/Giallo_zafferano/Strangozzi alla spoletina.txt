Difficoltà: Facile
Gli strangozzi alla Spoletina sono un tipico primo piatto umbro, di  umili origini, da realizzarsi con ingredienti semplici e genuini.
Gli strangozzi (chiamati anche stringozzi o strozzapreti) sono  delle fettuccine fatte in casa, realizzate con un impasto senza uova, a base di farina di semola, farina 00, olio e acqua.
Gli strangozzi alla spoletina sono davvero semplici da preparare: basteranno pochi accorgimenti per ottenere un'ottima pasta fresca fatta in casa, condita con un semplice sugo di pomodoro e un'abbontande spolverata di prezzemolo tritato fresco.


						
						

														INGREDIENTI
							
							                            
                                
    								
    									
    										
    										340
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    340
    					
    					    					    					
    					    Carboidrati
    					    g
    					    51.9
    					
    					    					    					
    					      di cui zuccheri
    					    g
    					    5.7
    					
    					    					    					
    					    Proteine
    					    g
    					    8.8
    					
    					    					    					
    					    Grassi
    					    g
    					    10.9
    					
    					    					    					
    					      di cui saturi
    					    g
    					    1.6
    					
    					    					    					
    					    Fibre
    					    g
    					    3.7
    					
    					    					    					    					
    					    Sodio
    					    mg
    					    21
    					
    					    				
    			
                            
													


						
														
							
														Ingredienti per 500 gr di pasta
							

							
								

																	Farina 00
								
								
								
																	125
									g
																

								

							
								

																	Semola di grano duro rimacinata
								
								
								
																	125
									g
																

								

							
								

																	Acqua
								
								
								fredda
																	130
									g
																

								

							
								

																	Olio extravergine d'oliva
								
								
								
																	1
									cucchiaio
																

								

							
														
							
						
														
							
														per il sugo
							

							
								

																	Pomodori pelati
								
								
								maturi
																	600
									g
																

								

							
								

																	Olio extravergine d'oliva
								
								
								
																	4
									cucchiai
																

								

							
								

																	Aglio
								
								
								
																	2
									spicchi
																

								

							
								

																	Pepe nero
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli strangozzi alla spoletina iniziate dalla preparazione della pasta: in una terrina ponete la farina 00 e la farina di semola, quindi mescolate bene 1 e trasferite il tutto su una spianatoia. Formate la classica fontana con il buco al centro, aggiungete l’acqua, poca alla volta, 2 e cominciate ad impastare 3.
									

								

															

																		
																															
											
										
																														
																		Quando gli ingredienti cominceranno ad amalgamarsi, unite l’olio 4 e continuate ad impastare 5 fino ad ottenere un composto molto liscio e morbido, a cui darete la forma di una palla 6.
									

								

															

																		
																															
											
										
																														
																		Avvolgete ora l’impasto con la pellicola 7 e lasciatelo riposare per 10-15 minuti, affinché diventi ben elastico. Nel frattempo preparate il sugo: prendete i pomodori, mondateli, lavateli e tagliateli in quarti 8. In una padella antiaderente fate rosolare 2 spicchi di aglio con 4 cucchiai di olio extravergine di oliva  9 ;
									

								

															

																		
																															
											
										
																														
																		appena l'aglio sarà imbiondito, toglietelo 10 e aggiungete i pomodori 11. Insaporite il tutto con sale e pepe (o peperoncino se preferite) quindi lasciate cuocere per circa 30 minuti a fuoco dolce, o fino a che il sugo non avrà ottenuto una consistenza piuttosto densa. Poco prima che il sugo sia pronto, mettete a bollire abbondante acqua salata in una pentola capiente e, nel frattempo, cominciate a lavorare la pasta su un piano leggermente infarinato. Con un mattarello stendete una sfoglia dello spessore di 2 mm (circa il doppio dello spessore delle comuni tagliatelle), infarinatela un poco in superficie12,
									

								

															

																		
																															
											
										
																														
																		e arrotolatela su se stessa 13. Tagliate il rotolo così ottenuto a fettine spesse circa 1cm 14, che aprirete e separerete ricavandone dei lunghi “spaghettoni appiattiti”. Infarinate leggermente gli strangozzi  così ottenuti 15
									

								

															

																		
																															
											
										
																														
																		e fateli cuocere in acqua bollente per pochi minuti 16. Quando saranno al dente, scolateli e uniteli al sugo 17. Saltateli per un paio di minuti in padella, quindi unite abbondante prezzemolo tritato 18. I vostri strangozzi alla spoletina sono pronti: impiattateli e serviteli caldi.
									

								

							
					    