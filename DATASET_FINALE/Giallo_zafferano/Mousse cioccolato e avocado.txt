Difficoltà: Molto facile
Ve l’abbiamo ripetuto spesso che le ricette semplici sono le più buone e anche in questo caso non ci vogliamo smentire: la mousse cioccolato e avocado è un cremoso dolce estivo realizzato con solo tre ingredienti che si prepara in meno di mezz’ora! Se vi è piaciuta l'avocado cheesecake con la sua croccante base al cioccolato, allora amerete gustare lo stesso binomio di sapori in questa versione dolcemente vellutata, che vi permetterà di apprezzare al meglio la consistenza burrosa dell’avocado e quel suo lieve sentore di noce, il complemento perfetto all’intensità del cioccolato fondente. Un dolce senza uova, naturalmente vegan e senza glutine, la mousse cioccolato e avocado è la scelta ideale se siete in cerca di un dolce last-minute per una cena fra amici ma anche per una merenda nutriente con cui tentare i bambini più golosi! E a proposito di merenda, una bella fetta di plumcake senza glutine ci starebbe alla perfezione, non pensate? Non vi resta che provare!


						
						

														INGREDIENTI
							
							                            
                                
    								
    									
    										
    										371
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    371
    					
    					    					    					
    					    Carboidrati
    					    g
    					    27.8
    					
    					    					    					
    					      di cui zuccheri
    					    g
    					    27.6
    					
    					    					    					
    					    Proteine
    					    g
    					    5.8
    					
    					    					    					
    					    Grassi
    					    g
    					    26.3
    					
    					    					    					
    					      di cui saturi
    					    g
    					    7.3
    					
    					    					    					
    					    Fibre
    					    g
    					    3.4
    					
    					    					    					    					
    					    Sodio
    					    mg
    					    5
    					
    					    				
    			
                            
													


						
														
							
														Ingredienti per 4 bicchierini da 100 ml l'uno
							

							
								

																	Cioccolato fondente
								
								
								
																	100
									g
																

								

							
								

																	Avocado
								
								
								
																	260
									g
																

								

							
								

																	Zucchero
								
								
								
																	40
									g
																

								

							
														
							
						
														
							
														per guarnire
							

							
								

																	Granella di pistacchi
								
								
								
																	
									q.b.
																

								

							
								

																	Mandorle in scaglie
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la mousse cioccolato e avocado, per prima cosa dividete l’avocado a metà 1 e rimuovete il nocciolo con l’aiuto di un cucchiaio 2, poi estraete la polpa (ne otterrete circa 240 g) e mettetela all’interno di un mixer 3.
									

								

															

																		
																															
											
										
																														
																		Aggiungete lo zucchero 4 e frullate fino a ottenere una crema liscia e senza grumi 5. Sciogliete il cioccolato in microonde a 900W per circa 2 minuti, mescolandolo almeno ogni 30 secondi 6 in modo da non farlo bruciare; in alternativa, potete scioglierlo a bagnomaria.
									

								

															

																		
																															
											
										
																														
																		Unite la crema di avocado al cioccolato fuso 7 e mescolate bene con una spatola per amalgamare il tutto 8, poi trasferite il composto in un sac-à-poche dotata di bocchetta stellata 9 e lasciatelo rassodare in frigorifero per circa 15 minuti.
									

								

															

																		
																															
											
										
																														
																		Trascorso il tempo di riposo, riempite 4 bicchierini della capienza di circa 100 g l’uno con il composto di cioccolato e avocado, poi guarnite con la granella di pistacchi 10 e le mandorle a lamelle 11: la vostra mousse cioccolato e avocado è pronta per essere servita 12!
									

								

							
					    