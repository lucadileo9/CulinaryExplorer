Difficoltà: Facile
Lo spezzatino è un classico della cucina italiana: che sia di manzo o di vitello, può essere realizzato con gli ingredienti più vari che vanno dalle patate ai funghi ai piselli per un risultato dal gusto sempre ricco e corposo. Con la ricetta di oggi invece vogliamo provare nuovi sapori e accostamenti, ed ecco lo spezzatino di maiale con lenticchie speziato! Un appetitoso secondo di carne arricchito con erbette, che viene cotto dolcemente insieme alla birra mentre il profumo del curry, della cannella e della curcuma inonderà la vostra cucina stuzzicando l’appetito di tutta la famiglia. Provate ad accompagnare lo spezzatino di maiale con lenticchie speziato con del riso basmati e avrete ottenuto un piatto unico originale e sfizioso!


												
						
						

														INGREDIENTI
							
													


						
							
							

							
								

																	Lonza di maiale
								
								
								
																	300
									g
																

								

							
								

																	Lenticchie secche
								
								
								
																	100
									g
																

								

							
								

																	Erbette
								
								
								rosse
																	30
									g
																

								

							
								

																	Cipolle bianche
								
								
								
																	1
									
																

								

							
								

																	Birra chiara
								
								
								
																	500
									g
																

								

							
								

																	Concentrato di pomodoro
								
								
								
																	20
									g
																

								

							
								

																	Peperoncino in polvere
								
								
								(di Cayenna)
																	1
									cucchiaino
																

								

							
								

																	Curcuma in polvere
								
								
								
																	1
									cucchiaino
																

								

							
								

																	Cannella in polvere
								
								
								
																	1
									cucchiaino
																

								

							
								

																	Curry
								
								
								
																	1
									cucchiaino
																

								

							
								

																	Bacche di ginepro
								
								
								
																	3
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare lo spezzatino di maiale con lenticchie speziato, per prima cosa riducete la lonza a cubetti di circa 2,5 cm 1, poi affettate sottilmente la cipolla 2 e tagliate le erbette a pezzettini 3.
									

								

															

																		
																															
											
										
																														
																		Versate un filo d’olio in una casseruola, aggiungete le cipolle 4 e rosolate a fuoco dolce finché non saranno appassite, mescolando spesso. A questo punto unite le lenticchie 5 e tostatele per pochi secondi, poi aggiungete i cubetti di carne 6 e fateli rosolare su tutti i lati.
									

								

															

																		
																															
											
										
																														
																		Unite le erbette 7, poi insaporite con il concentrato di pomodoro 8 e il peperoncino 9.
									

								

															

																		
																															
											
										
																														
																		Aggiungete anche la curcuma 10, la cannella 11 e il curry 12.
									

								

															

																		
																															
											
										
																														
																		Unite le bacche di ginepro 13 e mescolate bene 14, poi coprite con la birra 15.
									

								

															

																		
																															
											
										
																														
																		Salate 16 e cuocete a fuoco dolce per circa un’ora: la consistenza dovrà risultare sugosa ma non liquida 17. Servite il vostro spezzatino di maiale con lenticchie speziato accompagnato con riso basmati 18!
									

								

							
					    