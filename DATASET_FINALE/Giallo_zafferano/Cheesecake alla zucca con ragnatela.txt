Difficoltà: Media
Per la festa di Halloween vi proponiamo una torta semplice e golosa da preparare, per passare in allegria la notte più paurosa dell'anno: la cheesecake alla zucca! Rivisitazione della classica e conosciutissima New York cheesecake, la cheesecake alla zucca non deluderà gli amanti di questo genere di dolce con il suo sapore delicato e particolare. Una divertente decorazione con il cioccolato fondente che ricorda una ragnatela completa la cheesecake alla zucca, una scenografica torta a tema perfetta per deliziare i vostri ospiti non solo la notte delle streghe ma anche durante tutto il periodo invernale!


						
						

														INGREDIENTI
							
							                            
                                
    								
    									
    										
    										758
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    758
    					
    					    					    					
    					    Carboidrati
    					    g
    					    66.4
    					
    					    					    					
    					      di cui zuccheri
    					    g
    					    49
    					
    					    					    					
    					    Proteine
    					    g
    					    11.7
    					
    					    					    					
    					    Grassi
    					    g
    					    49.5
    					
    					    					    					
    					      di cui saturi
    					    g
    					    28.57
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    265
    					
    					    					    					
    					    Sodio
    					    mg
    					    464
    					
    					    				
    			
                            
													


						
														
							
							

							
								

																	Zucchero
								
								
								
																	200
									g
																

								

							
								

																	Cannella in polvere
								
								
								
																	1
									cucchiaino
																

								

							
								

																	Zenzero
								
								
								
																	½
									cucchiaino
																

								

							
								

																	Succo di limone
								
								
								
																	3
									cucchiai
																

								

							
								

																	Zucca
								
								
								polpa
																	250
									g
																

								

							
								

																	Formaggio fresco spalmabile
								
								
								
																	500
									g
																

								

							
								

																	Uova
								
								
								medie
																	2
									
																

								

							
								

																	Tuorli
								
								
								(di uova medie)
																	2
									
																

								

							
								

																	Panna fresca liquida
								
								
								
																	200
									ml
																

								

							
								

																	Sale grosso
								
								
								
																	1
									pizzico
																

								

							
								

																	Acqua
								
								
								
																	60
									g
																

								

							
														
							
						
														
							
														per la base di biscotti
							

							
								

																	Biscotti Digestive
								
								
								
																	250
									g
																

								

							
								

																	Burro
								
								
								
																	150
									g
																

								

							
								

																	Zucchero di canna
								
								
								
																	2
									cucchiai
																

								

							
								

																	Acqua
								
								
								
																	30
									g
																

								

							
														
							
						
														
							
														per la decorazione
							

							
								

																	Cioccolato fondente
								
								
								 
																	100
									g
																

								

							
								

																	Caramelle di zucchero colorate
								
								
								(tonda e scura o 1 cioccolatino)
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la cheesecake alla zucca iniziate a preparare la base di biscotti: mettete nel mixer i biscotti secchi e due cucchiai di zucchero di canna 1 e frullate il tutto fino ad ottenere un composto farinoso. Versate la polvere di biscotti in una ciotola, poi sciogliete il burro e amalgamatelo ai biscotti 2. Quando il composto sarà pronto trasferitelo in una teglia di 24 cm di circonferenza, imburrata e foderata di carta forno e servendovi di un cucchiaio, pressate il composto sul fondo 3, facendolo aderire anche sui lati. Per appiattire bene i biscotti bagnate la base con 30 gr di acqua. Ponete la teglia in frigo per almeno 30 minuti e nel frattempo preparate l' impasto della torta.
									

								

															

																		
																															
											
										
																														
																		Per prima cosa preparate la zucca: lavatela, sbucciatela e tagliate la polpa a pezzetti, quindi cuocetela in una pentola a fuoco medio con 60 gr di acqua per 20 minuti 4. Mettete nel mixer il formaggio fresco e lo zucchero 5 insieme alla polpa di zucca, ammorbidita e fredda 6. Azionate il mixer e  fate amalgamare il tutto per qualche minuto.
									

								

															

																		
																															
											
										
																														
																		A questo punto, aggiungete  lo zenzero, la cannella, il sale e il succo di limone 7, la panna fresca 8 e le uova 9. Azionate ancora il mixer: il risultato dovrà essere liscio, cremoso e omogeneo.
									

								

															

																		
																															
											
										
																														
																		Versate il composto ottenuto nella teglia 10 e infornate la vostra cheesecake in forno preriscaldato a 190° per 50 minuti. Una volta pronta lasciatela intiepidire in forno per far si che non si abbassi, poi tiratela fuori e fatela raffreddare per bene 11. Passate alla decorazione: fate sciogliere a bagnomaria 100 g di cioccolato fondente tritato e, con una siringa per dolci dal beccuccio sottile (se non l'avete utilizzate un cono di carta forno) disegnate sulla cheesecake una ragnatela 12. Scegliete un angolino della ragnatela e disegnate anche le zampe di un ragnetto; per il corpo usate una caramella tonda scura o un cioccolatino. Mettete in frigo per almeno 3 ore....ed ecco pronta la vostra cheesecake alla zucca con ragnatela!
									

								

							
					    