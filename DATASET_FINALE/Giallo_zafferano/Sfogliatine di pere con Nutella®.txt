Difficoltà: Facile
Ci siamo ispirati alla fragranza della sfoglia cotta in forno, così friabile e dolce per realizzare queste irresistibili sfogliatine di pere con Nutella®, monoporzioni raffinate e golose. Queste piccole delizie racchiudono Nutella® e carnose pere semi caramellate, il tutto sormontato da un candido strato di zucchero a velo. Perfette come fine pasto oppure da servire durante il buffet delle feste. L’abbinamento di Nutella® e pere ci ha conquistato al primo morso, il suo gusto unico e inimitabile è una gioia per il palato. Portando in tavola queste piccole sfogliatine farete sapere a tutti quanto è buona Nutella® con le pere!


						
						

														INGREDIENTI
							
							                            
                                
    								
    									
    										
    										455
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    455
    					
    					    					    					
    					    Carboidrati
    					    g
    					    56.7
    					
    					    					    					
    					      di cui zuccheri
    					    g
    					    35.6
    					
    					    					    					
    					    Proteine
    					    g
    					    3.8
    					
    					    					    					
    					    Grassi
    					    g
    					    23.7
    					
    					    					    					
    					      di cui saturi
    					    g
    					    8.73
    					
    					    					    					
    					    Fibre
    					    g
    					    2.8
    					
    					    					    					
    					    Colesterolo
    					    mg
    					    7
    					
    					    					    					
    					    Sodio
    					    mg
    					    220
    					
    					    				
    			
                            
													


						
														
							
														Ingredienti per 5 sfogliatine
							

							
								

																	Nutella®
								
								
								
																	75
									g
																

								

							
								

																	Pere Williams
								
								
								
																	1
									
																

								

							
								

																	Pasta Sfoglia
								
								
								(rettangolare da 30x18 cm)
																	230
									g
																

								

							
								

																	Zucchero a velo
								
								
								
																	20
									g
																

								

							
								

																	Zucchero
								
								
								
																	60
									g
																

								

							
								

																	Amido di mais (maizena)
								
								
								
																	2
									g
																

								

							
								

																	Acqua
								
								
								
																	100
									g
																

								

							
														
							
						
														
							
														per le pere essiccate
							

							
								

																	Pere Williams
								
								
								
																	10
									fette
																

								

							
								

																	Zucchero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le sfogliatine di pere e Nutella® iniziate realizzando le pere essiccate (decorazione facoltativa) che richiedono una cottura piuttosto lunga: tagliate la pera a fettine sottilissime 1, posizionate le fettine sopra una leccarda rivestita con carta forno e cospargete le fettine con abbondante zucchero a velo (2-3). Fate cuocere le pere in forno preriscaldato a 60° per circa 3 ore.
									

								

															

																		
																															
											
										
																														
																		Trascorso il tempo di cottura sfornate le pere e lasciatele raffreddare 4. Stendete la sfoglia su una leccarda rivestita con carta forno, bucherellate tutta la superficie con un rullo buca sfoglia 5. In una ciotolina unite lo zucchero a velo all’amido 6, mescolate le polveri.
									

								

															

																		
																															
											
										
																														
																		poi con un colino cospargete la sfoglia prima di infornare (7-8). Cuocete la sfoglia in forno statico preriscaldato a 210° per 18-20 minuti; una volta pronta dovrà risultare ben dorata 9.
									

								

															

																		
																															
											
										
																														
																		Terminata la cottura, sfornate la teglia, fate raffreddare la sfoglia, pareggiate leggermente ai bordi con un coltello 10 e ritagliate dei quadrati che misurino 6 cm per lato 11; ne otterrete 15. Ora sbucciate la pera 12,
									

								

															

																		
																															
											
										
																														
																		tagliatela a metà, privatela del torsolo e riducetela a fettine di circa 5 mm di spessore 13; per la farcitura serviranno 20 fettine. Preparate infine uno sciroppo versando 60 g di zucchero e 100 g di acqua in pentolino 14. Portate lo sciroppo a bollore 15,
									

								

															

																		
																															
											
										
																														
																		spegnete il fuoco e versatevi le fettine di pere 16 che lascerete nel pentolino per un paio di minuti. Quindi, scolate le pere 17, versatele in una ciotolina 18 e fatele raffreddare per bene in frigorifero.
									

								

															

																		
																															
											
										
																														
																		Tutto è pronto per comporre i dolcetti: con le dosi indicate dovrete ottenere 5 sfogliatine da tre strati di sfoglia ciascuna. Prendete una sfoglia e, aiutandovi con una sac-à-poche con bocchetta liscia da 6 mm, spremete sopra circa 7 g di Nutella® 19, adagiate poi un paio di fettine di pere semi-caramellate 20. Farcite nello stesso modo un'altra sfoglia, farcendo con Nutella® 21 
									

								

															

																		
																															
											
										
																														
																		e adagiando sopra le due fettine di pera 22. Posizionate le due sfoglie farcite una sopra l'altra 23. A questo punto guarnite la terza sfoglia con lo zucchero a velo: per ottenere un effetto più scenografico coprite metà della sfoglia con un tarocco o un foglio di carta, posizionandolo in diagonale 24.
									

								

															

																		
																															
											
										
																														
																		Otterrete così una sfoglia bicolor 25 da adagiare sopra i dolcetti 26. Per finire guarnite la superficie di ciascuna sfogliatina con un paio di fettine di pera essiccate 27. Le sfogliatine di pere con Nutella® sono pronte per essere gustate!
									

								

							
					    