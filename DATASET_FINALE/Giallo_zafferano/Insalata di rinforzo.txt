Difficoltà: Molto facile
L’insalata di rinforzo è tra le tipiche ricette di Natale che non mancano mai sulle tavolate campane! Come ogni ricetta regionale che si rispetti esistono diverse varianti di questo tipico contorno di Natale e ogni famiglia ha la propria. Anche per quanto riguarda l'origine del nome esistono diverse versioni: una di esse vuole che questa pietanza, preparata per la sera del 24 dicembre, venga di giorno in giorno “rinforzata” e integrata con nuovi ingredienti, fino alla Vigilia di Capodanno. Altri invece sostengono che il termine “di rinforzo” sia dovuto al fatto che uno dei protagonisti della ricetta sia l’aceto che, appunto, “rafforza” il sapore del piatto. Secondo un’ulteriore interpretazione, invece, questo contorno saporito servirebbe a “rinforzare” il menù della Vigilia che secondo la tradizione dovrebbe essere di magro, con piatti principalmente a base di pesce come gli spaghetti alle vongole o le pizzelle di baccalà. Vi abbiamo incuriositi con queste perle di storia popolare? Allora basta chiacchiere, armatevi di pappacelle: si prepara l’insalata di rinforzo!


												
						
						

														INGREDIENTI
							
													


						
							
							

							
								

																	Cavolfiore
								
								
								(circa 1 medio)
																	800
									g
																

								

							
								

																	Giardiniera
								
								
								sott'aceto
																	250
									g
																

								

							
								

																	Papaccelle
								
								
								sott'aceto
																	100
									g
																

								

							
								

																	Olive verdi
								
								
								dolci
																	100
									g
																

								

							
								

																	Olive nere
								
								
								di Gaeta
																	100
									g
																

								

							
								

																	Acciughe (alici)
								
								
								sotto sale
																	60
									g
																

								

							
								

																	Capperi sotto sale
								
								
								
																	50
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Aceto di vino bianco
								
								
								
																	
									q.b.
																

								

							
								

																	Sale
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare l’insalata di rinforzo per prima cosa pulite il cavolfiore eliminando il gambo e le foglie, poi dividetelo in cimette 1. Sbollentate le cimette in acqua bollente salata per 5-10 minuti 2. Quando saranno cotte ma ancora croccanti, scolate 3 e raffreddate sotto acqua corrente. Lasciate scolare il cavolfiore e tenete da parte.
									

								

															

																		
																																											
											
										
																						
											
										
																						
											
										
																																										
																		Mettete le acciughe in ammollo in acqua fresca per una decina di minuti, così si ammorbidiranno 4. Nel frattempo prendete le pappacelle, rimuovete la calotta ed eliminate i semi interni 5. Tagliate le pappacelle a fettine della larghezza di pochi mm 6 e tenete da parte.
									

								

															

																		
																																											
											
										
																						
											
										
																						
											
										
																																										
																		Denocciolate le olive 7, poi scolate la giardiniera e tagliate a tocchetti gli ingredienti più grandi, come i cetriolini. A questo punto scolate le acciughe e pulitele delicatamente con della carta da cucina 8, poi eliminate la lisca 9 e tagliatele a pezzetti.
									

								

															

																		
																																											
											
										
																						
											
										
																						
											
										
																																										
																		Versate il cavolfiore in una ciotola capiente, poi aggiungete le pappacelle 10, la giardiniera 11 e le olive 12.
									

								

															

																		
																																											
											
										
																						
											
										
																						
											
										
																																										
																		Unite anche le acciughe 13 e i capperi dissalati 14, poi condite con l’olio 15.
									

								

															

																		
																																											
											
										
																						
											
										
																						
											
										
																																										
																		Versate anche l’aceto 16 e mescolate bene il tutto 17. Lasciate riposare in frigorifero la vostra insalata di rinforzo prima di servirla 18!
									

								

							
					    