Difficoltà: Media
La devil's food cake è una "peccaminosa" torta di origine americana, preparata con più strati di soffice torta al cacao e farcita e ricoperta da una deliziosa ganache di cioccolato fondente!

La devil's food cake è diffusa negli Stati Uniti fin dai primi anni del 1900, anche se originariamente si trattava di una torta di un forte colore rosso (ottenuto con del colorante), ricoperta da una cremosa glassa bianca. Per evitare l'uso eccessivo del colorante in cucina è stata però creata la versione della devil's food cake tutta al cacao e cioccolato, versione che, con alcune variazioni, è oggi una delle ricette più popolari in tutto il nord America.

La devil's food cake (cibo del diavolo) è una torta davvero diavolesca, deliziosa, molto calorica e di un grande effetto, composta da tre strati di torta al cacao e farcita con una crema al cioccolato. Completa questo gustosissimo dolce una ricopertura ottenuta con spatolate piuttosto irregolari di ganache al cioccolato. Impossibile resistere alla tentazione della devil's food cake!

Scoprite anche come preparare la layer cake, un altro dolce americano, caratterizzato dai suoi strati!


						
						

														INGREDIENTI
							
							                            
                                
    								
    									
    										
    										1219
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1219
    					
    					    					    					
    					    Carboidrati
    					    g
    					    125.8
    					
    					    					    					
    					      di cui zuccheri
    					    g
    					    90.8
    					
    					    					    					
    					    Proteine
    					    g
    					    15.7
    					
    					    					    					
    					    Grassi
    					    g
    					    72.6
    					
    					    					    					
    					      di cui saturi
    					    g
    					    42.1
    					
    					    					    					
    					    Fibre
    					    g
    					    4.1
    					
    					    					    					
    					    Colesterolo
    					    mg
    					    216
    					
    					    					    					
    					    Sodio
    					    mg
    					    208
    					
    					    				
    			
                            
													


						
														
							
														Per le 3 basi
							

							
								

																	Farina 00
								
								
								 
																	425
									g
																

								

							
								

																	Zucchero
								
								
								
																	425
									g
																

								

							
								

																	Burro
								
								
								
																	340
									g
																

								

							
								

																	Uova
								
								
								medie a temperatura ambiente
																	4
									
																

								

							
								

																	Cacao amaro in polvere
								
								
								
																	65
									g
																

								

							
								

																	Bicarbonato
								
								
								
																	5
									g
																

								

							
								

																	Sale fino
								
								
								
																	2
									g
																

								

							
								

																	Baccello di vaniglia
								
								
								
																	1
									
																

								

							
								

																	Acqua
								
								
								
																	175
									ml
																

								

							
														
							
						
														
							
														..per la ricopertura
							

							
								

																	Panna fresca liquida
								
								
								 
																	750
									g
																

								

							
								

																	Cioccolato fondente
								
								
								 
																	750
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Iniziate la preparazione della devil’s food cake tagliando il burro a cubetti e lasciandolo ammorbidire 1 (o ammorbidirlo con il microonde). Sbattete con le fruste di uno sbattitore il burro ammorbidito a velocità moderata e quando sarà chiaro e spumoso aggiungete lo zucchero e i semi della bacca di vaniglia 2 e continuate a sbattere per qualche altro minuto, avendo cura (ogni tanto) di togliere il composto dai bordi della ciotola con una spatolina morbida 3.
									

								

															

																		
																															
											
										
																														
																		Aggiungete al composto, sempre sbattendo, un uovo alla volta 4 a temperatura ambiente. In una ciotolina mettete il cacao setacciato e aggiungete l’acqua bollente 5, per ottenere una crema liscia e senza grumi 6, quindi lasciate raffreddare.
									

								

															

																		
																															
											
										
																														
																		Unite la crema di cacao ormai fredda 7 al composto di burro uova e zucchero. Aggiungete al composto ottenuto il sale, la farina e il bicarbonato setacciati 8, quindi amalgamate delicatamente tutti gli ingredienti. Imburrate e cospargete di cacao 3 tortiere del diametro di 22 cm 9,
									

								

															

																		
																															
											
										
																														
																		quindi dividete l’impasto in tre parti uguali e ponetelo all’interno delle 3 tortiere 10. Infornate le tortiere in forno già caldo a 180 gradi per circa 30-35 minuti, poi quando le tre torte saranno cotte 11 estraetele dal forno, lasciatele raffreddare per 15 minuti e toglietele dagli stampi ponendole su di una gratella. Nel frattempo preparate la crema di farcitura/ricopertura della devil’s cake ponendo in un tegame capiente la panna 12 e portandola a sfiorare il bollore.
									

								

															

																		
																															
											
										
																														
																		Unite nel tegame il cioccolato fondente 13 e mescolate bene fino a ottenere un composto liscio e omogeneo 14. Togliete il tegame dal fuoco e lasciate raffreddare il composto a temperatura ambiente mescolando ogni 15 minuti; in seguito, mettetelo in frigorifero fino a fare rapprendere il composto (ricordatevi sempre di mescolare ogni 15 minuti) e renderlo piuttosto solido ma spalmabile 15.
									

								

															

																		
																															
											
										
																														
																		Mettete uno dei tre dischi ormai freddi su di un piatto, spalmatelo con la crema al cioccolato 16, coprite con un secondo disco 17 e ricoprite anche questo con lo strato di cioccolato 18.
									

								

															

																		
																															
											
										
																														
																		Ponete sopra i 2 dischi farciti con la crema di cioccolato l'ultima torta 19 e ricoprite tutta la torta con la crema restante 20 (siate generosi!): se volete conferire alla ricopertura della devil’s cake il tipico aspetto “onde increspate”, servitevi di una spatolina e spalmate “muovendo” la crema 21. La devil’s food cake è pronta per essere gustata! Ricordatevi di conservare la torta in frigorifero.
									

								

							
					    