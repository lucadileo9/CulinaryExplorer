Difficoltà: Molto facile
Le linguine con pomodori confit sono un primo piatto preparato con ingredienti semplici, mescolati sapientemente per creare una ricetta davvero saporita: i pomodorini confit, cotti dolcemente in forno fino ad asciugarsi e caramellare, conferiscono al piatto una nota agrodolce, mentre le acciughe bilanciano in sapidità. Il tocco di pangrattato, che ricorda la "pasta c’a muddica", squisito piatto povero siciliano, regala alle bavette (dette anche linguine) quella leggera e dorata croccantezza che lo rende unico. Questa non è l’unica ricetta in cui questo formato di pasta si veste di ingredienti semplici ed erbe aromatiche per dare forma a ottimi primi piatti di gusto mediterraneo: ci sono le linguine con i fasolari, quelle con bottarga e arselle, quelle al pesto di mandorle e quella con erbe miste, olio piccante e pomodorini…solo a sentirli nominare, sale l’acquolina e la voglia d’estate e di salsedine… non vi resta che scegliere la vostra versione preferita! Invitate gli amici per una cena in terrazza, e portate in tavola le linguine con pomodori confit: ai vostri ospiti sembrerà di essere già in vacanza!


						
						

														INGREDIENTI
							
							                            
                                
    								
    									
    										
    										484
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    484
    					
    					    					    					
    					    Carboidrati
    					    g
    					    93.4
    					
    					    					    					
    					      di cui zuccheri
    					    g
    					    9.4
    					
    					    					    					
    					    Proteine
    					    g
    					    14
    					
    					    					    					
    					    Grassi
    					    g
    					    6
    					
    					    					    					
    					      di cui saturi
    					    g
    					    0.98
    					
    					    					    					
    					    Fibre
    					    g
    					    5.2
    					
    					    					    					
    					    Colesterolo
    					    mg
    					    2
    					
    					    					    					
    					    Sodio
    					    mg
    					    348
    					
    					    				
    			
                            
													


						
														
							
														Ingredienti per la pasta
							

							
								

																	Linguine
								
								
								
																	400
									g
																

								

							
								

																	Pangrattato
								
								
								
																	20
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Acciughe (alici)
								
								
								
																	15
									g
																

								

							
								

																	Basilico
								
								
								
																	4
									foglie
																

								

							
														
							
						
														
							
														per i pomodorini confit
							

							
								

																	Pomodorini ciliegino
								
								
								
																	500
									g
																

								

							
								

																	Aglio
								
								
								
																	1
									spicchio
																

								

							
								

																	Timo
								
								
								
																	8
									g
																

								

							
								

																	Origano
								
								
								secco
																	3
									g
																

								

							
								

																	Sale fino
								
								
								
																	2
									g
																

								

							
								

																	Pepe
								
								
								
																	2
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Zucchero
								
								
								
																	5
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le linguine con pomodori confit, cominciate lavando i pomodori ciliegini e tagliandoli a metà 1. Preparate anche un trito di timo 2 e sminuzzate, appena più grossolanamente, anche l’aglio 3.
									

								

															

																		
																															
											
										
																														
																		In una ciotolina unite l’aglio 4 e il timo e mescolateli assieme con l'origano. Nel frattempo, disponete i pomodorini con la parte tagliata verso l’alto, su una leccarda coperta da un foglio di carta da forno, e cospargeteli con il trito d’erbe 5. Spolverizzate i pomodorini con lo zucchero, il pepe e il sale 6
									

								

															

																		
																															
											
										
																														
																		infine l’olio d'oliva extravergine, a filo 7. Cuocete i pomodorini così conditi in forno ventilato preriscaldato a 140° per circa un’ora e mezza: dovranno appassire, ammorbidirsi e asciugarsi lentamente 8. Passate poi al resto del condimento per la pasta: in una larga padella antiaderente scaldate l’olio e aggiungete le acciughe 9.
									

								

															

																		
																															
											
										
																														
																		Fatele sciogliere a fuoco dolce, quindi aggiungete il pangrattato 10 e fatelo dorare qualche minuto. Nel frattempo cuocete le bavette in abbondante acqua bollente salata 11, e scolatele al dente 12.
									

								

															

																		
																															
											
										
																														
																		Unitele poi al pangrattato dorato in padella 13 e allungate con un mestolo di acqua di cottura della pasta 14. Aggiungete anche i pomodorini confit 15
									

								

															

																		
																															
											
										
																														
																		E il basilico a straccetti 16. Saltate le linguine con pomodorini confit per qualche minuto 17, quindi distribuitele nei piatti e gustatele ben calde 18!
									

								

							
					    