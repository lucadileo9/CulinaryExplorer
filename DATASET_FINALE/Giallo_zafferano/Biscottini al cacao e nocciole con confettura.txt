Difficoltà: Facile
I biscotti sono piccole dolcezze da gustare al mattino per una colazione golosa oppure da regalare per un'occasione speciale, soprattutto se sono a forma di cuore! I biscottini al cacao e nocciole con confettura vi sorprenderanno per la loro consistenza scioglievole di pasta frolla al cacao e nocciole e il gusto avvolgente della confettura di frutti di bosco. Per ottenere una frolla impeccabile, seguite il procedimento passo passo con tutti gli accorgimenti utili, come quello di non lavorare a lungo la frolla a mano per evitare che si scaldi eccessivamente e quindi non si stenda con facilità. Mentre per realizzare le forme saranno sufficienti stampini rotondi e a forma di cuore!


												
						
						

														INGREDIENTI
							
													


						
							
														Ingredienti per 20 biscotti
							

							
								

																	Confettura di frutti rossi
								
								
								
																	300
									g
																

								

							
								

																	Farina 00
								
								
								
																	230
									g
																

								

							
								

																	Farina di nocciole
								
								
								
																	70
									g
																

								

							
								

																	Zucchero a velo
								
								
								
																	140
									g
																

								

							
								

																	Burro
								
								
								freddo di frigo
																	115
									g
																

								

							
								

																	Pasta di nocciole
								
								
								
																	30
									g
																

								

							
								

																	Cacao amaro in polvere
								
								
								
																	10
									g
																

								

							
								

																	Baccello di vaniglia
								
								
								
																	1
									
																

								

							
								

																	Uova
								
								
								medio
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i biscottini al cacao e nocciole con confettura, iniziate dalla pasta frolla al cacao e nocciole: ponete nel mixer la farina setacciata 1, il burro freddo di frigo 2 e la farina di nocciole 3.
									

								

															

																		
																															
											
										
																														
																		Azionate le lame per ottenere la sabbiatura 4, poi trasferite il composto su un piano di lavoro e create la classica fontana. Nella cavità centrale ponete l'uovo 5. Poi incidete una bacca di vaniglia ed estraete i semi raschiando con la lama di un coltello 6.
									

								

															

																		
																															
											
										
																														
																		Aggiungeteli al centro della fontana insieme allo zucchero a velo setacciato e la pasta di nocciole 7. Amalgamate il tutto con le mani velocemente 8, il tempo di compattare l'impasto. Quindi unite il cacao amaro in polvere setacciato 9;
									

								

															

																		
																															
											
										
																														
																		maneggiate il composto per amalgamare il cacao 10 e formate un panetto: appiattitelo leggermente e avvolgetelo con pellicola trasparente 11. Riponete il panetto in frigorfiero a rassodare per almeno un'ora; passato il tempo necessario stendete la frolla in una sfoglia dello spessore di mezzo centimetro 12.
									

								

															

																		
																															
											
										
																														
																		Con un coppapasta di 5 cm di diametro ricavate 20 dischi 13, poi sulla metà di essi ricavate dei cuoricini con gli appositi stampi da 2,5 cm di diametro 14 (i cuoricini di frolla che estrarrete potrete cuocerli insieme agli altri biscotti) 15.
									

								

															

																		
																															
											
										
																														
																		Ponete le forme su una leccarda rivestita con carta da forno (16-17) e cuocetele in forno statico preriscaldato a 180° per circa 10 minuti (se forno ventilato a 160° per 5 minuti circa). Una volta cotti, sfornateli e lasciateli raffreddare completamente su una gratella 18.
									

								

															

																		
																															
											
										
																														
																		Dopodiché, spalmate la confettura di lamponi sui dischi 19 e richudete con le metà a cuore 20. Ecco pronti i vostri biscotti al cacao e nocciole con confettura 21!
									

								

							
					    