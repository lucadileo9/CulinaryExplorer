Difficoltà: Facile
I canederli (Knödel) sono una vera squisitezza da gustare in Trentino-Alto Adige! Sostanziosi gnocchi di pane realizzati con pane bianco raffermo, erba cipollina, uova, speck e cipolla (alla tirolese) oppure aggiunta di lucanica affumicata (alla trentina). Ogni famiglia ha il suo segreto per preparare dei canederli dalla giusta consistenza, né troppo duri né troppo morbidi, ma tutti concordano che il brodo di carne sia la maniera più genuina e saporita per cuocerli e gustarli. Se volete invece servirli al burro, allora potrete bollirli in acqua bollente salata prima di condirli. Noi ci siamo affidati alla ricetta dei canederli alla tirolese depositata l'8 agosto 2003, ma abbiamo anche ascoltato qualche consiglio di chi li fa in casa da decenni secondo la ricetta tramandata in famiglia: i canederli devono essere "sporchi", con pezzi di carne ed erba cipollina ben visibili. Noi abbiamo preferito una versione piuttosto rustica, con un impasto che si compatta e si amalgama senza perdere alla vista e all'assaggio il pane. Oggi nei ristoranti, nelle gastronomie e nelle fiere si possono trovare tanti gusti diversi di canederli: con gli spinaci, di fegato, con le erbette, alla barbabietola ma vi invitiamo prima di tutto a provare il classico: canederli alla tirolese! Siete pronti per immergervi nell'atmosfera di alta montagna?

Provate anche gli strangolapreti alla trentina, deliziosi gnocchi di pane e spinaci!


												
						
						

														INGREDIENTI
							
							                            
                                
    								
    									
    										
    										321.1
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    321.1
    					
    					    					    					
    					    Carboidrati
    					    g
    					    32.8
    					
    					    					    					
    					      di cui zuccheri
    					    g
    					    5.8
    					
    					    					    					
    					    Proteine
    					    g
    					    17.7
    					
    					    					    					
    					    Grassi
    					    g
    					    13.2
    					
    					    					    					
    					      di cui saturi
    					    g
    					    4.6
    					
    					    					    					
    					    Fibre
    					    g
    					    125
    					
    					    					    					
    					    Colesterolo
    					    mg
    					    2.4
    					
    					    					    					
    					    Sodio
    					    mg
    					    376.5
    					
    					    				
    			
                            
													


						
							
							

							
								

																	Pane raffermo
								
								
								
																	250
									g
																

								

							
								

																	Speck
								
								
								
																	150
									g
																

								

							
								

																	Cipolle bianche
								
								
								
																	50
									g
																

								

							
								

																	Uova
								
								
								(medie)
																	2
									
																

								

							
								

																	Latte intero
								
								
								
																	250
									g
																

								

							
								

																	Burro
								
								
								
																	10
									g
																

								

							
								

																	Pepe nero
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
								

																	Erba cipollina
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i canederli alla tirolese, preparate il brodo di carne da tenere in caldo. Poi mondate e tritate finemente la cipolla 1. Tagliate a pezzi molto piccoli lo speck, crica 2-3 mm 3.
									

								

															

																		
																															
											
										
																														
																		In una padella fate sciogliere il burro a fuoco dolce 4, quindi versate cipolla 5 e lo speck 5. Fate rosolare per 5 minuti mescolando spesso.
									

								

															

																		
																															
											
										
																														
																		Poi spegnete il fuoco e tenete da parte 7. Tritate l'erba cipollina e il ciuffo di prezzemolo 8, quindi tagliate il pane raffermo a dadini di circa 0,5 cm 9.
									

								

															

																		
																															
											
										
																														
																		Versate in una ciotola il pane e aggiungete il latte (iniziate mettendone 200 g e in caso aggiungetene se l'impasto risultasse eccessivamente asciutto e poco malleabile) 10, unite anche le uova 11, l'erba cipollina e il prezzemolo tritati 12.
									

								

															

																		
																															
											
										
																														
																		Proseguite unendo speck e cipolla oramai intiepiditi 13 e iniziate a mescolare per amalgamare il tutto 14. Se l'impasto risultasse troppo asciutto, aggiungete ancora del latte. Se invece dovesse risultare troppo appiccicoso o molle, potete unire pochissima farina al composto. Una volta pronto inumiditevi leggermente le mani con acqua fredda e formate i canederli roteando l'impasto tra le mani. I canederli dovranno avere un diametro di 5 cm 15.
									

								

															

																		
																															
											
										
																														
																		Posizionateli su un vassoio man a mano che li formate 16. Ne verranno circa 10 con queste dosi. Una volta pronti potete cuocerli nel brodo di carne bollente 17. Basteranno 15 minuti di cottura con un bollore moderato. Servite i canederli alla tirolese ben caldi 18.
									

								

							
					    