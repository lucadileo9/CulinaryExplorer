Difficoltà: Facile
I cioccolatini ripieni di crema ganache sono un eccellente dopo pasto che abbina l’amarezza del cioccolato fondente alla dolcezza di un morbido ripieno fatto di panna, cioccolato al latte, burro di primissima qualità e un tocco di rum.

Più facili da realizzare di quello che potrebbe sembrare, i cioccolatini ammettono svariati ripieni: preparateli con il cioccolato che più vi piace e otterrete morbidi bocconcini che si sciolgono in bocca... proprio come i dolcetti al cacao e amarene, una variante vegana tutta da provare!
Con questa ricetta si potranno preparare circa 40 cioccolatini.

Per cioccolatini lucidi e croccanti, provate a temperare il cioccolato con questo metodo, prima di versarlo nello stampo!


												
						
						

														INGREDIENTI
							
							                            
                                
    								
    									
    										
    										126
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    126
    					
    					    					    					
    					    Carboidrati
    					    g
    					    10.4
    					
    					    					    					
    					      di cui zuccheri
    					    g
    					    10.4
    					
    					    					    					
    					    Proteine
    					    g
    					    1.5
    					
    					    					    					
    					    Grassi
    					    g
    					    8.5
    					
    					    					    					
    					      di cui saturi
    					    g
    					    4.98
    					
    					    					    					
    					    Fibre
    					    g
    					    0.2
    					
    					    					    					
    					    Colesterolo
    					    mg
    					    8
    					
    					    					    					
    					    Sodio
    					    mg
    					    14
    					
    					    				
    			
                            
													


						
							
							

							
								

																	Cioccolato fondente
								
								
								
																	300
									g
																

								

							
								

																	Cioccolato al latte
								
								
								
																	300
									g
																

								

							
								

																	Panna fresca liquida
								
								
								
																	130
									ml
																

								

							
								

																	Burro
								
								
								(a temperatura ambiente)
																	30
									g
																

								

							
								

																	Rum
								
								
								1/2 bicchierino
																	
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cioccolatini ripieni di crema ganache, dovrete innanzitutto procurarvi degli appositi stampi per cioccolatini (quelli in silicone andranno benissimo).Fate fondere 200 g di cioccolato fondente a bagnomaria: spezzettate il cioccolato, mettetelo in un pentolino che posizionerete sopra ad un altro tegame un po' più grande contenente 3-4 dita d’acqua bollente; il pentolino contente il cioccolato non dovrà mai toccare direttamente l’acqua. Il cioccolato si fonderà lentamente grazie al calore sviluppato dal vapore acqueo.Una volta completamente sciolto, riempite degli stampini in silicone con il cioccolato fuso e poi eliminatelo dallo stampo in modo che rimanga solo un fine strato attaccato alle pareti: mettete quindi gli stampi in frigorifero per far indurire il cioccolato.
									

								

															

																		
																															
											
										
																														
																		Intanto preparate la crema ganache: in una pentola fate riscaldare la panna, poi spegnete la fiamma appena prima che raggiunga il bollore, quindi aggiungete il cioccolato al latte tagliato a pezzettini e mescolate bene fino a quando non sarà completamente sciolto.Lasciate intiepidire fino ad arrivare ad una temperatura ideale di circa 32-35º; se a casa non avete un termometro adatto, trasferire la crema ganache in un piatto freddo e lasciatela intiepidire una ventina di minuti. Nel frattempo lavorate il burro con una spatola o una forchetta fin quando non avrà acquistato la consistenza di una pomata; aggiungete il burro all’impasto di cioccolato e panna, quindi mescolatelo bene. Versate il rum e continuate a mescolare fino a quando tutti gli ingredienti non si saranno completamente amalgamati.
									

								

															

																		
																															
											
										
																														
																		Tirate fuori dal frigorifero gli stampini, riempiteli con la crema ganache lasciando un margine di un millimetro dal bordo. Battete leggermente gli stampi sul piano di lavoro per eliminare eventuali bolle d’aria, poi poneteli in frigorifero per un’ora fino a quando la crema ganache non si sarà rappresa.
									

								

															

																		
																															
											
										
																														
																		Fate fondere a bagno maria 100 g di cioccolate fondente e, quando sarà sciolto, aggiungete il cioccolato che era avanzato all’inizio della preparazione.Con questo cioccolato fuso create uno strato sopra gli stampi, quindi livellatelo con una spatola e ponete gli stampi in frigorifero dove li lascerete riposare 2 ore, trascorse le quali potete estrarre i cioccolatini dagli stampi.
									

								

							
					    