Difficoltà: Facile
Si potrebbe dire che le arepas stanno al Venezuela come il pane sta all’Italia e le tortillas stanno al Messico! Queste gustose focaccine di farina di mais sono infatti alla base dell’alimentazione quotidiana di alcuni paesi del Sud America fra cui la Colombia e, appunto, il Venezuela. La differenza fra queste due versioni sta soprattutto nel modo in cui vengono farcite: nel primo caso si usano principalmente uova e formaggio, mentre nel secondo ci si può sbizzarrire con gli ingredienti più vari e appetitosi come fagioli, verdure, avocado, tonno, pollo o carne di manzo sfilacciata, senza dimenticare le varianti dolci! Naturalmente senza glutine, l’impasto delle arepas ha bisogno solo di pochi minuti di riposo prima di essere cotto in una semplice padella e può diventare anche un modo originale per utilizzare gli avanzi… lasciatevi quindi guidare dalla vostra fantasia e raccontateci come avete servito le vostre arepas venezuelane!


						
						

														INGREDIENTI
							
							                            
                                
    								
    									
    										
    										371.8
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    371.8
    					
    					    					    					
    					    Carboidrati
    					    g
    					    64.4
    					
    					    					    					
    					      di cui zuccheri
    					    g
    					    1.2
    					
    					    					    					
    					    Proteine
    					    g
    					    6.9
    					
    					    					    					
    					    Grassi
    					    g
    					    9.6
    					
    					    					    					
    					      di cui saturi
    					    g
    					    1.4
    					
    					    					    					    					
    					    Colesterolo
    					    mg
    					    2.5
    					
    					    					    					
    					    Sodio
    					    mg
    					    241.7
    					
    					    				
    			
                            
													


						
														
							
														Ingredienti per 8 arepas
							

							
								

																	Farina di mais bianco
								
								
								precotto
																	320
									g
																

								

							
								

																	Acqua
								
								
								
																	400
									g
																

								

							
								

																	Olio di semi di mais
								
								
								
																	1
									cucchiaio
																

								

							
								

																	Sale fino
								
								
								
																	1
									cucchiaino
																

								

							
														
							
						
														
							
														Per cuocere
							

							
								

																	Olio di semi di mais
								
								
								
																	2
									cucchiai
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le arepas, prendete una ciotola capiente e versate all’interno l’acqua 1, il sale 2 e l’olio 3, poi mescolate per dissolvere il sale.
									

								

															

																		
																															
											
										
																														
																		Aggiungete la farina poco per volta mentre mescolate il composto con le dita 4. Amalgamate bene tutti gli ingredienti 5 fino ad ottenere un composto morbido ma compatto e non appiccicoso 6. Lasciatelo riposare nella ciotola per 3 minuti per permettere alla farina di assorbire l’acqua in modo uniforme.
									

								

															

																		
																															
											
										
																														
																		Trascorso questo tempo, dividete l’impasto ottenuto in porzioni da circa 90 g l’una 7: formate delle palline 8 e schiacciatele sul palmo della mano fino a uno spessore di 1,5 cm 9,
									

								

															

																		
																															
											
										
																														
																		poi modellatele sul piano di lavoro per ottenere una forma regolare 10. Dopo aver formato i dischi 11, scaldate l’olio in una padella 12
									

								

															

																		
																															
											
										
																														
																		e cuocete le arepas a fiamma media per 4 minuti da un lato 13 e 3 minuti dall’altro 14, fino a quando non inizieranno a dorarsi e a formare delle macchie più scure. Le vostre arepas venezuelane sono pronte per essere farcite e gustate 15!
									

								

							
					    