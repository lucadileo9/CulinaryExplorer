Difficoltà: Difficile
Trovare il regalo perfetto per la persona amata è sempre un’ardua impresa e spesso si rischia di strafare pur di assicurarsi l’effetto sorpresa. A volte però le parole valgono più dei gioielli, soprattutto quando sono sentite e inaspettate… nascondete una tenera dedica all’interno dei biscotti della fortuna e avrete realizzato in poco tempo un regalo dolcissimo, di quelli che ognuno vorrebbe ricevere almeno una volta nella vita! Tipicamente serviti a fine pasto nei ristoranti cinesi, questi croccanti dolcetti custodiscono solitamente aforismi o messaggi di buon auspicio che potrete personalizzare e dedicare alle persone a voi più care… perfetti per San Valentino come le fragole caramellate, per la festa della mamma o per sollevare un amico in difficoltà, i biscotti della fortuna non sono solo un romantico dessert per due, ma un modo originale e delicato per comunicare i nostri sentimenti senza doverli esprimere ad alta voce. E voi, invece, cosa vorreste sentirvi dire?


												
						
						

														INGREDIENTI
							
							                            
                                
    								
    									
    										
    										67
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    67
    					
    					    					    					
    					    Carboidrati
    					    g
    					    13.2
    					
    					    					    					
    					      di cui zuccheri
    					    g
    					    7.5
    					
    					    					    					
    					    Proteine
    					    g
    					    1.2
    					
    					    					    					
    					    Grassi
    					    g
    					    1
    					
    					    					    					
    					      di cui saturi
    					    g
    					    0.15
    					
    					    					    					
    					    Fibre
    					    g
    					    0.1
    					
    					    					    					    					
    					    Sodio
    					    mg
    					    9
    					
    					    				
    			
                            
													


						
							
														Ingredienti per circa 15 biscotti
							

							
								

																	Zucchero
								
								
								
																	110
									g
																

								

							
								

																	Albumi
								
								
								(di due uova 2 medie)
																	75
									g
																

								

							
								

																	Farina 00
								
								
								
																	75
									g
																

								

							
								

																	Farina di riso
								
								
								
																	20
									g
																

								

							
								

																	Amido di mais (maizena)
								
								
								
																	13
									g
																

								

							
								

																	Olio extravergine d'oliva
								
								
								
																	15
									g
																

								

							
								

																	Essenza di vaniglia
								
								
								
																	1
									goccia
																

								

							
								

																	Acqua
								
								
								
																	1
									goccia
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i biscotti della fortuna, per prima cosa preparate l’impasto: versate gli albumi e lo zucchero in una ciotola 1 e sbattete con una frusta per amalgamarli, ma senza montarli a neve 2. Unite l’olio 3
									

								

															

																		
																															
											
										
																														
																		e l'aroma di vaniglia 4 e mescolate ancora 5. Ora setacciate la farina 00, la farina di riso e l'amido di mais all’interno della ciotola 6
									

								

															

																		
																															
											
										
																														
																		e lavorate con la frusta per amalgamare le polveri al composto 7. Infine aggiungete la punta di un cucchiaino d’acqua 8 e mescolate ulteriormente 9. L'impasto dovrà risultare piuttosto denso.
									

								

															

																		
																															
											
										
																														
																		Preriscaldate il forno a 170° in modalità statica. Nel frattempo foderate una teglia con carta forno (se ne siete in possesso, potete utilizzare un tappetino in silicone), versatevi sopra un cucchiaio di impasto e spandetelo uniformemente con il dorso del cucchiaio senza lasciare buchi 10, fino ad ottenere un cerchio del diametro di 10 cm 11. Potete stenderne anche un altro distante qualche centimetro dall'altro. Non infornate più di due dischi alla volta per facilitare le operazioni successive. Quando il forno sarà arrivato a temperatura, cuocete i biscotti per circa 10 minuti: il tempo di cottura potrebbe variare leggermente da biscotto a biscotto, quindi prima di sfornarli controllate che il bordo sia dorato e che anche la superficie sia leggermente colorita 12. 
									

								

															

																		
																															
											
										
																														
																		Una volta sfornati, girateli sull’altro lato e posizionate il bigliettino al centro, mentre il biscotto è ancora caldo 13. Avvicinate i lembi delicatamente per piegare a metà il biscotto con il biglietto all'interno, senza però far combaciare del tutto le estremità 14. Aiutatevi con l’orlo di una tazza per fare pressione sulla parte inferiore del biscotto 15
									

								

															

																		
																															
											
										
																														
																		e piegare le due estremità verso il basso, dopodiché premete delicatamente i bordi per sigillarlo 16. Inserite i biscotti così formati all’interno di uno stampo da muffin e lasciateli raffreddare in modo che mantengano la forma 17. Una volta raffreddati, i vostri biscotti della fortuna sono pronti per essere gustati 18!
									

								

							
					    