Difficoltà: Media
Avete invitato i vostri amici a vedere un film o una partita? Per una serata perfetta preparate gli straccetti di pizza fritti! Uno spuntino salato, ideale da gustare in piedi o sul divano, per un aperitivo coi fiocchi. 
Attenzione però, perchè uno tira l'altro... quindi preparatene in abbondanza per non lasciare nessuno a bocca asciutta. Gli straccetti non hanno bisogno di accompagnamento, grazie alla loro farcitura a base di olive e pomodori secchi sono buonissimi da gustare così o con dei salumi! Potrete anche scegliere di servirli come antipasto, magari accompagnandoli con una ciotolina di sugo e una di stracciatella. Insomma questi straccetti di pizza fritti sono perfetti per tutte le occasioni, non vi resta che seguire i nostri consigli per preparare questo buonissimo impasto!


						
						

														INGREDIENTI
							
													


						
														
							
							

							
								

																	Farina 0
								
								
								
																	500
									g
																

								

							
								

																	Acqua
								
								
								
																	300
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Lievito di birra fresco
								
								
								
																	5
									g
																

								

							
								

																	Sale fino
								
								
								
																	10
									g
																

								

							
														
							
						
														
							
														per farcire
							

							
								

																	Pomodori secchi
								
								
								(senza olio)
																	150
									g
																

								

							
								

																	Olive verdi
								
								
								denocciolate
																	80
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare gli straccetti di pizza fritti come prima cosa versate il lievito in metà della dose d'acqua indicata 1. Mescolate bene per farlo sciogliere 2 e versatelo all'interno di una ciotola capiente, dove avrete già versato la farina 3.
									

								

															

																		
																																											
											
										
																						
											
										
																						
											
										
																																										
																		Iniziate a mescolare con uan forchetta 4, poi unite la restante acqua 5 e mescolate ancora 6.
									

								

															

																		
																																											
											
										
																						
											
										
																						
											
										
																																										
																		Aggiungete olio 7 e in ultimo il sale 8. Lavorate ancora in ciotola, poi trasferite su un piano e continuate ad impastare 9.
									

								

															

																		
																																											
											
										
																						
											
										
																						
											
										
																																										
																		Quando avrete ottenuto una consistenza piuttosto liscia 10, formate una palla 11 e trasferitela in una ciotola. Coprite con pellicola 12 e lasciate lievitare per 6 ore a temperatura ambiente.
									

								

															

																		
																																											
											
										
																						
											
										
																						
											
										
																																										
																		Trascorso questo tempo sminuzzate i pomodori secchi 13 e tagliate le olive a rondelle 14. Riprendete quindi l'impasto che avrà raddoppiato il suo volume 15.
									

								

															

																		
																																											
											
										
																						
											
										
																						
											
										
																																										
																		Trasferitelo su un piano 16 e sgonfiatelo schiacciandolo con le mani 17. Aggiuntete pomodori secchi e olive 18.
									

								

															

																		
																																											
											
										
																						
											
										
																						
											
										
																																										
																		Richiudete l'impasto per incorporarli 19 e impastate velocemente 20 sino ad ottenere un composto omogeneo 21.
									

								

															

																		
																																											
											
										
																						
											
										
																						
											
										
																																										
																		Stendete ora l'impasto con un mattarello 22 e utilizzando una rotella tagliapasta realizzate prima delle strisce verticali e poi alcune oblique 23, in modo da ricavare dei rombi 24.
									

								

															

																		
																																											
											
										
																						
											
										
																						
											
										
																																										
																		Ora scaldate bene l'olio e immergete pochi pezzi per volta, aiutandovi con una schiumarola 25, cuocete sino a che non saranno ben dorati. Scolateli 26, trasferite su carta assorbente, aggiungete un pizzico di sale e servite i vostri straccetti di pizza fritti 27.
									

								

							
					    