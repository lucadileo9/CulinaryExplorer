Difficoltà: Molto facile
Di tutte le ricette con la zucca che vi abbiamo proposto quella di oggi si distingue per semplicità e originalità: croccantella alla zucca! Più simile a una torta salata che a una focaccia, si prepara senza lievito, con pochissimi ingredienti e una normale frusta a mano. Una ricetta vegetariana al profumo di rosmarino, dalla superficie dorata e la consistenza croccante, proprio come dice il nome. Ottima da sola o accompagnata con formaggi e salumi, la croccantella alla zucca si può servire come antipasto o per un aperitivo fra amici ma si può gustare in qualsiasi momento della giornata!


						
						

														INGREDIENTI
							
							                            
                                
    								
    									
    										
    										231
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    231
    					
    					    					    					
    					    Carboidrati
    					    g
    					    41
    					
    					    					    					
    					      di cui zuccheri
    					    g
    					    2
    					
    					    					    					
    					    Proteine
    					    g
    					    6
    					
    					    					    					
    					    Grassi
    					    g
    					    4.8
    					
    					    					    					
    					      di cui saturi
    					    g
    					    1.14
    					
    					    					    					
    					    Fibre
    					    g
    					    1.5
    					
    					    					    					    					
    					    Sodio
    					    mg
    					    547
    					
    					    				
    			
                            
													


						
														
							
														Per l'impasto
							

							
								

																	Zucca delica
								
								
								(già pulita)
																	250
									g
																

								

							
								

																	Farina 00
								
								
								
																	250
									g
																

								

							
								

																	Acqua
								
								
								
																	300
									g
																

								

							
								

																	Sale fino
								
								
								(rasi)
																	2
									cucchiaini
																

								

							
								

																	Rosmarino
								
								
								
																	
									q.b.
																

								

							
														
							
						
														
							
														Per lo stampo (del diametro di 28-30 cm)
							

							
								

																	Olio extravergine d'oliva
								
								
								
																	
									q.b.
																

								

							
								

																	Farina 00
								
								
								
																	
									q.b.
																

								

							
														
							
						
														
							
														Per la superficie
							

							
								

																	Farina di mais
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la croccantella alla zucca per prima cosa pulite la zucca: eliminate la buccia 1, rimuovete i semi e filamenti interni 2 e tagliate 250 g di polpa a dadini 3.
									

								

															

																		
																																											
											
										
																						
											
										
																						
											
										
																																										
																		In una ciotola versate la farina e l’acqua, mescolando con una frusta per evitare la formazione di grumi 4. Quando avrete ottenuto un composto liscio e omogeneo aggiungete il sale 5 e gli aghi di rosmarino 6 e amalgamate bene il tutto.
									

								

															

																		
																																											
											
										
																						
											
										
																						
											
										
																																										
																		Unite anche la zucca 7 e incorporatela al composto con un mestolo 8. Oliate e infarinate una teglia del diametro di 28-30 cm 9, poi eliminate la farina in eccesso.
									

								

															

																		
																																											
											
										
																						
											
										
																						
											
										
																																										
																		Versate il composto all’interno 10 e livellatelo con il dorso di un cucchiaio 11, poi spolverizzate la superficie con farina di mais 12.
									

								

															

																		
																																											
											
										
																						
											
										
																						
											
										
																																										
																		Condite con un filo d’olio 13 e cuocete in forno statico preriscaldato a 200° per 50 minuti, poi proseguite la cottura per altri 10 minuti in modalità ventilata a 220° 14. La vostra croccantella alla zucca è pronta per essere gustata 15!
									

								

							
					    