Difficoltà: Facile
Durante la stagione autunnale sfilano sulle nostre tavole i classici risotti della tradizione fra cui spiccano senz’altro quello ai funghi , alla zucca e al radicchio, che quest’anno vogliamo proporre in una veste nuova: risotto radicchio, noci e Sbrinz DOP! Un primo piatto vegetariano dal carattere deciso, che abbina le note amarognole del radicchio a quelle croccanti della frutta secca. Ad amalgamare il tutto ci pensa lo Sbrinz DOP, un formaggio svizzero dalla consistenza particolarmente friabile con cui si ottiene una mantecatura morbida e saporita. Ottimo anche per riscaldare le fredde serate invernali, il risotto radicchio, noci e Sbrinz DOP diventerà sicuramente una ricetta di tendenza fra i vostri familiari e amici!


												
						
						

														INGREDIENTI
							
							                            
                                
    								
    									
    										
    										694
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    694
    					
    					    					    					
    					    Carboidrati
    					    g
    					    73
    					
    					    					    					
    					      di cui zuccheri
    					    g
    					    2.5
    					
    					    					    					
    					    Proteine
    					    g
    					    25
    					
    					    					    					
    					    Grassi
    					    g
    					    33.5
    					
    					    					    					
    					      di cui saturi
    					    g
    					    9.43
    					
    					    					    					
    					    Fibre
    					    g
    					    3.9
    					
    					    					    					
    					    Colesterolo
    					    mg
    					    46
    					
    					    					    					
    					    Sodio
    					    mg
    					    1149
    					
    					    				
    			
                            
													


						
							
							

							
								

																	Sbrinz DOP
								
								
								
																	180
									g
																

								

							
								

																	Riso Carnaroli
								
								
								
																	320
									g
																

								

							
								

																	Radicchio
								
								
								
																	450
									g
																

								

							
								

																	Gherigli di noci
								
								
								
																	100
									g
																

								

							
								

																	Scalogno
								
								
								
																	1
									
																

								

							
								

																	Brodo vegetale
								
								
								
																	1
									l
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il risotto radicchio, noci e Sbrinz DOP per prima cosa preparate il brodo vegetale e tenetelo in caldo. Lavate e mondate il radicchio, poi tagliatelo a striscioline della larghezza di circa 1 cm 1. Affettate sottilmente lo scalogno 2 e tritate grossolanamente i gherigli di noce 3.
									

								

															

																		
																																											
											
										
																						
											
										
																						
											
										
																																										
																		In una casseruola rosolate lo scalogno con l’olio per 2-3 minuti 4, poi aggiungete il riso 5 e le noci 6.
									

								

															

																		
																																											
											
										
																						
											
										
																						
											
										
																																										
																		Tostate per qualche minuto, mescolando spesso 7, poi versate il brodo vegetale fino a coprire il tutto 8. Unite metà del radicchio 9 e mescolate bene.
									

								

															

																		
																																											
											
										
																						
											
										
																						
											
										
																																										
																		Salate 10 e cuocete il riso aggiungendo il brodo al bisogno. Dopo 15 minuti unite il restante radicchio 11, mescolate e continuate a cuocere versando un mestolo di brodo per volta. Nel frattempo grattugiate finemente lo Sbrinz DOP 12.
									

								

															

																		
																																											
											
										
																						
											
										
																						
											
										
																																										
																		Quando il riso sarà cotto, spegnete il fuoco e mantecate con il formaggio grattugiato 13. Mescolate bene per ottenere una consistenza cremosa e omogenea 14. Pepate a piacere e servite il vostro risotto radicchio, noci e Sbrinz DOP 15!
									

								

							
					    