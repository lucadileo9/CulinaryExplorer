Difficoltà: Facile
Avrete sicuramente presente le patate al cartoccio tipiche dei paesi anglosassoni che prendono il nome di jacket potatoes: sono cotte con la buccia e vengono solitamente farcite con cheddar, bacon oppure panna acida. Le jacket eggplants, invece, sono delle gustose melanzane con ripieno di verdure e formaggio filante che vengono cotte al forno con la stessa tecnica! All’interno del cartoccio i sapori si amalgameranno al meglio e anche la consistenza della melanzana risulterà particolarmente morbida. Servite le jacket eggplants in alternativa alle classiche melanzane arrostite oppure proponetele ai vostri amici vegetariani in occasione di un barbecue… con a fianco una ciotolina di formaggio cremoso condito con sale, pepe, olio e qualche fogliolina di menta saranno la fine del mondo!


												
						
						

														INGREDIENTI
							
													


						
							
							

							
								

																	Melanzane
								
								
								piccole
																	4
									
																

								

							
								

																	Zucchine
								
								
								medie
																	2
									
																

								

							
								

																	Pomodorini ciliegino
								
								
								
																	120
									g
																

								

							
								

																	Caciocavallo
								
								
								
																	200
									g
																

								

							
								

																	Menta
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le jacket eggplants, per prima cosa lavate e asciugate accuratamente le melanzane 1. Sovrapponete un foglio di carta forno a un foglio di alluminio e avvolgete singolarmente ogni melanzana 2 così da ottenere un cartoccio ben sigillato. Disponete i cartocci su una teglia 3 e cuocete in forno ventilato preriscaldato a 220° per circa un’ora.
									

								

															

																		
																															
											
										
																														
																		Nel frattempo preparate gli ingredienti per il ripieno: grattugiate il caciocavallo con una grattugia a fori larghi 4 e tenete da parte. Lavate le zucchine e grattugiate anch’esse con una grattugia a maglie larghe 5, poi trasferitele in un colino, salate leggermente 6 e lasciate scolare in modo che perdano l’acqua di vegetazione.
									

								

															

																		
																															
											
										
																														
																		Fate la stessa cosa anche con i pomodorini, che avrete lavato e tagliato a dadini 7: sistemateli in un colino, salate leggermente 8 e lasciate scolare. Verso la fine del tempo di cottura delle melanzane, trasferite le zucchine scolate in una ciotola, unite circa due terzi del caciocavallo grattugiato 9 e mescolate.
									

								

															

																		
																															
											
										
																														
																		A questo punto sfornate le melanzane, aprite il cartoccio e incidete la melanzana per il lungo, poi rimuovete uno spicchio di polpa per fare posto al ripieno 10. Farcite le melanzane con il mix di zucchine e caciocavallo 11 e i pomodori scolati 12.
									

								

															

																		
																															
											
										
																														
																		In ultimo distribuite il caciocavallo rimasto 13 e aggiungete una macinata di pepe 14, poi infornate nuovamente in modalità grill a 240° per 7-8 minuti per far sciogliere il formaggio e gratinare la superficie. Una volta cotte, guarnite con qualche fogliolina di menta e gustate le vostre jacket eggplants 15!
									

								

							
					    