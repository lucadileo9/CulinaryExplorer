Difficoltà: Facile
Veloce, saporita e semplice: la ricetta della pasta perfetta dovrebbe rispondere a questi pochi requisiti! Non è un caso se le paste più amate sono quelle espresse come la carbonara o la aglio, olio e peperoncino. Cavalcando questi intramontabili modelli abbiamo realizzato un primo piatto sfizioso e gustoso: le tagliatelle con cipollotto e salsiccia. Quando si parla di tagliatelle, lo sappiamo il miglior accoppiamento è con i funghi. Ma una pietanza dal gusto rustico e stuzzicante come questa si presta perfettamente come soluzione salvacena last minute! Non vi resta che provare questo gustoso piatto di tagliatelle con cipollotti e salsiccia.

Provate anche questa variante rustica: pappardelle con salsiccia e porri!


												
						
						

														INGREDIENTI
							
							                            
                                
    								
    									
    										
    										655
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    655
    					
    					    					    					
    					    Carboidrati
    					    g
    					    67
    					
    					    					    					
    					      di cui zuccheri
    					    g
    					    5.7
    					
    					    					    					
    					    Proteine
    					    g
    					    21.1
    					
    					    					    					
    					    Grassi
    					    g
    					    33.7
    					
    					    					    					
    					      di cui saturi
    					    g
    					    10.81
    					
    					    					    					
    					    Fibre
    					    g
    					    3.4
    					
    					    					    					
    					    Colesterolo
    					    mg
    					    108
    					
    					    					    					
    					    Sodio
    					    mg
    					    1118
    					
    					    				
    			
                            
													


						
							
							

							
								

																	Salsiccia
								
								
								
																	200
									g
																

								

							
								

																	Tagliatelle all'uovo
								
								
								
																	320
									g
																

								

							
								

																	Cipollotto fresco
								
								
								
																	250
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Concentrato di pomodoro
								
								
								
																	10
									g
																

								

							
								

																	Pecorino romano
								
								
								
																	40
									g
																

								

							
								

																	Brodo di carne
								
								
								
																	3
									mestoli
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le tagliatelle con cipollotti e salsiccia, abbiate cura di avere il brodo di carne pronto (ne serviranno 3 mestoli); poi eliminate le foglie esterne e la parte più verde ai cipollotti 1, quindi spuntateli e affettateli a rondelle 2. Incidete per il lungo il budello della salsiccia 3
									

								

															

																		
																															
											
										
																														
																		E sfilatelo dalla carne 4. In un tegame scaldate l’olio di oliva 5, poi unite i cipollotti 6, salate, pepate e lasciate rosolare qualche minuto, per ammorbidirli.
									

								

															

																		
																															
											
										
																														
																		Unite la salsiccia leggermente sgranata 7, saltate per un paio di minuti e aggiungete un po’ di brodo di carne caldo 8. Unite il concentrato di pomodoro 9 e mescolate per incorporarlo bene.
									

								

															

																		
																															
											
										
																														
																		Versate ancora un paio di mestoli di brodo 10 e cuocete per circa 10 minuti. Nel frattempo portate ad ebollizione dell’acqua salata per la cottura delle tagliatelle. Cuocete le tagliatelle al dente 11, poi scolatele e tuffatela direttamente in padella 12.
									

								

															

																		
																															
											
										
																														
																		Insaporite con il formaggio grattugiato 13 e mescolate un’ultima volta 14. Servite le tagliatelle cipollotti e salsiccia ben calde 15.
									

								

							
					    