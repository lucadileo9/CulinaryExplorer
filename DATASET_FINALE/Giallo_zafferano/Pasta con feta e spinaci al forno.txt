Difficoltà: Facile
Come preferite la pasta al forno? Rossa, bianca o pasticciata? Oggi vi stupiamo con una ricetta vegetariana diversa dal solito: la pasta con feta e spinaci al forno! Un gustoso abbinamento che è protagonista di un grande classico della cucina greca, la spanakopita, e che noi abbiamo voluto proporre in versione primo piatto. In aggiunta al famoso formaggio greco, caratterizzato da un sapore deciso e leggermente acidulo, abbiamo utilizzato anche la ricotta che renderà il condimento ancora più avvolgente. Portate in tavola la pasta con feta e spinaci al forno e lasciatevi stuzzicare dalla sua croccante crosticina dorata prima e dalla sua cremosità poi!


												
						
						

														INGREDIENTI
							
													


						
							
							

							
								

																	Mezze Maniche Rigate
								
								
								
																	320
									g
																

								

							
								

																	Spinaci
								
								
								
																	200
									g
																

								

							
								

																	Feta
								
								
								
																	200
									g
																

								

							
								

																	Ricotta vaccina
								
								
								
																	150
									g
																

								

							
								

																	Parmigiano Reggiano DOP
								
								
								da grattugiare
																	50
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la pasta con feta e spinaci al forno per prima cosa lavate gli spinaci ed eliminate la parte finale del gambo 1. Versate gli spinaci in una padella con un giro d’olio e uno spicchio d’aglio schiacciato 2. Coprite con il coperchio 3 e cuocete per 10 minuti. Intanto mettete sul fuoco una pentola con l’acqua per cuocere la pasta.
									

								

															

																		
																																											
											
										
																						
											
										
																						
											
										
																																										
																		Quando gli spinaci saranno appassiti, rimuovete l’aglio dalla padella e tenete da parte 4. A questo punto l’acqua sarà arrivata a bollore, quindi salate e cuocete la pasta molto al dente 5. Nel frattempo sbriciolate la feta con le mani 6.
									

								

															

																		
																																											
											
										
																						
											
										
																						
											
										
																																										
																		Scolate la pasta in una ciotola, poi aggiungete gli spinaci 7, la feta 8 e 30 g di Parmigiano Reggiano DOP grattugiato 9.
									

								

															

																		
																																											
											
										
																						
											
										
																						
											
										
																																										
																		Dopo aver mescolato, unite anche la ricotta 10 e un mestolo di acqua di cottura della pasta. Amalgamate bene il tutto 11. Ungete una pirofila con l’olio e versate la pasta così condita all’interno 12.
									

								

															

																		
																																											
											
										
																						
											
										
																						
											
										
																																										
																		Distribuitela uniformemente con un cucchiaio e spolverizzate con i restanti 20 g di Parmigiano Reggiano DOP grattugiato 13, poi condite con un filo d’olio 14. Cuocete in forno ventilato preriscaldato a 180° per 30 minuti fino a quando la superficie sarà bella dorata. Sfornate e gustate la vostra pasta con feta e spinaci al forno 15.
									

								

							
					    