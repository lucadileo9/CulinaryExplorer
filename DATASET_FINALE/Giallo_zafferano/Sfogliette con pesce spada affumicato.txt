Difficoltà: Molto facile
Srotolate la pasta sfoglia, insaporitela con un croccante mix e guarnite con pesce spada affumicato e zeste di lime. Non ci credete che un antipasto si possa preparare in così poco tempo? E allora vi sorprenderemo con la ricetta delle sfogliette con pesce spada affumicato. Uno stuzzichino facile e veloce da accompagnare con un fresco vino, magari anche un bellini cocktail, per iniziare al meglio la serata. Scoprirete che questo snack è perfetto soprattutto durante le festività natalizie, dove un ricco buffet non può essere sprovvisto dei classici canapè e ora delle sfogliette con pesce spada affumicato!


						
						

														INGREDIENTI
							
													


						
														
							
														Ingredienti per 25 pezzi
							

							
								

																	Pasta Sfoglia
								
								
								rettangolare da 230 g
																	1
									
																

								

							
								

																	Pesce spada affumicato
								
								
								fettine
																	8
									
																

								

							
								

																	Grana Padano DOP
								
								
								
																	30
									g
																

								

							
								

																	Semi di girasole
								
								
								
																	20
									g
																

								

							
								

																	Pepe misto in grani
								
								
								
																	
									q.b.
																

								

							
								

																	Latte intero
								
								
								
																	
									q.b.
																

								

							
														
							
						
														
							
														Per il lime
							

							
								

																	Scorza di lime
								
								
								
																	1
									
																

								

							
								

																	Acqua
								
								
								
																	50
									g
																

								

							
								

																	Zucchero
								
								
								cucchiaino
																	1
									
																

								

							
								

																	Sale grosso
								
								
								
																	½
									cucchiaino
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le sfogliette con pesce spada affumicato cominciate dal lime. Dopo averlo lavato e asciugato pelatelo con l’aiuto di un pelapatate, quindi facendo attenzione a prelevare soltanto la parte verde, 1 e poi ottenete una julienne al coltello 2. In un pentolino versate l’acqua, lo zucchero 3,
									

								

															

																		
																															
											
										
																														
																		il sale 4 e accendete il fornello finché non si scioglieranno. Quindi tuffate le zeste di limone 5, coprite con pellicola, o un coperchio, e lasciate macerare per almeno 15 minuti 6.
									

								

															

																		
																															
											
										
																														
																		Nel frattempo mescolate il Grana con una generosa macinata di pepe 7 e i semi di girasole 8. Srotolate un rotolo di pasta sfoglia su una leccarda, utilizzando la carta forno già presente, e bucherellate la superficie con l’apposito attrezzo o con i rebbi di una forchetta 9.
									

								

															

																		
																															
											
										
																														
																		Spennellate la superficie con del latte 10 e poi cospargetela con il mix di prima: pressate leggermente per far aderire bene i semi di girasole 11. Cuocete la sfoglia in forno, statico già caldo a 200°, per circa 12 minuti 12.
									

								

															

																		
																															
											
										
																														
																		Lasciate intiepidire la sfoglia prima di tagliarla e ottenere dei rettangoli di 6x5 cm ottenendo così 25 pezzi 13. A questo punto sistemate le fette di pesce spada affumicato su un tagliere e ottenete 25 striscioline 14, arrotolate su loro stesse le strisce ottenendo dei rotolini 15.
									

								

															

																		
																															
											
										
																														
																		Quindi disponete i rotolini sulle sfogliette 16 e guarnite con le zeste scolate e ancora un pizzico di pepe 17. Ecco pronte le vostre sfogliette con pesce spada affumicato 18!
									

								

							
					    