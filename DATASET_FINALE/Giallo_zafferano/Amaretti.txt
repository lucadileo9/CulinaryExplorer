Difficoltà: Media
Gli amaretti sono piccoli biscotti molto amati e diffusi in tante regioni italiane. Da nord a sud si contano diverse varianti, a pasta morbida, cosparsi con zucchero e granella oppure croccanti, come quelli che vi proponiamo in questa ricetta. Il gusto intenso degli amaretti è ottenuto grazie alla combinazione di mandorle pelate dolci e mandorle armelline,  ricavate dai noccioli delle albicocche e delle pesche ed usate nelle preparazioni di pasticceria in piccole dosi. La lavorazione degli amaretti non è complessa: le mandorle, lo zucchero a velo e semolato vengono tritati insieme finemente e mescolati agli albumi. Ma una volta formato l'impasto necessità di riposare in frigorifero per tutta la notte per ottenere la giusta consistenza. Gli amaretti sono i biscotti giusti per una pausa dolce o per accompagnare il momento del tè! Sono perfetti anche come farcitura per torte o crostate!


												
						
						

														INGREDIENTI
							
							                            
                                
    								
    									
    										
    										43
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    43
    					
    					    					    					
    					    Carboidrati
    					    g
    					    5.4
    					
    					    					    					
    					      di cui zuccheri
    					    g
    					    5.4
    					
    					    					    					
    					    Proteine
    					    g
    					    0.8
    					
    					    					    					
    					    Grassi
    					    g
    					    2.1
    					
    					    					    					
    					      di cui saturi
    					    g
    					    0.17
    					
    					    					    					
    					    Fibre
    					    g
    					    0.6
    					
    					    					    					    					
    					    Sodio
    					    mg
    					    2
    					
    					    				
    			
                            
													


						
							
														Ingredienti per 50 amaretti
							

							
								

																	Mandorle pelate
								
								
								
																	200
									g
																

								

							
								

																	Zucchero
								
								
								
																	140
									g
																

								

							
								

																	Zucchero a velo
								
								
								
																	125
									g
																

								

							
								

																	Albumi
								
								
								
																	50
									g
																

								

							
								

																	Mandorle armelline
								
								
								
																	15
									g
																

								

							
								

																	Ammoniaca per dolci
								
								
								
																	3
									g
																

								

							
								

																	Estratto di mandorla
								
								
								amaro (facoltativo)
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli amaretti, tostate le mandorle pelate per alcuni minuti in forno statico preriscaldato a 200° 1. Poi versatele nel mixer con le mandorle armelline, lo zucchero semolato e quello a velo 2 e tritate il tutto 3.
									

								

															

																		
																															
											
										
																														
																		Quindi setacciate il composto 4 prima di versarlo nuovamente nel mixer per tritarlo ancora più finemente 5. Setacciatelo ancora in una ciotola capiente 6.
									

								

															

																		
																															
											
										
																														
																		Ora aggiungete l'ammoniaca per dolci 7, gli albumi 8 e qualche goccia di estratto di mandorle amare (facoltativo). Mescolate con una spatola per amalgamare gli ingredienti e ottenere un impasto morbido e omogeneo 9.
									

								

															

																		
																															
											
										
																														
																		Copritelo con un canovaccio pulito 10 e riponete l'impasto in frigorifero per una notte intera. Il giorno seguente riprendete l'impasto che si sarà solidificato 11 e ricavate circa 50 palline 12.
									

								

															

																		
																															
											
										
																														
																		Potete cuocere in due infornate, diponendo 25 palline alla volta distanziate tra loro su una leccarda foderata con carta da forno. Schiacciatele leggermente al centro con le dita 13 e infornate in forno statico preriscaldato a 170° per circa 20 minuti (150° per 10-15 minuti se forno ventilato). Passato il tempo necessario, sformate gli amaretti 14 e lasciateli raffreddare su una gratella prima di offrirli 15.
									

								

							
					    