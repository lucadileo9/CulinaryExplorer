Difficoltà: Facile
Le chiacchiere sono le regine dei dolci di Carnevale! Sono così buone e fragranti che una tira l’altra, ma come tutti i fritti però è meglio non esagerare… a meno che non le prepariate con la nostra ricetta delle chiacchiere in friggitrice ad aria: un’alternativa light alla versione tradizionale. La friggitrice ad aria, infatti, permette di evitare l’utilizzo di grassi in cottura ottenendo un risultato genuino e gustoso allo stesso tempo, al pari delle chiacchiere al forno. Dopo che si saranno raffreddate, guarnite le vostre chiacchiere in friggitrice ad aria con abbondante zucchero a velo e mettetele in tavola… finiranno in un lampo e, questa volta, senza nessun senso di colpa!


						
						

														INGREDIENTI
							
													


						
														
							
														Per circa 40 chiacchiere
							

							
								

																	Farina 00
								
								
								
																	500
									g
																

								

							
								

																	Zucchero
								
								
								
																	70
									g
																

								

							
								

																	Burro
								
								
								a temperatura ambiente
																	50
									g
																

								

							
								

																	Uova
								
								
								(circa 3 medie)
																	175
									g
																

								

							
								

																	Tuorli
								
								
								(circa 1 di uovo medio)
																	15
									g
																

								

							
								

																	Grappa
								
								
								
																	30
									g
																

								

							
								

																	Lievito in polvere per dolci
								
								
								
																	6
									g
																

								

							
								

																	Baccello di vaniglia
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per l'emulsione
							

							
								

																	Acqua
								
								
								
																	100
									g
																

								

							
								

																	Olio di semi di girasole
								
								
								
																	50
									g
																

								

							
														
							
						
														
							
														Per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le chiacchiere in friggitrice ad aria per prima cosa setacciate la farina e il lievito nella ciotola di una planetaria munita di foglia. Aggiungete lo zucchero 1 e il sale, poi versate le uova e il tuorlo che avrete leggermente sbattuto insieme 2, e infine la grappa 3. Lavorate a velocità media per amalgamare bene gli ingredienti.
									

								

															

																		
																																											
											
										
																						
											
										
																						
											
										
																																										
																		A questo punto sostituite la foglia con il gancio 4, poi unite i semi della bacca di vaniglia e il burro ammorbidito 5. Continuate a impastare per 10 minuti fino ad ottenere un composto omogeneo, sodo ma allo stesso tempo malleabile. Se necessario potete aggiungere 5-10 g di acqua. Trasferite l’impasto su un piano da lavoro e maneggiatelo rapidamente per formare una palla 6.
									

								

															

																		
																																											
											
										
																						
											
										
																						
											
										
																																										
																		Avvolgete l'impasto nella pellicola e lasciate riposare a temperatura ambiente per almeno 30 minuti 7. Trascorso questo tempo, dividete l'impasto in porzioni da circa 150 g e iniziate a stenderne una per volta; nel frattempo coprite il resto dell'impasto per evitare che si secchi. Appiattite leggermente la prima porzione di impasto con il palmo della mano 8, infarinatela e passatela nella macchinetta tirapasta allo spessore più largo 9.
									

								

															

																		
																																											
											
										
																						
											
										
																						
											
										
																																										
																		Ripiegate i lati corti della striscia di pasta verso il centro 10, dopodiché tiratela nuovamente diminuendo man mano lo spessore dei rulli fino a raggiungere i 2 mm 11. Procedete in questo modo per stendere tutte le sfoglie, poi lasciatele riposare per qualche minuto. Pareggiate i lati con una rotella dentellata, poi ricavate dei rettangoli di circa 10x6 cm 12. 
									

								

															

																		
																																											
											
										
																						
											
										
																						
											
										
																																										
																		Praticate nel centro due tagli obliqui per ognuno 13. A questo punto sbollentate le chiacchiere per qualche secondo in una pentola con acqua bollente, non più di 1-2 alla volta 14. Quando affioreranno a galla scolate le chiacchiere con una schiumarola 15 e trasferitele su un vassoio foderato con carta forno.
									

								

															

																		
																																											
											
										
																						
											
										
																						
											
										
																																										
																		Spruzzate le sfoglie lessate con l'emulsione di acqua e olio 16; in alternativa potete spennellarle. Adagiate le chiacchiere nella friggitrice ad aria 17, chiudete con il coperchio e cuocete a 200° per circa 5 minuti. Ogni minuto o minuto e mezzo circa, aprite lo sportello per controllare che non si siano attaccate e spruzzate nuovamente le sfoglie con l'emulsione 18.
									

								

															

																		
																																											
											
										
																						
											
										
																						
											
										
																																										
																		Quando saranno belle dorate 19, trasferite le chiacchiere su un vassoio e lasciate raffreddare completamente, poi spolverizzate con zucchero a velo 20. Le vostre chiacchiere in friggitrice ad aria sono pronte per essere gustate 21!
									

								

							
					    