Difficoltà: Media
Le more sono frutti deliziosi e carnosi dal sapore dolce e acidulo, così invitanti da farci sfidare i loro rovi per la raccolta nelle mattinate estive. Cosa si può preparare con delle polpose more? Una deliziosa confettura da spalmare sul pane tostato oppure... dei dolci favolosi, per esempio in abbinamento alle mele nella torta senza glutine, o da soli in crostate da fiaba, oppure nell'impasto di soffici torte come quella di more e yogurt! La torta di more è una pie dal fragrante guscio di frolla aromatizzata al limone con un ripieno dolcissimo e succoso di more. Perfetta per la merenda o come dessert di fine pasto, la torta di more conquisterà grandi e piccoli al primo assaggio. A voi non resta che scegliere i frutti più maturi, lasciarli addolcire ancora di più nella marinatura e accendere il forno per sprigionare in tutta la casa il buonissimo profumo di questo dolce genuino!


						
						

														INGREDIENTI
							
							                            
                                
    								
    									
    										
    										477
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    477
    					
    					    					    					
    					    Carboidrati
    					    g
    					    68.5
    					
    					    					    					
    					      di cui zuccheri
    					    g
    					    36.8
    					
    					    					    					
    					    Proteine
    					    g
    					    6.7
    					
    					    					    					
    					    Grassi
    					    g
    					    19.5
    					
    					    					    					
    					      di cui saturi
    					    g
    					    10.84
    					
    					    					    					
    					    Fibre
    					    g
    					    2.3
    					
    					    					    					
    					    Colesterolo
    					    mg
    					    141
    					
    					    					    					
    					    Sodio
    					    mg
    					    142
    					
    					    				
    			
                            
													


						
														
							
														Ingredienti per la frolla (per uno stampo da 18 cm di diametro)
							

							
								

																	Zucchero a velo
								
								
								
																	100
									g
																

								

							
								

																	Farina 00
								
								
								
																	250
									g
																

								

							
								

																	Tuorli
								
								
								
																	2
									
																

								

							
								

																	Burro
								
								
								freddo
																	125
									g
																

								

							
								

																	Scorza di limone
								
								
								metà
																	
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per le more
							

							
								

																	More
								
								
								
																	400
									g
																

								

							
								

																	Zucchero di canna
								
								
								
																	75
									g
																

								

							
								

																	Scorza di limone
								
								
								metà
																	
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la torta di more iniziate versando in una ciotola le more, aggiungete lo zucchero di canna 1 e la scorza di mezzo limone grattugiata 2. Mescolate con un cucchiaio 3, coprite con pellicola per alimenti e lasciate macerare le more a temperatura ambiente per almeno 4 ore (se preferite anche tutta la notte).
									

								

															

																		
																															
											
										
																														
																		Occupatevi ora della pasta frolla: in un mixer versate la farina setacciata, un pizzico di sale e il burro freddo a tocchetti 4, quindi azionate brevemente le lame per ottenere un composto sabbioso 5. Versate la sabbiatura ottenuta su un piano di lavoro (oppure in una ciotola) e aggiungete lo zucchero a velo setacciato e la scorza di mezzo limone grattugiata 6
									

								

															

																		
																															
											
										
																														
																		Create la classica fontana con l’incavo al centro nel quale inserire i due tuorli 7. Quindi iniziate ad amalgamare il tutto prima con la forchetta, poi quando le uova avranno assorbito le polveri potete proseguire a mano 8. Impastate brevemente, giusto il tempo di compattare l'impasto perchè la frolla non si scaldi troppo con il calore delle mani e rimanga friabile. Formate un panetto, appiattitelo e avvolgetelo nella pellicola 9, quindi riponetelo in frigorifero per farlo rassodare almeno 30 minuti.
									

								

															

																		
																															
											
										
																														
																		Trascorse le ore di macerazione delle more, fatele scolare in un colino raccogliendo il liquido nella ciotola 10. Riprendete la frolla e prelevatene 2/3, il resto riponetelo in frigorifero sempre avvolto da pellicola. Spolverizzate il piano di lavoro con pochissima farina e stendete la frolla con il mattarello in un disco dello spessore di circa mezzo centimetro. Poi arrotolate la sfoglia sul mattarello e srotolatela su una tortiera forata di 18 cm con i bordi ondulati 12 (potete usare uno stampo da crostata normale, non ci sarà bisogno comunque di imburrarlo).
									

								

															

																		
																															
											
										
																														
																		Fate aderire delicatamente il fondo e il bordo della pasta allo stampo 13, ritagliate via la pasta in eccesso facendo scorrere il mattarello sul bordo della teglia 14. Bucherellate il fondo della crostata con i rebbi di una forchetta 15.
									

								

															

																		
																															
											
										
																														
																		Farcite la crostata con le more che avete scolato 16, distribuendole in modo omogeneo. Ora riprendete la pasta frolla rimanente e stendetela tra due fogli di carta da forno 17, poi eliminate uno dei fogli e aiutatevi con l’altro per trasferire la frolla sulla farcia 18 in modo da coprirla completamente.
									

								

															

																		
																															
											
										
																														
																		Fate aderire bene i bordi eliminando la pasta in eccesso 19. Con rebbi della forchetta bucherellate la superficie 20. Cuocete la crostata in forno preriscaldato statico a 175° per 35 minuti, nel ripiano più basso del forno. Trascorso questo tempo ponete la torta sul ripiano centrale e proseguite la cottura per altri 5 minuti per farla leggermente dorare in superficie. Terminata la cottura, lasciate raffreddare completamente la torta prima di servirla 21.
									

								

							
					    