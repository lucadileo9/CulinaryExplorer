Difficoltà: Media
I ravioli con sogliola e orata sono un primo piatto di mare gustoso e raffinato.
La preparazione dei ravioli con sogliola e orata è un po’ laboriosa ma il risultato ripagherà sicuramente tutte le fatiche: con questa ricetta, infatti, realizzerete un primo piatto a base di pesce, crostacei e molluschi originale e dal sapore tutto particolare, che soprenderà piacevolmente i vostri commensali.
I ravioli con sogliola e orata sono realizzati con della pasta all’uovo fatta a mano e farcita con una crema a base di patate e filetti di sogliola e orata.
Il tutto viene poi insaporito da un sugo di mare preparato con vongole, cozze, mazzancolle e qualche cucchiaio di pesto alla genovese. Servite e gustate i ravioli con sogliola e orata quando ancora sono caldi e scoprite anche altre gustose ricette di ravioli, come quelli raffinati ai gamberi e limone!


						
						

														INGREDIENTI
							
							                            
                                
    								
    									
    										
    										513
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    513
    					
    					    					    					
    					    Carboidrati
    					    g
    					    63.7
    					
    					    					    					
    					      di cui zuccheri
    					    g
    					    3
    					
    					    					    					
    					    Proteine
    					    g
    					    26.7
    					
    					    					    					
    					    Grassi
    					    g
    					    16.4
    					
    					    					    					
    					      di cui saturi
    					    g
    					    3.54
    					
    					    					    					
    					    Fibre
    					    g
    					    2.9
    					
    					    					    					
    					    Colesterolo
    					    mg
    					    216
    					
    					    					    					
    					    Sodio
    					    mg
    					    441
    					
    					    				
    			
                            
													


						
														
							
														Ingredienti per 50 ravioli 
							

							
								

																	Farina 00
								
								
								
																	300
									g
																

								

							
								

																	Uova
								
								
								(da circa 70 gr l'una)
																	3
									
																

								

							
														
							
						
														
							
														Ingredienti per il ripieno
							

							
								

																	Sogliola
								
								
								filetti già puliti
																	75
									g
																

								

							
								

																	Patate
								
								
								
																	100
									g
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								da tritare
																	
									q.b.
																

								

							
								

																	Vino bianco
								
								
								
																	30
									ml
																

								

							
								

																	Orata
								
								
								filetti già puliti
																	75
									g
																

								

							
														
							
						
														
							
														Ingredienti per il sugo
							

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Pomodorini ciliegino
								
								
								
																	100
									g
																

								

							
								

																	Mazzancolle
								
								
								o gamberi bianchi
																	150
									g
																

								

							
								

																	Vongole
								
								
								
																	200
									g
																

								

							
								

																	Cozze
								
								
								
																	200
									g
																

								

							
								

																	Pesto alla Genovese
								
								
								
																	2
									cucchiai
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i ravioli con sogliola e orata iniziate dal ripieno: mettete a cuocere le patate in una pentola capiente piena d’acqua fredda, leggermente salata, per circa 20 minuti da quando inizia il bollore; quando saranno cotte, lasciatele raffreddare, quindi sbucciatele e tagliatele a pezzi 1. Nel frattempo prendete i filetti di pesce già puliti e tagliateli a piccoli pezzetti 2. In una padella ponete uno spicchio d’aglio, l’olio di oliva extravergine e il prezzemolo tritato 3.
									

								

															

																		
																															
											
										
																														
																		Aggiungete il pesce e fatelo rosolare per circa per 4-5 minuti 4, poi sfumate con del vino bianco 5. Quando il pesce sarà cotto ponetelo in un mixer insieme alle patate e frullate il tutto 6
									

								

															

																		
																															
											
										
																														
																		fino ad ottenere una crema 7. Aggiungete, se occorre, un filo d’olio, quindi aggiustate di sale e pepe. Tenete da parte il ripieno e lasciatelo raffreddare completamente. A questo punto preparate la pasta all’uovo che vi servirà per formare i ravioli: su una spianatoia infarinata mettete la farina formando la classica fontana 8, formate un buco la centro e aggiungete le uova. 9.
									

								

															

																		
																															
											
										
																														
																		Impastate il tutto con le mani fino ad ottenere un composto compatto 10, coprite con la pellicola e lasciate riposare per almeno mezz’ora 11 (per un approfondimento su come preparare la pasta all'uovo clicca qui). Preparate ora il sugo: in una padella capiente mettete ad imbiondire l’aglio con l'olio extravergine di oliva e del prezzemolo 12,
									

								

															

																		
																															
											
										
																														
																		quindi aggiungete i pomodori ciliegia, che avrete precedentemente mondato e tagliato in quarti 13, e lasciateli appassire a fuoco basso per qualche minuto. Unite al tutto le vongole pulite 14 e le cozze 15, anch'esse pulite, e lasciatele dischiudere per 5 minuti a fuoco basso (per un approfondimento su come pulire le cozze clicca qui).
									

								

															

																		
																															
											
										
																														
																		Lavate e sgusciate le mazzancolle 16, quindi aggiungetele al sugo e lasciate cuocere il tutto per 5-6 minuti 17; se necessario, aggiustate di sale e pepe. Una volta cotto il tutto, spegnete il fuoco e mettete il sugo da parte. Nel frattempo la pasta all’uovo avrà riposato per il tempo necessario: toglietela dalla pellicola e stendetela su una spianatoia infarinata, con un mattarello. Ricavate dei rettangoli regolari e piuttosto sottili aiutandovi con una macchina per fare la pasta 18,
									

								

															

																		
																															
											
										
																														
																		quindi trasferite il ripieno in una sac-à-poche e mettetene una pallina grande come una noce sull’impasto, distanziando le successive di circa 3 cm tra l'una e l'altra 19. Spennellate con dell’acqua la pasta, sui bordi del rettangolo e intorno alle palline di ripieno 20; ricoprite con un altro foglio di pasta, premendo bene con le dita tra un ripieno e l'altro, per sigillare il tutto 21.
									

								

															

																		
																															
											
										
																														
																		Con un tagliapasta seghettato formate i ravioli tagliando l’impasto in tanti quadrati (da 5cm x5cm) 22. Prendete ora un vassoio, spolverizzatelo con della farina o della semola, quindi adagiatevi i ravioli 23. In una pentola portate ad ebollizione abbondante acqua salata e fatevi cuocere i ravioli per qualche minuto 24;
									

								

															

																		
																															
											
										
																														
																		fino a quando verranno a galla: scolateli allora utilizzando una schiumarola ed uniteli al sugo 25. Accendete il fuoco e fate saltare il tutto per 1-2 minuti ancora, quindi aggiungete il pesto 26 e spegnete il fuoco (se volete assicurarvi che il pesce non cuocia troppo potete toglierlo dal sugo e tenerlo da parte al caldo, quindi aggiungerlo successivamente). Mescolate per amalgamare tutti gli ingredienti 27, aggiustate di sale e pepe e i vostri ravioli con sogliola e orata saranno pronti: serviteli e gustateli quando ancora sono caldi.
									

								

							
					    