Difficoltà: Facile
"Dammi mille baci, e poi cento, poi altri mille e poi altri cento". Così il poeta Catullo declamava il suo incontenibile amore per Lesbia. Ci siamo ispirati proprio a questi baci appassionati per la ricetta di piccole delizie frangranti: i baci di dama alle nocciole. Questi biscotti sfiziosi, preparati con un impasto a base di farina di nocciole e ripieni di una golosa crema al gianduia sono una valida alternativa alla classica ricetta piemontese che prevede un impasto a base di mandorle. Il nome bacio di dama si ritiene possa derivare proprio dalla forma dei dolcetti composti da due dischi di impasto uniti che ricordano appunto un bacio tra amanti. Realizzate anche voi questi piccoli gioielli della pasticceria italiana in occasione di feste, compleanni o buffet: il successo è garantito!


												
						
						

														INGREDIENTI
							
							                            
                                
    								
    									
    										
    										176
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    176
    					
    					    					    					
    					    Carboidrati
    					    g
    					    15.8
    					
    					    					    					
    					      di cui zuccheri
    					    g
    					    7.2
    					
    					    					    					
    					    Proteine
    					    g
    					    2.6
    					
    					    					    					
    					    Grassi
    					    g
    					    11.4
    					
    					    					    					
    					      di cui saturi
    					    g
    					    4.85
    					
    					    					    					
    					    Fibre
    					    g
    					    0.7
    					
    					    					    					
    					    Colesterolo
    					    mg
    					    29
    					
    					    					    					
    					    Sodio
    					    mg
    					    40
    					
    					    				
    			
                            
													


						
							
														Ingredienti per 22 baci
							

							
								

																	Farina 00
								
								
								
																	250
									g
																

								

							
								

																	Farina di nocciole
								
								
								
																	120
									g
																

								

							
								

																	Cioccolato gianduia
								
								
								
																	50
									g
																

								

							
								

																	Uova
								
								
								(circa 1)
																	48
									g
																

								

							
								

																	Burro
								
								
								a temperatura ambiente 
																	190
									g
																

								

							
								

																	Zucchero
								
								
								semolato 
																	120
									g
																

								

							
								

																	Sale fino
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i baci di dama alle nocciole versate il burro a temperatura ambiente e precedentemente tagliato a cubetti nella ciotola di una planetaria munita di foglia. Quindi aggiungete lo zucchero semolato 1, azionate la macchina a velocità bassa 2 e lavorate il tutto per una decina di minuti. Una volta ottenuta una crema leggermente montata unite l'uovo 3 e lasciatelo assorbire completamente.
									

								

															

																		
																															
											
										
																														
																		A questo punto aggiungete il sale 4, lavorate ancora per qualche minuto e spegnete la planetaria per un momento 5. Setacciate la farina 00 direttamente all'interno della ciotola,
									

								

															

																		
																															
											
										
																														
																		e unite anche la farina di nocciole, setacciando anch'essa 7. Azionate nuovamente la macchina 8 e lasciate assorbire completamente le farine 9.
									

								

															

																		
																															
											
										
																														
																		Solo quando avrete ottenuto un composto uniforme 10, trasferitelo su un piano leggermente infarinato e lavoratelo con le mani o con un tarocco, per non scaldarlo troppo, fino a dargli la forma di un panetto 11. Avvolgetelo nella pellicola trasparente 12 e riponetelo in frigorifero a rassodare per almeno 1 ora.
									

								

															

																		
																															
											
										
																														
																		Trascorso questo tempo riprendete il vostro panetto e tagliatelo 13 in 44 pezzi; quindi con le mani date ad ogni pezzetto di impasto una forma sferica 14, adagiatele su un vassoio foderato con carta forno e riponetele nuovamente in frigorifero a rassodare per 30 minuti. A questo punto trasferite le vostre palline su una leccarda, sempre foderata con carta forno 15 e cuocete il tutto in forno statico preriscaldato a 180° per 20-22 minuti (oppure in forno ventilato a 175° per 20 minuti).
									

								

															

																		
																															
											
										
																														
																		Una volta sfornate 16 trasferite le palline su una gratella 17 e lasciatele raffreddare completamente. Nel frattempo occupatevi di realizzare il ripieno: prendete il cioccolato gianduia e tagliatelo a cubetti 18,
									

								

															

																		
																															
											
										
																														
																		quindi scioglietelo 19 a bagno maria o nel microonde azionandolo 30 secondi per volta e mescolando il cioccolato prima di scaldarlo nuovamente. Una volta fuso lasciatelo intiepidire, mescolando di tanto in tanto, fino ad ottenere una consistenza piuttosto densa. Trasferite il cioccolato in un sac a poche e stendetene un po’ sulla parte piatta di una pallina, quindi richiudete con un’altra pallina. Completate i baci di dama alle nocciole in questo modo e lasciateli riposare per circa 20 minuti su una gratella: quando il cioccolato gianduia si sarà asciugato, i biscottini resteranno uniti e saranno pronti da gustare!
									

								

							
					    