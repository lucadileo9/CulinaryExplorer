Difficoltà: Media
State cercando un dolce importante per la tavola delle feste? Con una torta multistrato il figurone è assicurato, soprattutto se si tratta della nostra naked cake di Natale! Sotto il candido manto di crema al formaggio si nascondono 3 strati di pan di spagna profumato alla cannella farciti con crema pasticcera alla vaniglia: una ricetta semplice ma scenografica al tempo stesso, anche grazie alla decorazione a tema natalizio realizzata con ribes rossi, aghi di rosmarino e stecche di cannella. Voi però potete personalizzarla a vostro piacimento, magari prendendo spunto dalla fiabesca woodland cake di panettone, quindi lasciatevi guidare dalla fantasia e mandateci le foto delle vostre bellissime naked cake di Natale!


						
						

														INGREDIENTI
							
													


						
														
							
														Per il pan di spagna (per uno stampo di 18 cm di diametro, alto 10 cm)
							

							
								

																	Uova
								
								
								a temperatura ambiente (circa 3 piccole)
																	150
									g
																

								

							
								

																	Zucchero
								
								
								
																	75
									g
																

								

							
								

																	Amido di mais (maizena)
								
								
								
																	75
									g
																

								

							
								

																	Cannella in polvere
								
								
								
																	3
									g
																

								

							
								

																	Burro
								
								
								per ungere lo stampo
																	
									q.b.
																

								

							
														
							
						
														
							
														Per la crema pasticcera
							

							
								

																	Latte intero
								
								
								
																	400
									g
																

								

							
								

																	Zucchero
								
								
								
																	100
									g
																

								

							
								

																	Tuorli
								
								
								
																	6
									
																

								

							
								

																	Estratto di vaniglia
								
								
								
																	10
									g
																

								

							
								

																	Amido di mais (maizena)
								
								
								
																	40
									g
																

								

							
								

																	Gelatina in fogli
								
								
								
																	5
									g
																

								

							
														
							
						
														
							
														Per la copertura
							

							
								

																	Formaggio fresco spalmabile
								
								
								
																	100
									g
																

								

							
								

																	Panna fresca liquida
								
								
								
																	130
									g
																

								

							
														
							
						
														
							
														Per decorare
							

							
								

																	Ribes rosso
								
								
								
																	
									q.b.
																

								

							
								

																	Rosmarino
								
								
								
																	
									q.b.
																

								

							
								

																	Cannella in stecche
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la naked cake di Natale, per prima cosa preparate il pan di spagna: nella ciotola di una planetaria versate le uova intere 1 e lo zucchero 2, poi lavorate con il gancio a frusta per circa 15 minuti. Nel frattempo mescolate l’amido di mais e la cannella in una ciotolina 3.
									

								

															

																		
																																											
											
										
																						
											
										
																						
											
										
																																										
																		Quando avrete ottenuto un composto ben montato e spumoso 4, spegnete la planetaria e setacciate all’interno il mix di cannella e amido di mais 5. Incorporate le polveri con una frusta a mano 6.
									

								

															

																		
																																											
											
										
																						
											
										
																						
											
										
																																										
																		Versate l’impasto in uno stampo del diametro di 18 cm, alto almeno 10 cm, che avrete precedentemente imburrato o foderato con carta forno 7. Livellate la superficie con il dorso di un cucchiaio 8 e cuocete in forno statico preriscaldato a 180° per circa 25 minuti. Una volta cotto, sfornate il pan di spagna e lasciatelo raffreddare completamente nello stampo 9.
									

								

															

																		
																																											
											
										
																						
											
										
																						
											
										
																																										
																		Nel frattempo occupatevi della crema pasticcera: mettete in ammollo i fogli di gelatina in acqua fredda 10, poi versate i tuorli e lo zucchero in un pentolino 11 e mescolate con una marisa. Intanto mettete a scaldare il latte in un altro pentolino 12.
									

								

															

																		
																																											
											
										
																						
											
										
																						
											
										
																																										
																		Dopo aver amalgamato bene i tuorli con lo zucchero, unite l’estratto di vaniglia 13 e l’amido di mais 14 e mescolate ancora con la marisa. Quando il latte sarà arrivato a sfiorare il bollore, aggiungetelo in più riprese al composto di tuorli 15.
									

								

															

																		
																																											
											
										
																						
											
										
																						
											
										
																																										
																		Mettete il pentolino sul fuoco e fate addensare a fuoco dolce, mescolando continuamente con la frusta 16. Una volta addensata, trasferite la crema in una ciotola e aggiungete i fogli di gelatina ben strizzati 17, poi mescolate accuratamente per incorporarli in modo uniforme. Lasciate intiepidire 18, coprite con pellicola a contatto e mettete in frigorifero per circa 30 minuti.
									

								

															

																		
																																											
											
										
																						
											
										
																						
											
										
																																										
																		Nel frattempo riprendete il pan di spagna ed eliminate la calotta superiore 19, poi tagliatelo in 3 dischi di uguale spessore 20 21.
									

								

															

																		
																																											
											
										
																						
											
										
																						
											
										
																																										
																		Riprendete la crema dal frigorifero, date un’altra mescolata e trasferitela in un sac-à-poche con bocchetta liscia da 1 cm. Adagiate il primo disco di pan di spagna su un piatto da portata e farcitelo con metà della crema pasticcera 22, poi coprite con il secondo disco 23 e aggiungete la crema rimanente 24.
									

								

															

																		
																																											
											
										
																						
											
										
																						
											
										
																																										
																		Adagiate il terzo disco di pan di spagna in cima, raddrizzate la torta e lisciate i bordi con una spatola, poi riponetela in frigorifero per almeno 30 minuti 25. Intanto preparate la copertura: versate il formaggio spalmabile in una ciotola, unite la panna 26 e amalgamate con una frusta per ottenere una crema liscia e omogenea 27.
									

								

															

																		
																																											
											
										
																						
											
										
																						
											
										
																																										
																		Trascorso il tempo di raffreddamento ricoprite la superficie della torta con un velo leggero di crema aiutandovi con la spatola 28, compresi i lati 29.
									

								

															

																		
																																											
											
										
																						
											
										
																						
											
										
																																										
																		In ultimo guarnite la superficie con ribes 31, aghi di rosmarino e stecche di cannella 32. La vostra naked cake di Natale è pronta per essere servita 33!
									

								

							
					    