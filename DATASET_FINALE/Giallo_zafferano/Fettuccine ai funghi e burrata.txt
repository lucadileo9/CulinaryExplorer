Difficoltà: Facile
Le fettuccine ai funghi e burrata sono una variante del tradizionale piatto autunnale realizzato con funghi porcini di stagione, profumati e saporiti. Nella versione che vi proponiamo qui abbiamo omesso la tipica mantecatura con burro e formaggio grattugiato in favore di deliziosi bocconcini di burrata. Così fresca e cremosa, la burrata conferirà un gusto più accattivante al piatto rendendolo maggiormente saporito. Lasciatevi sedurre da questo primo piatto dai colori e sapori autunnali e portate in tavola i profumi del sottobosco per dare il più goloso benvenuto alla stagione del foliage!


												
						
						

														INGREDIENTI
							
													


						
							
							

							
								

																	Funghi porcini
								
								
								
																	600
									g
																

								

							
								

																	Burrata
								
								
								
																	300
									g
																

								

							
								

																	Fettuccine
								
								
								
																	320
									g
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	20
									g
																

								

							
								

																	Maggiorana
								
								
								
																	20
									g
																

								

							
								

																	Timo
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le fettuccine ai funghi e burrata partite dalla pulizia dei funghi: privateli innanzitutto della gran parte del terriccio con l’aiuto di un pennello o di una piccola spazzola 1. Tagliate la parte inferiore del gambo 2 e sciacquateli sotto acqua corrente velocemente 3.
									

								

															

																		
																																											
											
										
																						
											
										
																						
											
										
																																										
																		Tagliateli a piccoli pezzi di circa 1cm 4. Ponete sul fuoco un tegame colmo di acqua salata e portate al bollore, servirà per la cottura della pasta. Versate un filo d’olio e uno spicchio d’aglio in una padella 5, fate soffriggere per qualche minuto. Quando sarà imbiondito versate i funghi 6, fateli andare a fiamma media per pochi minuti. 
									

								

															

																		
																																											
											
										
																						
											
										
																						
											
										
																																										
																		Quando i funghi saranno cotti spegnete il fuoco, togliete l’aglio 7 e teneteli da parte. Fate cuocere le fettuccine in acqua bollente e salata per il tempo indicato dalla confezione 8, avendo cura di tenerle indietro due minuti per ultimare la cottura in padella. Scolate le fettuccine direttamente nella padella con i funghi 9.
 
									

								

															

																		
																																											
											
										
																						
											
										
																						
											
										
																																										
																		Aggiungete due mestoli d’acqua di cottura 10. Mantecate con un filo d’olio 11 e aggiustate di sale e pepe 12 se necessario. 
									

								

															

																		
																																											
											
										
																						
											
										
																						
											
										
																																										
																		Aggiungete infine le erbe aromatiche precedentemente tritate. Prelevate dei bocconcini dalla burrata 14 e adagiateli sopra le fettuccine prima di servirle in tavola 15.
									

								

							
					    