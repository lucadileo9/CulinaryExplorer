Difficoltà: Facile
I totani sono dei gustosi molluschi, meno pregiati dei calamari, ma ugualmente versatili per realizzare squisiti primi e secondi piatti di pesce o per una irresistibile frittura mista! Oggi vi proponiamo una ricetta che non potete lasciarvi scappare se volete preparare un buon primo piatto dal sapore di mare: mezze penne integrali con totani al vino bianco. Un piatto che vi conquisterà per la sua semplicità e raffinatezza, in cui il sapore rustico delle mezze penne integrali si abbina perfettamente al sapore deciso dei totani, con un tocco di colore e sapore in più dato dal basilico fresco e l'elegante bontà del vino bianco, che rende questo piatto un'idea sfiziosa, adatta ad ogni occasione. Un primo molto saporito, profumato e di sicuro effetto, dal gusto audace e delicato al tempo stesso, che noi vi proponiamo in versione “bianca”, ma che può prevedere l’aggiunta degli ingredienti che più preferite, come pomodorini o altre verdure di stagione, per renderlo ancora più gustoso e colorato!


												
						
						

														INGREDIENTI
							
							                            
                                
    								
    									
    										
    										351
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    351
    					
    					    					    					
    					    Carboidrati
    					    g
    					    54.3
    					
    					    					    					
    					      di cui zuccheri
    					    g
    					    3.8
    					
    					    					    					
    					    Proteine
    					    g
    					    19.9
    					
    					    					    					
    					    Grassi
    					    g
    					    5.5
    					
    					    					    					
    					      di cui saturi
    					    g
    					    1.1
    					
    					    					    					
    					    Fibre
    					    g
    					    9.6
    					
    					    					    					
    					    Colesterolo
    					    mg
    					    40
    					
    					    					    					
    					    Sodio
    					    mg
    					    167
    					
    					    				
    			
                            
													


						
							
							

							
								

																	Mezze Penne Rigate Integrali
								
								
								
																	320
									g
																

								

							
								

																	Totani
								
								
								
																	500
									g
																

								

							
								

																	Basilico
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Vino bianco
								
								
								
																	30
									g
																

								

							
								

																	Olio extravergine d'oliva
								
								
								
																	10
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le mezze penne integrali con totani al vino bianco, per prima cosa iniziate a pulire i totani 1: dopo averli sciacquati accuratamente sotto l’acqua fredda, staccate delicatamente la testa dal mantello 2 e tenetela da parte. Una volta estratta la testa, cercate la penna di cartilagine trasparente che si trova nel mantello e asportatela delicatamente 3,
									

								

															

																		
																															
											
										
																														
																		quindi togliete le interiora 4 e sciacquate il mantello accuratamente all'interno. Estraete poi gli occhi dalla testa, con l’aiuto di un coltello 5 e ripetete la stessa operazione anche per il becco 6 che si trova al centro dei tentacoli,
									

								

															

																		
																															
											
										
																														
																		tirate via la pelle dai tentacoli e dal mantello 7. Sciacquate accuratamente tutte le parti del totano sotto acqua corrente; poi procedete tagliando a listarelle il mantello 8 e i tentacoli; quindi tenete da parte. In una pentola capiente, fate bollire l'acqua salata a piacere e mettete a cuocere la pasta 9,
									

								

															

																		
																															
											
										
																														
																		e nel frattempo fate scaldare l’aglio in padella con un po’ d’olio extravergine d’oliva 10. Una volta rosolato bene, toglietelo e fate saltare i totani in padella 11, per due minuti, mescolandoli di tanto in tanto 12 per farli rosolare uniformemente.
									

								

															

																		
																															
											
										
																														
																		Sfumate il tutto con il vino bianco 13 e una volta evaporato, aggiungete la pasta al dente 14 e fatela insaporire con i totani per 3-4 minuti. Prendete il basilico e spezzettatelo con le mani 15,
									

								

															

																		
																															
											
										
																														
																		aggiungetelo in padella 15 e infine condite il tutto con un cucchiaio d'olio extravergine 16. Le vostre penne integrali con totani al vino bianco sono pronte per essere servite!
									

								

							
					    