Difficoltà: Facile
Gli gnocchi di riso con verdure, insieme ai famosi spaghetti di soia, riso alla cantonese e ravioli al vapore, sono uno dei piatti più apprezzati e richiesti della cucina cinese. Gli gnocchi di riso  sono una ricetta vegetariana sfiziosa e saporita, hanno una consistenza più gommosa rispetto ai nostri tradizionali gnocchi di patate, che si sposa perfettamente con la croccantezza delle verdure saltate nel wok, ma anche con il pesce, come nelle ricetta degli gnocchi di riso con cozze e pomodorini. Chef Mulan li ha cucinati per noi con l'aggiunta di zucchine, carote, cipollotti e il tocco di sapore dei funghi shiitake secchi. Questa volta non dovrete aspettare di andare al ristorante per ordinare gli gnocchi di riso con verdure, ma potrete gustarli a casa per una cena diversa dal solito!


												
						
						

														INGREDIENTI
							
													


						
							
							

							
								

																	Gnocchi di riso
								
								
								freschi
																	300
									g
																

								

							
								

																	Zucchine
								
								
								
																	200
									g
																

								

							
								

																	Carote
								
								
								
																	100
									g
																

								

							
								

																	Cipollotto fresco
								
								
								
																	1
									
																

								

							
								

																	Funghi secchi
								
								
								shiitake
																	8
									g
																

								

							
								

																	Salsa di soia
								
								
								chiara
																	2
									cucchiai
																

								

							
								

																	Salsa di soia
								
								
								scura
																	1
									cucchiaino
																

								

							
								

																	Olio di semi di arachide
								
								
								(o di girasole)
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli gnocchi di riso con verdure per prima cosa ricoprite i funghi secchi con acqua tiepida 1 e lasciateli in ammollo per circa 20 minuti. Nel frattempo preparate il resto delle verdure: tagliate le zucchine in obliquo a rondelle piuttosto spesse 2, poi riducetele a fettine 3.
									

								

															

																		
																															
											
										
																														
																		Fate la stessa cosa con le carote: dopo averle pelate, tagliatele prima a rondelle 4 e poi a fettine 5. Riducete a rondelle anche la parte bianca del cipollotti 6.
									

								

															

																		
																															
											
										
																														
																		Affettate sottilmente il gambo del cipollotto 7. Infine scolate i funghi, eliminate il gambo 8 e tagliate la parte superiore a listarelle 9.
									

								

															

																		
																															
											
										
																														
																		Sciacquate gli gnocchi di riso sotto l’acqua corrente 10. Nel frattempo portate a bollore dell'acqua in un wok, poi aggiungete un goccio d’olio per evitare che si attacchino fra di loro. Cuocete gli gnocchi nell’acqua bollente 11 e scolateli dopo un minuto 12.
									

								

															

																		
																															
											
										
																														
																		Nello stesso wok scaldate un giro d'olio 13 e fate saltare la parte bianca del cipollotto per un minuto 14, poi aggiungete i funghi scolati 15.
									

								

															

																		
																															
											
										
																														
																		Unite anche le carote 16 e saltate per un altro minuto. Aggiungete le zucchine 17 e saltate per 2-3 minuti. In ultimo unite gli gnocchi 18.
									

								

															

																		
																															
											
										
																														
																		Condite con sale 19 e pepe, poi insaporite con la salsa di soia chiara e scura 20. Mescolate e saltate brevemente il tutto 21.
									

								

															

																		
																																											
											
										
																						
											
										
																						
											
										
																																										
																		Completate con un filo d’olio di semi per lucidare 22 e guarnite i piatti con la parte verde del cipollotto 23. I vostri gnocchi di riso con verdure sono pronti per essere serviti 24!
									

								

							
					    