Difficoltà: Molto facile
Per tanti bambini le polpette sono l’unico modo per mangiare le verdure e la moda dello street food ne ha rinverdito il successo. Sono un evergreen della cucina di recupero e infatti ne esistono infinite versioni, prime fra tutte quelle della nonna! Oggi prepariamo insieme una delle varianti più povere e buone: le polpette di zucchine. Vi sveleremo tutti i segreti di preparazione e cottura per un risultato dorato e croccante, così gustoso che la cena si trasformerà in una gara all’ultima polpetta! E voi, lascerete vincere i più piccoli o la bontà irresistibile delle polpette di zucchine vi farà dimenticare le buone maniere?! Se preferite una cottura più light, non perdetevi le polpette di zucchine alla pizzaiola o le polpette di zucchine al forno, anche nella versione con la ricotta o arricchite con lo speck.


						
						

														INGREDIENTI
							
							                            
                                
    								
    									
    										
    										458.9
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    458.9
    					
    					    					    					
    					    Carboidrati
    					    g
    					    10
    					
    					    					    					
    					      di cui zuccheri
    					    g
    					    4.7
    					
    					    					    					
    					    Proteine
    					    g
    					    16.5
    					
    					    					    					
    					    Grassi
    					    g
    					    35
    					
    					    					    					
    					      di cui saturi
    					    g
    					    9.2
    					
    					    					    					
    					    Fibre
    					    g
    					    87.6
    					
    					    					    					
    					    Colesterolo
    					    mg
    					    3.6
    					
    					    					    					
    					    Sodio
    					    mg
    					    364
    					
    					    				
    			
                            
													


						
														
							
														Per circa 22 polpette da 20 g l'una
							

							
								

																	Zucchine
								
								
								
																	800
									g
																

								

							
								

																	Parmigiano Reggiano DOP
								
								
								da grattugiare
																	100
									g
																

								

							
								

																	Ricotta vaccina
								
								
								
																	80
									g
																

								

							
								

																	Pangrattato
								
								
								
																	30
									g
																

								

							
								

																	Uova
								
								
								
																	1
									
																

								

							
								

																	Timo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per infarinare
							

							
								

																	Semola di grano duro rimacinata
								
								
								
																	
									q.b.
																

								

							
														
							
						
														
							
														Per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
														
							
														Per servire
							

							
								

																	Fiocchi di sale
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le polpette di zucchine cominciate lavando accuratamente le zucchine e privandole delle estremità 1. Grattugiatele con una grattugia a fori medi 2, ponetele in un colino posto al di sopra di una ciotola e salate leggermente 3.
									

								

															

																		
																																											
											
										
																						
											
										
																						
											
										
																																										
																		Posizionate al di sopra delle zucchine un piattino, e sopra di esso ponete un peso 4. Lasciate le zucchine così coperte a scolare per almeno un'ora: in questo modo perderanno moltissima acqua 5. Schiacciatele ulteriormente con un cucchiaio 6.
									

								

															

																		
																																											
											
										
																						
											
										
																						
											
										
																																										
																		Poi rovesciate le zucchine così spurgate su un canovaccio pulito 7; arrotolatelo a caramella intorno alle zucchine e strizzate bene 8. Le zucchine perderanno così le ultime tracce di acqua. Ponetele in una ciotola e unite la ricotta (che avrete scolato e setacciato) 9.
									

								

															

																		
																																											
											
										
																						
											
										
																						
											
										
																																										
																		Unite anche il Parmigiano 10 e mescolate bene 11, poi aggiungete le foglioline di timo 12.
									

								

															

																		
																																											
											
										
																						
											
										
																						
											
										
																																										
																		Infine versate l'uovo 13 e il pangrattato 14. Mescolate accuratamente per amalgamare tra loro tutti gli ingredienti 15.
									

								

															

																		
																																											
											
										
																						
											
										
																						
											
										
																																										
																		Regolate di sale e di pepe 16. Lavorate ancora l’impasto con le mani finché risulterà omogeneo e abbastanza consistente da poter formare una palla 17. Procedete adesso a formare le vostre polpette prelevando 20 g di impasto per ciascuna e modellandole per ottenere la classica forma rotonda e leggermente schiacciata 18.
									

								

															

																		
																																											
											
										
																						
											
										
																						
											
										
																																										
																		Passate le polpette nella semola 19 e disponetele su un vassoio: dovreste ottenere circa 22 polpette 20. Versate l'olio di semi in un tegame e portatelo a 180°, poi immergete poche polpette per volta 21.
									

								

															

																		
																																											
											
										
																						
											
										
																						
											
										
																																										
																		Friggete le polpette fino a doratura 22. Scolatele e ponetele ad asciugare su un vassoio ricoperto di carta paglia o carta assorbente 23, poi cospargete con i fiocchi di sale. Le vostre polpette di zucchine sono pronte per essere gustate ben calde 24.
									

								

							
					    