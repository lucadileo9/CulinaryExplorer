Difficoltà: Facile
Se state pensando di ordinare dal ristorante cinese sotto casa, aspettate un attimo perché in questa ricetta vi spieghiamo come preparare degli ottimi noodles di pollo piccanti direttamente nella vostra cucina! Tutto ciò che vi serve è un wok in cui far saltare le verdure affinché rimangano belle croccanti e colorate… per quanto riguarda il pollo, invece, non può mancare il panko, il tipico pangrattato che assicura una frittura asciutta e ariosa. Salsa di soia, zenzero fresco e peperoncino, infine, arricchiranno il sapore dei noodles di pollo piccanti con una nota pungente e leggermente agrodolce, che vi ricorderà proprio quelli del vostro ristorante cinese preferito!


						
						

														INGREDIENTI
							
													


						
														
							
							

							
								

																	Noodles
								
								
								di grano tenero
																	200
									g
																

								

							
								

																	Verza
								
								
								
																	100
									g
																

								

							
								

																	Zucchine
								
								
								
																	1
									
																

								

							
								

																	Carote
								
								
								
																	2
									
																

								

							
								

																	Porri
								
								
								
																	1
									
																

								

							
								

																	Peperoni rossi
								
								
								
																	1
									
																

								

							
								

																	Aglio
								
								
								
																	2
									spicchi
																

								

							
								

																	Zenzero fresco
								
								
								
																	30
									g
																

								

							
								

																	Salsa di soia
								
								
								
																	80
									g
																

								

							
								

																	Olio di semi
								
								
								
																	
									q.b.
																

								

							
								

																	Peperoncino fresco
								
								
								
																	1
									
																

								

							
														
							
						
														
							
														Per il pollo croccante
							

							
								

																	Pollo
								
								
								(fettine)
																	250
									g
																

								

							
								

																	Panko 
								
								
								
																	100
									g
																

								

							
								

																	Farina 00
								
								
								
																	80
									g
																

								

							
								

																	Uova
								
								
								
																	2
									
																

								

							
								

																	Olio di semi
								
								
								(per friggere)
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i noodles di pollo piccanti per prima cosa mondate e tagliate le verdure: affettate il porro a rondelle 1, poi tagliate a striscioline il peperone 2 e la zucchina 3.
									

								

															

																		
																																											
											
										
																						
											
										
																						
											
										
																																										
																		Dividete la carota a metà per il lungo e affettatela sottilmente in diagonale 4, poi tagliate la verza a striscioline 5 e il peperoncino a rondelle 6.
									

								

															

																		
																																											
											
										
																						
											
										
																						
											
										
																																										
																		Infine tritate l’aglio 7. Scaldate l’olio di semi in un wok, poi aggiungete l’aglio 8, il peperoncino e il porro 9.
									

								

															

																		
																																											
											
										
																						
											
										
																						
											
										
																																										
																		Unite anche la verza, il peperone 10, le carote 11 e le zucchine 12.
									

								

															

																		
																																											
											
										
																						
											
										
																						
											
										
																																										
																		Mescolate bene, condite con due terzi della salsa di soia 14 e fate saltare il tutto a fuoco vivace per circa 8 minuti: in questo modo le verdure rimarranno croccanti 15.
									

								

															

																		
																																											
											
										
																						
											
										
																						
											
										
																																										
																		Ora occupatevi del pollo: ricoprite le fettine di pollo prima con la farina 16, poi con le uova sbattute 17 e infine con il panko 18.
									

								

															

																		
																																											
											
										
																						
											
										
																						
											
										
																																										
																		Scaldate l’olio di semi fino alla temperatura di 170°, immergete le fettine impanate 19 e friggete per 3-4 minuti, fino a doratura. Scolate 20 e tenete da parte. Nel frattempo portate a bollore una pentola con dell’acqua e sbollentate i noodles per un minuto 21.
									

								

															

																		
																																											
											
										
																						
											
										
																						
											
										
																																										
																		Trasferite i noodles nel wok 22, grattugiate lo zenzero fresco 23 e aggiungete la soia rimanente 24.
									

								

															

																		
																																											
											
										
																						
											
										
																						
											
										
																																										
																		Saltate il tutto per un minuto 25. A questo punto tagliate il pollo croccante a fettine 26 e servitelo insieme ai vostri noodles piccanti 27!
									

								

							
					    