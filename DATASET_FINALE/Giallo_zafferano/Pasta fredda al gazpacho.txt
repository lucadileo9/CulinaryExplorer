Difficoltà: Molto facile
Un tuffo nella soleggiata Andalusia, ma senza dimenticare la tradizione italiana di un buon primo piatto di pasta! La pasta fredda al gazpacho è l'incontro tra queste due culture gastronomiche: la zuppa fredda tipica spagnola ricca di verdure di stagione frullate insieme alla mollica di pane incontra le pipe rigate, un formato particolare, ideale per raccogliere tutto il cremoso condimento. La particolarità di questa pietanza è proprio quella di gustare una minestra fredda, con il gusto intatto dei peperoni, pomodori, cetrioli e cipolle rosse utilizzati a crudo. Un piatto rigenerante nelle calde giornate estive, veloce da preparare e ideale da gustare in riva al mare o in città, quando il caldo non da tregua! La pasta fredda al gazpacho è un'idea originale anche come schiscetta per la pausa pranzo a lavoro!


						
						

														INGREDIENTI
							
							                            
                                
    								
    									
    										
    										439
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    439
    					
    					    					    					
    					    Carboidrati
    					    g
    					    69
    					
    					    					    					
    					      di cui zuccheri
    					    g
    					    12.9
    					
    					    					    					
    					    Proteine
    					    g
    					    10.4
    					
    					    					    					
    					    Grassi
    					    g
    					    13.5
    					
    					    					    					
    					      di cui saturi
    					    g
    					    2.03
    					
    					    					    					
    					    Fibre
    					    g
    					    5.8
    					
    					    					    					    					
    					    Sodio
    					    mg
    					    487
    					
    					    				
    			
                            
													


						
														
							
														Ingredienti per la pasta
							

							
								

																	Pipe Rigate
								
								
								
																	200
									g
																

								

							
														
							
						
														
							
														per il gazpacho
							

							
								

																	Aceto di vino bianco
								
								
								
																	110
									ml
																

								

							
								

																	Cetrioli
								
								
								
																	200
									g
																

								

							
								

																	Pane
								
								
								(mollica rafferma)
																	100
									g
																

								

							
								

																	Pomodori ramati
								
								
								
																	600
									g
																

								

							
								

																	Cipolle rosse
								
								
								
																	65
									g
																

								

							
								

																	Peperoni rossi
								
								
								
																	225
									g
																

								

							
								

																	Peperoni verdi
								
								
								
																	225
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta fredda al gazpacho, iniziate da quest'ultimo: ricavate dal pane raffermo la mollica da porre in una ciotola e inumidire con acqua e aceto di vino bianco 1; lasciate che assorba i liquidi, quindi scolatela con un colino e ponetela da parte. Poi passate a pulire e tagliare le verdure: lavate e tagliate a metà i pomodori ramati, poneteli su una ciotolina per eliminare i semini interni 2; spuntate e pelate il cetriolo e tagliatelo a rondelle 3.
									

								

															

																		
																															
											
										
																														
																		Proseguite con i peperoni verdi e rossi: lavateli e divideteli a metà, poi tagliate via il torsolo e il filamento interno con i semini, quindi riducete le falde a listarelle 4. Infine sbucciate la cipolla rossa e lo spicchio d’aglio e affettateli grossolanamente 5. Versate le verdure tagliate a tocchetti in un mixer 6, aggiungete l’olio extravergine di oliva a filo, aggiustando anche di sale e pepe a piacere
									

								

															

																		
																															
											
										
																														
																		e fate andare il mixer per ottenere un composto liscio ed omogeneo 7. Filtrate il composto denso ottenuto aiutandovi con un colino a maglie strette e il dorso di un cucchiaio per eliminare eventuali residui di bucce e semi, raccogliendo il composto in una ciotola 8. Trasferite nuovamente il composto nel mixer e unite la mollica ben strizzata 9 e aggiustate eventualmente di sale, pepe o aceto.
									

								

															

																		
																															
											
										
																														
																		Frullate ancora per qualche secondo fino ad ottenere un composto liscio ed omogeneo 10. Poi, ponete il gazpacho a riposare per qualche ora. Intanto, cuocete le pipe rigate in un tegame con acqua bollente salata a piacere 11. Quindi scolatele al dente e freddate la pasta sotto acqua corrente fredda. Dopodichè scolatela bene e trasferitela in una ciotola ampia, versate parte del gazpacho per condire la pasta 12. 
									

								

															

																		
																															
											
										
																														
																		Dividete il gazpacho rimanente nei piatti da portata 13 e versateci le pipe rigate condite 14; potete decorare ciascun piatto con delle fettine di cetriolo e del basilico se preferite. La vostra pasta fredda al gazpacho è pronta per essere servita.
									

								

							
					    