Difficoltà: Facile
Uno degli aspetti più caratterizzanti della cucina francese è l’importanza del saper presentare un piatto e, ancor di più, di far venire appetito ancor prima delle grandi portate. Perciò i nostri cugini si sono inventati l’amuse-bouche, una sorta di pre-antipasto che viene servito gratuitamente ai clienti nei ristoranti e di solito preparato secondo la fantasia dello chef. Ma, inventiva a parte, l’unica regola che deve rispettare è che sia una porzione piccola e possibilmente da consumare in un sol boccone. Perciò, a fantasia della nostra cucina, oggi vi presentiamo l’amuse-bouche di polenta e capasanta.  Si tratta di un preludio perfetto per una cenetta coi fiocchi o più semplicemente un modo carino per accogliere i vostri ospiti mentre sorseggiano una flûte di prosecco! Grazie alla base di polenta grigliata e guarnita dalla capasanta e da una dadolata di mele caramellate al brandy, vi farà fare proprio un gran figurone. Una chicca di pura eleganza e sapore che non potete lasciarvi scappare: correte ai fornelli e scoprite l’amuse-bouche di polenta e capasanta!


						
						

														INGREDIENTI
							
							                            
                                
    								
    									
    										
    										160
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    160
    					
    					    					    					
    					    Carboidrati
    					    g
    					    13.2
    					
    					    					    					
    					      di cui zuccheri
    					    g
    					    7.7
    					
    					    					    					
    					    Proteine
    					    g
    					    3.9
    					
    					    					    					
    					    Grassi
    					    g
    					    8.6
    					
    					    					    					
    					      di cui saturi
    					    g
    					    1.22
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    15
    					
    					    					    					
    					    Sodio
    					    mg
    					    167
    					
    					    				
    			
                            
													


						
														
							
							

							
								

																	Farina di mais integrale per polenta istantanea
								
								
								
																	110
									g
																

								

							
								

																	Capesante
								
								
								(8 molluschi)
																	240
									g
																

								

							
								

																	Mele Granny Smith
								
								
								(circa 2)
																	400
									g
																

								

							
								

																	Acqua
								
								
								
																	430
									g
																

								

							
								

																	Brandy
								
								
								
																	50
									g
																

								

							
								

																	Zucchero di canna
								
								
								
																	10
									g
																

								

							
								

																	Olio extravergine d'oliva
								
								
								
																	60
									g
																

								

							
								

																	Sale fino
								
								
								
																	
									q.b.
																

								

							
								

																	Pepe bianco
								
								
								
																	
									q.b.
																

								

							
														
							
						
														
							
														per guarnire
							

							
								

																	Menta
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’amuse-bouche di polenta e capasanta iniziate subito versando 5 g d’olio in una teglia del diametro di 28x20cm e tenetela da parte 1. Intanto mettete sul fuoco una pentola con l’acqua. Al momento del bollore aggiustate di sale e unite circa 10 g di olio 2, dopodiché versate a pioggia la farina istantanea per polenta mentre mescolate energicamente con una frusta (o un cucchiaio di legno) per non formare grumi 3.
									

								

															

																		
																															
											
										
																														
																		Continuate a mescolare continuamente per 8 minuti, così da ottenere una polenta consistente e asciutta 4. Trasferite poi la polenta sul vassoio e livellatela con una spatola fino a che non raggiunga lo spessore di 0,5 cm, senza stenderla su tutta la superficie 5. Coprite con pellicola trasparente e lasciate raffreddare in frigorifero per 20 minuti 6.
									

								

															

																		
																															
											
										
																														
																		Nel frattempo occupatevi delle mele. Tagliatele a in 4 parti ed eliminate il torsolo 7, ottenete dei tocchetti di circa un paio di centimetri e raccoglieteli in un recipiente 8. In una padella mettete a scaldare 20 g di olio e poi versate le mele 9.
									

								

															

																		
																															
											
										
																														
																		Aggiustate di sale e di pepe e cuocete per 3-4 minuti a fiamma vivace, sfumate con il brandy e lasciate evaporare (fate molta attenzione all’eventuale fiammata!) 10. Aggiungete lo zucchero di canna e lasciate caramellare per qualche minuto 11; a questo punto le mele saranno pronte, perciò copritele con il coperchio e tenetele da parte 12.
									

								

															

																		
																															
											
										
																														
																		Riprendete la polenta e, con l’aiuto di un coppapasta del diametro di 6,5 cm 13, ottenete 8 dischetti 14. Arroventate una griglia e irroratela con 10 g d’olio 15,
									

								

															

																		
																															
											
										
																														
																		dopodiché appoggiate i dischetti e cuoceteli per 3-4 minuti da un lato 16; girateli e continuate la cottura per altri 3-4 minuti 17; a fine cottura mettete i dischetti da parte 18.
									

								

															

																		
																															
											
										
																														
																		Per finire cuocete anche le capesante. Scaldate una padella con l’olio rimasto e unite i molluschi lasciandoli cuocere 2 minuti per lato a fuoco medio-alto 19, regolate di sale e di pepe bianco 20 e saltate spesso per non farli attaccare 21.
									

								

															

																		
																															
											
										
																														
																		Passate infine alla composizione: disponete i dischi di polenta su un tagliere, posizionate le capesante 22 e poi le mele 23. Infine guarnite i vostri amuse-bouche di polenta con delle foglioline di menta e siete pronti per stupire gli ospiti 24!
									

								

							
					    