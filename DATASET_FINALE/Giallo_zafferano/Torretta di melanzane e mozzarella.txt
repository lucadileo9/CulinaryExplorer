Difficoltà: Facile
La parmigiana di melanzane è una delle ricette più classiche e più amate da tutti. Oggi vogliamo proporvi una versione "in verticale", molto più veloce ma ugualmente gustosa che stupirà e conquisterà i vostri ospiti. Le torrette di melanzane sono un secondo piatto sfizioso, perfetto da servire anche come antipasto o per arricchire un buffet delle feste. Oltre ad essere più sbrigativa, rispetto all'originale, questa versione risulta anche più leggera, dato che le melanzane sono grigliate e non fritte, ma per non rinunciare ad un'esplosione di gusto abbiamo scelto di aggiungere il pesto conferisce alla pietanza un sapore particolare e deciso.
La torretta di melanzane e mozzarella è un’idea originale che si può preparare con largo anticipo, ottime anche da gustare a temperatura ambiente, risulteranno perfette se ripassate in forno prima di servirle! Per una versione simile ma vegan, potete provare le millefoglie di tofu e melanzane: un modo originale per stuzzicare l'appetito dei vostri amici dalla dieta alternativa.


						
						

														INGREDIENTI
							
							                            
                                
    								
    									
    										
    										487
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    487
    					
    					    					    					
    					    Carboidrati
    					    g
    					    4.7
    					
    					    					    					
    					      di cui zuccheri
    					    g
    					    4.7
    					
    					    					    					
    					    Proteine
    					    g
    					    32.6
    					
    					    					    					
    					    Grassi
    					    g
    					    37.5
    					
    					    					    					
    					      di cui saturi
    					    g
    					    19.59
    					
    					    					    					
    					    Fibre
    					    g
    					    3.2
    					
    					    					    					
    					    Colesterolo
    					    mg
    					    77
    					
    					    					    					
    					    Sodio
    					    mg
    					    579
    					
    					    				
    			
                            
													


						
														
							
														Ingredienti per 12 torrette
							

							
								

																	Mozzarella
								
								
								 
																	625
									g
																

								

							
								

																	Melanzane
								
								
								lunghe  
																	380
									g
																

								

							
								

																	Sale fino
								
								
								
																	
									q.b.
																

								

							
								

																	Passata di pomodoro
								
								
								 
																	80
									g
																

								

							
								

																	Basilico
								
								
								 
																	6
									foglie
																

								

							
														
							
						
														
							
														Per 40 gr di pesto
							

							
								

																	Aglio
								
								
								
																	½
									spicchio
																

								

							
								

																	Sale grosso
								
								
								 
																	1
									pizzico
																

								

							
								

																	Olio extravergine d'oliva
								
								
								 
																	20
									g
																

								

							
								

																	Basilico
								
								
								 
																	15
									g
																

								

							
								

																	Pecorino
								
								
								
																	5
									g
																

								

							
								

																	Parmigiano Reggiano DOP
								
								
								
																	15
									g
																

								

							
								

																	Pinoli
								
								
								
																	3
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le torrette di melanzane e mozzarella potete iniziare a preparare il pesto che andrà unito alla salsa di pomodoro (se avete già pronto quello fatto in casa potete utilizzarne 120 gr), potete consultare il procedimento qui: pesto alla genovese. Pulite le foglie di basilico con un panno morbido. In un mortaio (se non lo avete potete utilizzare un mixer per l'intero procedimento) mettete l'aglio sbucciato nel assieme a qualche grano di sale grosso, iniziate a pestare e quando l'aglio si sarà ridotto in crema aggiungete le foglie di basilico insieme ad un pizzico di sale grosso 1. Schiacciate, quindi, il basilico contro le pareti del mortaio ruotando il pestello da sinistra verso destra e contemporaneamente ruotate il mortaio in senso contrario 2. Continuate fino a quando dalle foglie di basilico non uscirà un liquido verde brillante; quindi aggiungete i pinoli e ricominciate a pestare per ridurre il tutto in crema. Aggiungete i formaggi un po' alla volta, mescolando continuamente e per ultimo l'olio di oliva extravergine a filo 3. Amalgamate bene gli ingredienti fino ad ottenere una salsa omogenea. Ora che il pesto è pronto tenetelo da parte.
									

								

															

																		
																															
											
										
																														
																		Proseguite la preparazione con le melanzane: lavatele ed eliminate le estremità 4, quindi tagliate le melanzane a fette spesse circa 1 cm 5. Ponete a scaldare una griglia sul fuoco e solo quando sarà ben calda posizionate al di sopra le rondelle di melanzane 6. 
									

								

															

																		
																															
											
										
																														
																		Attendete circa 3 minuti e quando le melanzane saranno ben arrostite giratele e proseguite la cottura per altri 3 minuti. Una volta grigliate riponete le melanzane in un piatto 8 e tenetele da parte per un momento. A questo punto tagliate a fette spesse mezzo cm la mozzarella 9 e tenete anch'esse da parte in un colino se la mozzarella dovesse risultare molto bagnata. 
									

								

															

																		
																															
											
										
																														
																		Versate la passata di pomodoro in una ciotolina, aggiungete il pesto 10 e mescolate il tutto con un cucchiaio 11. A questo punto tutti gli ingredienti sono pronti non vi resta che comporre le vostre torrette di melanzane. Prendete una prima melanzana grigliata, aggiungete un cucchiaino di sugo al pesto 12
									

								

															

																		
																															
											
										
																														
																		e posizionate una fettina di mozzarella 13. Ricoprite ancora con una melanzana grigliata 14 e ripetete la stessa operazione per altre 2 volte 15; in tutto dovrete realizzare tre strati utilizzando 4 fettine di melanzane. 
									

								

															

																		
																															
											
										
																														
																		Una volta posizionata l'ultima fettina di melanzane ultimate con un cucchiaino di pomodoro 16, una fettina di mozzarella e infilzate la torretta con uno stecchino in modo da unire tutti gli strati tra loro 17. Trasferite le torrette su una leccarda foderata con carta forno 18 e cuocete in forno statico preriscaldato a 200° per 10 minuti. 
									

								

															

																		
																															
											
										
																														
																		Una volta sfornate, posizionate le torrette di melanzane su un piatto da portata 19, condite con un pizzico di pepe nero, decorate con le foglioline di basilico 20 e servitele ancora calde 21.
									

								

							
					    