Difficoltà: Molto facile
A ogni stagione il suo panino: fave e formaggio per la primavera, fichi e speck per l’estate, tomino e zucca per l’autunno… e in inverno? In redazione ci siamo posti questa domanda e, con l’acquolina in bocca, abbiamo trovato la risposta: il panino con barbabietola e pollo speziato! Una ricetta caratterizzata da sapori decisi e colori vivaci, perfetta per rifocillarsi e soddisfare l’appetito in modo sfizioso e nutriente. Quindi, amanti dello street food, fatevi avanti… che sia per un pranzo o per una cena fra amici, il panino con barbabietola e pollo speziato aspetta solo voi! Se desiderate mettere le mani in pasta, i filoncini morbidi di pane potete farli voi! Questo ricco condimento potrebbe essere l'ideale per farcire diversamente la famosa cistecca!
E se cercate altri panini sfiziosi provate anche la nostra michetta con il roast beef!


						
						

														INGREDIENTI
							
													


						
														
							
							

							
								

																	Filoncini di pane
								
								
								(2 panini)
																	1
									kg
																

								

							
														
							
						
														
							
														Per il pollo speziato
							

							
								

																	Petto di pollo
								
								
								
																	700
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	20
									g
																

								

							
								

																	Origano
								
								
								
																	1
									cucchiaino
																

								

							
								

																	Paprika affumicata
								
								
								
																	1
									cucchiaino
																

								

							
								

																	Sale fino
								
								
								
																	1
									cucchiaino
																

								

							
								

																	Pepe nero
								
								
								
																	1
									cucchiaino
																

								

							
														
							
						
														
							
														Per la barbabietola
							

							
								

																	Barbabietole precotte
								
								
								
																	60
									g
																

								

							
								

																	Aceto di mele
								
								
								
																	1
									cucchiaio
																

								

							
								

																	Olio extravergine d'oliva
								
								
								
																	10
									g
																

								

							
								

																	Sale fino
								
								
								
																	½
									cucchiaino
																

								

							
														
							
						
														
							
														Per farcire
							

							
								

																	Emmentaler
								
								
								a fette
																	100
									g
																

								

							
								

																	Insalata mista
								
								
								
																	30
									g
																

								

							
								

																	Senape di Digione
								
								
								in grani
																	2
									cucchiaini
																

								

							
								

																	Olio extravergine d'oliva
								
								
								
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il panino con pollo speziato e barbabietola, per prima cosa pulite il petto di pollo da cartilagine e ossicini, poi tagliatelo a striscioline dello spessore di mezzo centimetro 1. Trasferite il pollo in una ciotola e condite con l'olio 2, il sale e l’origano 3.
									

								

															

																		
																															
											
										
																														
																		Aggiungete anche la paprika 4, il pepe e lo spicchio d’aglio schiacciato 5, poi mescolate bene 6, coprite con pellicola e tenete momentaneamente da parte.
									

								

															

																		
																															
											
										
																														
																		Grattugiate la barbabietola precotta con una grattugia a fori larghi 7, trasferitela in una ciotola e condite con il sale 8, l’olio e l’aceto 9. Mescolate bene e tenete da parte.
									

								

															

																		
																															
											
										
																														
																		Passate alla cottura del pollo: scaldate bene una griglia, aggiungete le striscioline di pollo 10 e cuocete per circa 6 minuti, rigirandole spesso 11. Il pollo deve cuocere molto bene quindi se necessario potete prolungare i tempi di cottura. Nel frattempo dividete i panini a metà per il lungo 12.
									

								

															

																		
																															
											
										
																														
																		Condite 2 fette con l’olio e 2 fette con 50 g di Emmental ciascuna 13, poi infornate in modalità grill a 250° per 4 minuti o per il tempo necessario a far sciogliere il formaggio 14. Quando il pollo sarà cotto 15, siete pronti per assemblare i vostri panini.
									

								

															

																		
																															
											
										
																														
																		Spalmate le fette di pane senza formaggio con la senape in grani 16. Farcite le restanti fette di pane con la barbabietola condita 17 e il pollo speziato 18.
									

								

															

																		
																															
											
										
																														
																		Aggiungete una manciata di insalata mista 19 e chiudete i panini, poi tagliateli a metà 20. I vostri panini con barbabietola e pollo speziato sono pronti per essere gustati 21!
									

								

							
					    