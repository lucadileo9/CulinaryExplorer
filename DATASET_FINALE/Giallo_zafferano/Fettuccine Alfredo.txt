Difficoltà: Media
L'avreste mai detto che il piatto numero 1 dei ristoranti italiani negli Stati Uniti è una ricetta a noi sconosciuta? Stiamo parlando delle fettuccine Alfredo, così popolari in America da sembrare quasi un piatto della tradizione italo-americana! Eppure le fettuccine Alfredo sono un piatto italianissimo, al pari dell'arrabbiata o della puttanesca: una semplice e gustosa pasta all'uovo condita abbondantemente con burro e parmigiano. La ricetta fu inventata nel 1914 da Alfredo, appunto, proprietario di un ristorante in via della Scrofa a Roma, con l’intento di rimettere in forze la moglie, indebolita dalle fatiche della gravidanza e del parto: il piatto le piacque così tanto che suggerì al marito di inserirlo nel menù e da quel giorno divenne il punto di forza del ristorante! Ma la vera consacrazione delle fettuccine Alfredo avvenne quando Mary Pickford e Douglas Fairbanks, due famosi attori della vecchia Hollywood, assaggiarono questo piatto di pasta durante il loro viaggio di nozze a Roma e ne furono così entusiasti da donare ad Alfredo in segno di gratitudine due posate d’oro, cucchiaio e forchetta, con incisa la dedica “To Alfredo the King of Noodles”: da allora, il ristorante di Alfredo divenne una meta prediletta sia delle star americane dei ruggenti anni Venti che dei frequentatori della Dolce Vita romana, che contribuirono al successo del piatto anche oltreoceano! Cosa state aspettando? Mettete le mani in pasta e preparate le fettuccine Alfredo per i vostri amici, siamo certi che anche voi conquisterete il titolo di “re delle fettuccine”!


												
						
						

														INGREDIENTI
							
							                            
                                
    								
    									
    										
    										699
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    699
    					
    					    					    					
    					    Carboidrati
    					    g
    					    86.2
    					
    					    					    					
    					      di cui zuccheri
    					    g
    					    2.2
    					
    					    					    					
    					    Proteine
    					    g
    					    25.9
    					
    					    					    					
    					    Grassi
    					    g
    					    27.9
    					
    					    					    					
    					      di cui saturi
    					    g
    					    15.41
    					
    					    					    					
    					    Fibre
    					    g
    					    2.9
    					
    					    					    					
    					    Colesterolo
    					    mg
    					    273
    					
    					    					    					
    					    Sodio
    					    mg
    					    389
    					
    					    				
    			
                            
													


						
							
							

							
								

																	Farina 00
								
								
								
																	400
									g
																

								

							
								

																	Semola di grano duro rimacinata
								
								
								  per spolverizzare
																	
									q.b.
																

								

							
								

																	Uova
								
								
								medie
																	4
									
																

								

							
								

																	Burro
								
								
								
																	80
									g
																

								

							
								

																	Parmigiano Reggiano DOP
								
								
								grattugiato 
																	80
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le fettuccine Alfredo, per prima cosa realizzate la pasta fresca all’uovo: setacciate la farina 00 in una ciotola (potete rimanere un po' indietro con la dose di farina in modo da aggiungerne al bisogno) 1 e aggiungete le uova 2. Lavorate con le mani fino a quando non avrete ottenuto un impasto omogeneo 3, poi trasferitelo su un piano di lavoro e finite di impastare; se l’impasto vi sembrerà troppo morbido potete aggiungere poca farina in più, se risultasse asciutto potete aggiungere pochissima acqua.
									

								

															

																		
																															
											
										
																														
																		Quando l’impasto sarà liscio ed elastico, formate una palla, avvolgetela nella pellicola 4 e lasciatela riposare a temperatura ambiente per 30 minuti in modo che il glutine si rilassi e l’impasto sia più facile da stendere. Trascorsa mezz’ora, spolverizzate leggermente il piano di lavoro con la farina 00 e dividete l’impasto in 4 parti usando un tarocco 5: lavorate una parte per volta e lasciate il restante impasto coperto con pellicola per evitare che si asciughi. Infarinate leggermente la parte di impasto che andrete a stendere 6
									

								

															

																		
																															
											
										
																														
																		e cominciate a passarla nella macchina per fare la pasta, partendo dallo spessore più largo 7; aggiungete un pizzico di farina per evitare che l’impasto si stracci 8. Ripetete l’operazione più volte fino ad arrivare al penultimo numero 9. Se non possedete la macchina per fare la pasta, potete stendere l’impasto con il mattarello, arrotolando la sfoglia sul mattarello e srotolandola più volte fino a raggiungere uno spessore di pochi millimetri. Per ulteriori informazioni su come stendere l’impasto, potete consultare la nostra ricetta delle tagliatelle.
									

								

															

																		
																															
											
										
																														
																		A questo punto dividete le sfoglie ottenute in 2 o 3 parti, a seconda della lunghezza 10 e passatele nuovamente nella macchinetta al penultimo numero per evitare che si ritirino 11. Spolverizzate le sfoglie con la semola 12 e lasciatele asciugare per un paio di minuti. Nel frattempo, potete mettere a bollire una pentola capiente di acqua salata che vi servirà per cuocere le fettuccine.
									

								

															

																		
																															
											
										
																														
																		Una volta che la pasta si sarà asciugata, prendete una sfoglia e avvolgetela su se stessa dal lato più corto, facendo attenzione a non pressare per evitare che gli strati sovrapposti si incollino fra di loro 13. Quando avrete ottenuto un cilindro di forma regolare, tagliate delle rondelle di circa 4 mm di spessore con un coltello 14. Srotolate le rondelle afferrandole per un’estremità 15,
									

								

															

																		
																															
											
										
																														
																		arrotolate le fettuccine ottenute intorno alla vostra mano per formare un nido 16 e lasciatelo a riposare sul piano di lavoro, mentre procedete nello stesso modo con il resto delle sfoglie. Quando le fettuccine saranno tutte pronte, potete cuocerle nell’acqua che sarà arrivata a bollore 17. Mentre la pasta cuoce, basteranno 2-3 minuti, preparate il condimento: in una padella capiente, fate sciogliere il burro a fuoco molto basso, facendo attenzione che non si bruci 18,
									

								

															

																		
																															
											
										
																														
																		e aggiungete un mestolo di acqua di cottura della pasta: l’amido in essa contenuto contribuirà a dare cremosità al condimento 19. Scolate le fettuccine e aggiungetele direttamente nella padella con il burro 20, versate un altro mestolo di acqua di cottura 21 e saltate brevemente il tutto mescolando velocemente.
									

								

															

																		
																															
											
										
																														
																		A questo punto spegnete il fuoco e aggiungete il Parmigiano grattugiato 22; in ultimo condite con un pizzico di sale 23 e un’abbondante macinata di pepe nero e mescolate ancora per amalgamare bene la pasta col condimento. Le vostre fettuccine Alfredo sono pronte per essere servite 24!
									

								

							
					    