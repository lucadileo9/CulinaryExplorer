Difficoltà: Molto facile
Il fascino della cucina orientale ha colpito anche voi? Come biasimarvi, con i suoi profumi speziati e le sue salse dolci o salate, le pietanze asiatiche sono tra le più amate al mondo. Oggi vi presentiamo una ricetta che si avvicina al classico pollo alle mandorle della cucina cinese, strizzando però l'occhio alla Thailandia: pollo con anacardi. Anche per questa ricetta esistono molte varianti per esaltarne il sapore; noi abbiamo puntato sulla sapidità della salsa di soia, all'immancabile tocco fresco e pungente dello zenzero, che si fondono sapientemente con i teneri bocconcini di pollo e gli anacardi tostati. Un piatto semplice e perfetto per le vostre cene a tema per stupire i vostri amici con un piatto d'effetto.. da gustare rigorosamente con le chopsticks, le tipiche bacchette!


												
						
						

														INGREDIENTI
							
							                            
                                
    								
    									
    										
    										445
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    445
    					
    					    					    					
    					    Carboidrati
    					    g
    					    20.1
    					
    					    					    					
    					      di cui zuccheri
    					    g
    					    2.1
    					
    					    					    					
    					    Proteine
    					    g
    					    46.6
    					
    					    					    					
    					    Grassi
    					    g
    					    19.8
    					
    					    					    					
    					      di cui saturi
    					    g
    					    1.85
    					
    					    					    					
    					    Fibre
    					    g
    					    2.6
    					
    					    					    					
    					    Colesterolo
    					    mg
    					    105
    					
    					    					    					
    					    Sodio
    					    mg
    					    638
    					
    					    				
    			
                            
													


						
							
							

							
								

																	Petto di pollo
								
								
								petto
																	700
									g
																

								

							
								

																	Porri
								
								
								
																	100
									g
																

								

							
								

																	Anacardi
								
								
								
																	100
									g
																

								

							
								

																	Aglio
								
								
								
																	1
									spicchio
																

								

							
								

																	Zenzero
								
								
								
																	10
									g
																

								

							
								

																	Farina di riso
								
								
								
																	80
									g
																

								

							
								

																	Olio extravergine d'oliva
								
								
								
																	10
									g
																

								

							
								

																	Acqua
								
								
								
																	60
									g
																

								

							
								

																	Salsa di soia
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pollo con anacardi, ponete gli anacardi in una padella 1 e tostateli a fuoco vivace per pochi minuti 2. Prendete il porro, sciacquatelo sotto l’acqua corrente ed eliminate le foglie più esterne poi tagliate l’estremità che presenta la radice e l’altra estremità con le foglie di colore verde scuro, ora affettatelo sottilmente 3 e tenete da parte. 
									

								

															

																		
																															
											
										
																														
																		Occupatevi del petto di pollo: tagliatelo a cubetti di circa 2cm 4, trasferite i pezzetti in un colino e versate la farina di riso 5, infarinate accuratamente i bocconcini di pollo mescolando e poi scuotete il colino per eliminare la farina in eccesso, tenete da parte i bocconcini di pollo infarinati. Ponete sul fuoco un ampio tegame, scaldate a fuoco basso l’olio di oliva 6,
									

								

															

																		
																															
											
										
																														
																		e insaporite con lo zenzero fresco grattugiato 7, spremete uno spicchio d’aglio 8 poi aggiungete il pollo 9. 
									

								

															

																		
																															
											
										
																														
																		Fate rosolare il pollo qualche minuto a fuoco medio, poi irroratelo con la salsa di soia 10, aggiungete quindi il porro affettato 11 e sfumate con l’acqua 12.
									

								

															

																		
																															
											
										
																														
																		Proseguite la cottura per circa 10 minuti, il sugo deve restringersi. Infine unite anche gli anacardi tostati 13 e salate a piacere (regolatevi assaggiando dato che già la salsa di soia è sapida) 14. Servite il pollo con anacardi ben caldo 15!
									

								

							
					    