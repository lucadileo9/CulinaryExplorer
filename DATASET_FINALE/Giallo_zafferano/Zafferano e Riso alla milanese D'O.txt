Difficoltà: Media
La vera arte sta nella perfezione della semplicità. Lo chef stellato Michelin Davide Oldani, patron del ristorante D’O di Cornaredo, ha riscritto e rivoluzionato alla base un grande classico della cucina milanese, il Risotto allo zafferano. Nelle mani di Oldani, il riso riacquista il suo sapore originario, diventando una tavolozza bianca che lo Chef interpreta, di volta in volta, con creatività e ingredienti di stagione. Niente soffritti e niente sapori eccessivi e prevaricanti, ma il gusto pieno del cereale, arricchito da una salsa allo zafferano in pistilli infuso a freddo che preserva l’essenza della preziosa spezia. Zafferano e Riso alla Milanese D’O è il piatto icona della città di Milano e simbolo della Nuova Alta Cucina Italiana che unisce gusto, creatività e salute. Oldani, da sempre paladino del territorio e delle sue eccellenze, sceglie lo zafferano lombardo in cui si riconoscono i 3 stimmi uniti, segno dell’attenzione con cui l’agricoltore lo raccoglie. Ed è la stessa cura che lo Chef mette nella preparazione del piatto, come prima dimostrazione di rispetto per l’ingrediente e di riconoscenza per la fatica del lavoro dell’uomo e per i tesori che la terra ci regala se sappiamo trattarla con amore. Zafferano e Riso alla Milanese D’O è stato dedicato da Davide Oldani a Milano e ne è diventato il simbolo in occasione di Expo Milano 2015, l’Esposizione Universale che ha avuto come tema il futuro dell’alimentazione.


						
						

														INGREDIENTI
							
							                            
                                
    								
    									
    										
    										488
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    488
    					
    					    					    					
    					    Carboidrati
    					    g
    					    74.5
    					
    					    					    					
    					      di cui zuccheri
    					    g
    					    2.2
    					
    					    					    					
    					    Proteine
    					    g
    					    10.1
    					
    					    					    					
    					    Grassi
    					    g
    					    16.6
    					
    					    					    					
    					      di cui saturi
    					    g
    					    9.62
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    51
    					
    					    					    					
    					    Sodio
    					    mg
    					    294
    					
    					    				
    			
                            
													


						
														
							
														Ingredienti 
							

							
								

																	Riso Carnaroli
								
								
								stagionato 18 mesi
																	320
									g
																

								

							
								

																	Acqua
								
								
								
																	1,2
									l
																

								

							
								

																	Burro
								
								
								(qualità dolce)
																	60
									g
																

								

							
								

																	Grana Padano DOP
								
								
								stagionato 24-27 mesi
																	50
									g
																

								

							
								

																	Aceto di vino bianco
								
								
								
																	10
									g
																

								

							
								

																	Scorza di limone
								
								
								(non trattata)
																	½
									
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per la salsa di zafferano
							

							
								

																	Zafferano in pistilli
								
								
								
																	0,5
									g
																

								

							
								

																	Acqua
								
								
								
																	150
									g
																

								

							
								

																	Amido di mais (maizena)
								
								
								
																	10
									g
																

								

							
								

																	Sale fino
								
								
								
																	1
									g
																

								

							
								

																	Zucchero
								
								
								
																	1
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare Zafferano e Riso alla milanese D'O, come prima cosa iniziate dalla salsa allo zafferano. In un pentolino versate l'acqua e portatela a bollore 1. Nel frattempo in una ciotolina, diluite la maizena in 15 g di acqua fredda 2 e non appena l'acqua inizierà a bollire, aggiungetela molto lentamente nel tegame, mescolando sempre con una frusta 3. 
									

								

															

																		
																															
											
										
																														
																		Lasciatela sobbollire per alcuni secondi 4, poi spostatela lontano dal fuoco e lasciatela intiepidire per alcuni secondi. La salsa dovrà risultare setata e liscia. A questo punto aggiungete i pistilli di zafferano 5, il pizzico di zucchero 6 e il sale. 
									

								

															

																		
																															
											
										
																														
																		Per favorire il rilascio delle essenze contenute nello zafferano e non intaccare la forma dei pistilli, non mescolate con la frusta ma muovete delicatamente il pentolino 7. Facendo questo lontano dal fuoco, ad una temperatura intorno ai 70°, lo zafferano rilascerà a pieno il suo profumo. Quindi non appena avrete raggiunto una temperatura di circa 50° trasferite la salsa all'interno di un biberon (8-9); in questo modo lo zafferano continuerà a rilasciare colori e profumi.  
									

								

															

																		
																															
											
										
																														
																		Tenete da parte la salsa allo zafferano e passate alla cottura del riso. Per prima cosa ponete in un tegame dell'acqua e portatela a bollore, servirà per la cottura del riso. Inizialmente occorrerà farlo tostare a secco, versandolo in una pentola già calda 10. In questa fase è fondamentale mescolare il riso 11 e toccarlo spesso con le dita per capire quando sarà sufficientemente caldo 12. Tostare il riso alla perfezione permette all'ingrediente principale di questo piatto di esprimersi nel miglior modo. 
									

								

															

																		
																															
											
										
																														
																		Solo quando sarà perfettamente tostato procedete alla cottura del risotto: bagnatelo con 2-3 mestoli di acqua bollente non salata 13, mescolate e abbassate la fiamma. Proseguite la cottura del riso molto dolcemente, per circa 16 minuti, aggiungendo altra acqua al bisogno e rimestate giusto di tanto in tanto 14, con dolcezza, proprio per mantenere intatta la forma del chicco. Assaggiate sempre il riso per capire quando avrà raggiunto il punto perfetto di cottura e non appena sarà pronto, cotto ma ancora al dente 15, spostate la pentola dal fuoco e aspettate circa 30 secondi; è importante che il tegame non sia bollente nella fase della mantecatura.
									

								

															

																		
																															
											
										
																														
																		A questo punto aggiungete l'aceto 16, che servirà a rilevare ancora di più il profumo di cereale e contrastare la parte amidosa del riso, il burro 17 e la scorza del limone grattugiata 18, facendo attenzione a non prelevare anche la parte bianca. 
									

								

															

																		
																															
											
										
																														
																		Aggiungete anche il Grana e mescolate 19. Una volta che il riso sarà ben mantecato, unite un goccio d'acqua per ottenere la giusta cremosità e aggiungete il sale solo all'ultimo 20. Mescolate ancora una volta 21 per favorire il discioglimento. Dato l'utilizzo del Grana è bene aggiungere il sale solo all'ultimo e assaggiare sempre per evitare di salare troppo.
									

								

															

																		
																															
											
										
																														
																		A questo punto versate un mestolo di riso nel piatto, battete con il palmo della mano il fondo del piatto in modo che il risotto si spanda sull'intera superficie 22. Riprendete il biberon con lo zafferano in infusione, agitatelo 23 e disegnate  una spirale sulla superficie del risotto 24. Il vostro piatto Zafferano e Riso alla milanese D'O è pronto per essere gustato.
									

								

							
					    