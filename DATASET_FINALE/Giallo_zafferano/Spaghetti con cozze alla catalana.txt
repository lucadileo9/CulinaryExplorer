Difficoltà: Facile
Gli spaghetti con le cozze sono un classico della cucina italiana, declinato in tante versione a seconda delle tradizioni regionali. Oggi vi proponiamo una variante più leggera, decisamente adatta alla stagione estiva: gli spaghetti con cozze alla catalana. In questa preparazione, infatti, le cozze vengono condite con verdure a crudo: cipolla rossa e pomodorini, due ingredienti che donano ai frutti di mare freschezza e un intenso profumo d'estate! Se pensate di esservi meritati un momento di relax dopo un anno di intenso lavoro, immaginatevi al mare, rilassati sul terrazzo al tramonto del sole. Mentre sorseggiate un bel calice di vino bianco, assaporate questi deliziosi spaghetti con cozze alla catalana per concludere in bellezza la vostra giornata!
Scoprite anche i nostri spaghetti con cozze e pomodorini!


						
						

														INGREDIENTI
							
							                            
                                
    								
    									
    										
    										484
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    484
    					
    					    					    					
    					    Carboidrati
    					    g
    					    73.2
    					
    					    					    					
    					      di cui zuccheri
    					    g
    					    6.6
    					
    					    					    					
    					    Proteine
    					    g
    					    19.5
    					
    					    					    					
    					    Grassi
    					    g
    					    12.6
    					
    					    					    					
    					      di cui saturi
    					    g
    					    1.96
    					
    					    					    					
    					    Fibre
    					    g
    					    3.4
    					
    					    					    					
    					    Colesterolo
    					    mg
    					    100
    					
    					    					    					
    					    Sodio
    					    mg
    					    546
    					
    					    				
    			
                            
													


						
														
							
							

							
								

																	Spaghetti
								
								
								
																	320
									g
																

								

							
								

																	Cozze
								
								
								
																	1
									kg
																

								

							
								

																	Pomodorini ciliegino
								
								
								
																	200
									g
																

								

							
								

																	Aceto di vino bianco
								
								
								
																	5
									g
																

								

							
								

																	Sale fino
								
								
								
																	
									q.b.
																

								

							
								

																	Cipolle rosse
								
								
								
																	200
									g
																

								

							
								

																	Succo di limone
								
								
								
																	20
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Basilico
								
								
								
																	6
									foglie
																

								

							
								

																	Acqua
								
								
								fredda
																	250
									g
																

								

							
														
							
						
														
							
														per decorare
							

							
								

																	Basilico
								
								
								
																	3
									foglie
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti con cozze alla catalana iniziate dai pomodorini. Lavateli sotto acqua fresca corrente e asciugateli. Eliminatene il picciolo verde e tagliateli in quarti 1. Metteteli in una ciotola, regolate di sale e aggiungete un filo di olio 2. Spezzettate le foglie di basilico grossolanamente 3, quindi tenete da parte.
									

								

															

																		
																															
											
										
																														
																		Sbucciate e mondate la cipolla, quindi tagliatela in spicchi e poi a listarelle sottili 4. Mettetela in una ciotola con acqua fredda 5 e aceto 6 per circa 10 minuti.
									

								

															

																		
																															
											
										
																														
																		Nel frattempo procedete con la pulizia delle cozze. Sciacquatele sotto acqua corrente 7 ed eliminate con un coltello tutte le incrostazioni ed i cirripedi sulla superficie del guscio. Poi staccate con uno strappo energico la barbetta che vedrete fuoriuscire dalle valve 8. Con una paglietta di acciaio sfregate il guscio del mollusco per eliminare le rimanenti impurità 9.
									

								

															

																		
																															
											
										
																														
																		Mettetele in una pentola antiaderente 10, scaldate a fiamma vivace e con coperchio 11 ed attendete che le cozze si aprano, mescolando di tanto in tanto: ci vorranno circa 7-8 minuti. Una volta pronte, conservate il liquido di cottura, poi aprite le cozze e prelevate i molluschi 12.
									

								

															

																		
																															
											
										
																														
																		Filtrate il liquido delle cozze con una garza appoggiata posta su di una ciotola 13, dovrete ricavarne 740 gr. A questo punto spremete un limone 14 e versate il succo in una ciotolina. Aggiungete l’olio di oliva 15,
									

								

															

																		
																															
											
										
																														
																		e 40 g del liquido di cottura delle cozze 16; con una frusta piatta a molle emulsionate gli ingredienti 17 fino ad ottenere un composto omogeneo 18. 
									

								

															

																		
																															
											
										
																														
																		Versate i restanti 700 gr di liquido di cottura delle cozze in un tegame capiente assieme all’acqua fredda 19. Portate a bollore e fate risottare gli spaghetti, disponendoli in maniera uniforme nel tegame 20. Lasciate asciugare completamente l’acqua di cottura, mescolando gli spaghetti di tanto in tanto affinché non si attacchino 21.
									

								

															

																		
																															
											
										
																														
																		Quando mancheranno 3 minuti al termine della cottura, aggiungete i pomodorini 22, la cipolla scolata 23 e le cozze 24.
									

								

															

																		
																															
											
										
																														
																		Versate infine l’emulsione a base di limone che avete preparato 25 e mescolate gli ingredienti affinché si amalgamino in maniera uniforme 26, lasciando cuocere ulteriori 3 minuti. Impiattate ora i vostri spaghetti con cozze alla catalana e gustate tiepidi, guarnendo con le foglioline di basilico 27!
									

								

							
					    