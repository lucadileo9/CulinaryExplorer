Difficoltà: Media
Chiamate i bambini, oggi per merenda ci sono le focaccine… ma non quelle classiche, bensì le focaccine dolci con gocce di cioccolato! Morbide come quelle salate, sono realizzate con un impasto arricchito con burro, zucchero di canna e tante gocce di cioccolato fondente. Un’alternativa golosa e genuina agli snack confezionati che piacerà moltissimo anche agli adulti! La preparazione delle focaccine dolci con gocce di cioccolato non richiede ingredienti particolari o lunghi tempi di lievitazione… anzi, scommettiamo che avete già tutto in casa per mettervi all’opera e prendere per la gola i vostri cari!


						
						

														INGREDIENTI
							
													


						
														
							
														Per 16 focaccine
							

							
								

																	Farina 00
								
								
								
																	400
									g
																

								

							
								

																	Acqua
								
								
								a temperatura ambiente
																	250
									g
																

								

							
								

																	Gocce di cioccolato fondente
								
								
								
																	100
									g
																

								

							
								

																	Zucchero di canna
								
								
								
																	50
									g
																

								

							
								

																	Burro
								
								
								morbido
																	30
									g
																

								

							
								

																	Lievito di birra secco
								
								
								
																	7
									g
																

								

							
								

																	Sale fino
								
								
								
																	3
									g
																

								

							
														
							
						
														
							
														Per spennellare
							

							
								

																	Acqua
								
								
								
																	20
									g
																

								

							
								

																	Zucchero di canna
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le focaccine dolci con gocce di cioccolato versate la farina e lo zucchero di canna in una ciotola capiente 1 insieme al lievito disidratato 2 e all’acqua 3.
									

								

															

																		
																																											
											
										
																						
											
										
																						
											
										
																																										
																		Lavorate con le mani per ottenere un composto liscio e morbido 4. Aggiungete un pezzetto di burro per volta 5, impastando energicamente sul piano di lavoro fino al completo assorbimento 6.
									

								

															

																		
																																											
											
										
																						
											
										
																						
											
										
																																										
																		Unite anche il sale 7 e lavorate ancora per amalgamarlo uniformemente. Infine aggiungete le gocce di cioccolato 8 e incorporatele all’impasto in modo omogeneo. Trasferite l’impasto nella ciotola, coprite con pellicola e lasciate lievitare a temperatura ambiente per circa 60 minuti 9.
									

								

															

																		
																																											
											
										
																						
											
										
																						
											
										
																																										
																		Trascorso il tempo di lievitazione l’impasto dovrà essere raddoppiato di volume 10. Dividetelo in 16 pezzi con l’aiuto di un tarocco 11 12.
									

								

															

																		
																																											
											
										
																						
											
										
																						
											
										
																																										
																		Pirlate ogni porzione sul piano di lavoro per formare delle sfere lisce 13, poi adagiatele su una leccarda rivestita di carta forno 14 e lasciate riposare per 5 minuti. Nel frattempo mescolate l’acqua e lo zucchero di canna in una ciotolina 15.
									

								

															

																		
																																											
											
										
																						
											
										
																						
											
										
																																										
																		Schiacciate le palline col palmo della mano 16 e spennellatele con acqua e zucchero 17, poi lasciate riposare a temperatura ambiente per 25 minuti coperte con pellicola 18.
									

								

															

																		
																																											
											
										
																						
											
										
																						
											
										
																																										
																		Trascorso questo tempo premete l’impasto delle focaccine con la punta delle dita per formare i classici buchi 19 e cuocete in forno statico preriscaldato a 180° per 15-20 minuti, fino a doratura. Una volta cotte, spennellatele nuovamente con acqua e zucchero 20. Le vostre focaccine dolci con gocce di cioccolato sono pronte per essere gustate ancora tiepide o a temperatura ambiente 21!
									

								

							
					    