Difficoltà: Media
Amiamo molto sperimentare ricette nuove, soprattutto se si tratta di pane fatto in casa. Dopo la treccia al pesto, il pane con le barbabietole e quello alla zucca, abbiamo voluto provare a rendere questo lievitato homemade ancora più speciale con uno tra gli ortaggi più comuni, dolce e colorato che si è rivelato veramente eccezionale per dar vita al nostro pane alle carote. La lunga maturazione in frigorifero permetterà al pane di sviluppare, una volta cotto, dei profumi straordinari, mentre l'elevata idratazione consentirà di ottenere una mollica soffice, ricca di alveoli perfettamente sviluppati ed una crosticina che rimarrà fragrante a lungo. Realizzate anche voi il nostro pane alle carote e per stupire i vostri ospiti affettatelo direttamente in tavola: resteranno affascinati dall'irresistibile croccantezza della crosta e dalla magica sorpresa che nasconde al suo interno!


						
						

														INGREDIENTI
							
							                            
                                
    								
    									
    										
    										597
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    597
    					
    					    					    					
    					    Carboidrati
    					    g
    					    105.2
    					
    					    					    					
    					      di cui zuccheri
    					    g
    					    7.8
    					
    					    					    					
    					    Proteine
    					    g
    					    14
    					
    					    					    					
    					    Grassi
    					    g
    					    13.4
    					
    					    					    					
    					      di cui saturi
    					    g
    					    2.14
    					
    					    					    					
    					    Fibre
    					    g
    					    7.6
    					
    					    					    					    					
    					    Sodio
    					    mg
    					    1144
    					
    					    				
    			
                            
													


						
														
							
														Ingredienti per il poolish
							

							
								

																	Farina Manitoba
								
								
								
																	150
									g
																

								

							
								

																	Lievito di birra secco
								
								
								
																	1,5
									g
																

								

							
								

																	Acqua
								
								
								a temperatura ambiente
																	150
									g
																

								

							
														
							
						
														
							
														 per l'impasto
							

							
								

																	Carote
								
								
								
																	270
									g
																

								

							
								

																	Farina 00
								
								
								
																	370
									g
																

								

							
								

																	Acqua
								
								
								a temperatura ambiente
																	190
									g
																

								

							
								

																	Sale fino
								
								
								
																	10
									g
																

								

							
								

																	Lievito di birra secco
								
								
								
																	1,5
									g
																

								

							
								

																	Olio extravergine d'oliva
								
								
								
																	10
									g
																

								

							
														
							
						
														
							
														per infarinare
							

							
								

																	Farina 00
								
								
								
																	50
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pane alle carote iniziate a realizzare il poolish: versate in una ciotolina la farina manitoba insieme al lievito di birra disidratato 1 e unite l'acqua a filo mescolando con una forchetta 2. Una volta ottenuta una pastella coprite con della pellicola 3 e lasciate lievitare in forno spento con la luce accesa per 3 ore.
									

								

															

																		
																															
											
										
																														
																		Una volta che avrà raddoppiato di volume 3 occupatevi delle carote: pelatele (otterrete 245 g di carote pulite) 5 e grattugiatele con una grattugia dai fori larghi 6; tenetele da parte.
									

								

															

																		
																															
											
										
																														
																		In un'altra ciotola unite la farina 00 e il lievito disidratato 7, versatevi il poolish ormai lievitato 8 e iniziate ad impastare versando l'acqua a filo 9.
									

								

															

																		
																															
											
										
																														
																		Una volta ottenuto un composto omogeneo aggiungete il sale 10 e l'olio 11; continuate ad impastare il tutto e aggiungete anche le carote grattugiate 12.
									

								

															

																		
																															
											
										
																														
																		Una volta incorporate le carote 13 coprite con un canovaccio 14 e lasciate riposare l'impasto per una decina di minuti a temperatura ambiente, lontano da correnti d'aria. A questo punto date delle pieghe prendendo i lembi esterni dell'impasto 15
									

								

															

																		
																															
											
										
																														
																		e riportandoli versoil centro 16, dopodichè coprite ancora con il canovaccio. Ripetete questa operazione ogni 10 minuti, per altre due volte, coprendo sempre con il canovaccio al termine di ciascuna operazione. Terminate le pieghe, coprite la ciotola con pellicola trasparente 17 e lasciate lievitare l'impasto in frigorifero per 12 ore; dopodichè riponetelo nel forno spento con luce accesa per 2 ore, fino a quando non avrà raddoppiato di volume 18.
									

								

															

																		
																															
											
										
																														
																		Trascorso questo tempo trasferitelo su una spianatoia ben infarinata, aiutandovi con un tarocco 19 e date all'impasto un paio di pieghe di rinforzo 20, portando i lembi verso l'interno; quindi formate il filone 21
									

								

															

																		
																															
											
										
																														
																		e trasferitelo in un cestino per la lievitazione del pane ben infarinato 22. Coprite con un canovaccio 23 e lasciate lievitare per 1 ora e mezza (in forno spento con luce accesa andrà bene). Una volta che l'impasto sarà cresciuto fino al bordo del cestino 24;
									

								

															

																		
																															
											
										
																														
																		adagiate sopra il cestino un foglio di carta forno (25; quindi poggiate sopra la leccarda del forno 26 e capovolgete il tutto in modo da trasferire più agevolmente il pane sulla leccarda 27. Cuocete il pane in forno statico preriscaldato a 240° per circa 40 minuti (se il vostro forno dovesse raggiungere una temperaura massima di 220° prolungate la cottura di almeno 10 minuti), avendo cura di aggiungere una ciotolina colma di acqua appena accendete il forno, che servirà a favorire la giusta umidità. Trascorsi i 40 minuti, eliminate la ciotola con l'acqua e proseguite la cottura ancora per 10 minuti.
									

								

															

																		
																															
											
										
																														
																		A questo punto spegnete il forno. sfornate il pane alle carote 28 e lasciatelo raffreddare su una gratella 29. Il vostro pane alle carote è pronto, affettatelo per servirlo 30 e arricchire il vostro cestino del pane!
									

								

							
					    