Difficoltà: Facile
Il rosti di patate è una delle ricette più famose della cucina svizzera e diffuse anche in Italia, in particolare in Trentino Alto-Adige. Di questa prelibatezza abbiamo provato alcune varianti come quella alle lenticchie. Ispirati dai carciofi, appena trovati al mercato, non abbiamo potuto resistere dallo sperimentare i rosti di carciofi con uova al tegamino. Questa deliziosa preparazione vi conquisterà grazie al magico gioco di consistenze. Immaginate che la morbida frittella al sapore di carciofo a un certo punto diventi cremosa grazie al tuorlo. Quest'ultimo, rompendosi, inonderà la superficie con il suo sapore e il suo colore rendendo ogni boccone pura poesia. Siete curiosi di preparare i rosti di carciofi con uova al tegamino? Bene, si comincia!


						
						

														INGREDIENTI
							
													


						
														
							
														Ingredienti per 6 pezzi da 12 cm
							

							
								

																	Carciofi mammole
								
								
								(circa 260 g da puliti)
																	2
									
																

								

							
								

																	Uova
								
								
								
																	2
									
																

								

							
								

																	Fecola di patate
								
								
								
																	20
									g
																

								

							
								

																	Grana Padano DOP
								
								
								
																	70
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
														
							
						
														
							
														Per le uova al tegamino
							

							
								

																	Uova
								
								
								
																	6
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Scorza di limone
								
								
								(facoltativa)
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i rosti di carciofi con uova al tegamino cominciate dalla pulizia dei carciofi. Eliminate le foglie più esterne fino a giungere a quelle più morbide 1 poi sbucciate pelate il gambo e la base 2 e tagliate di netto le punte 3.
									

								

															

																		
																															
											
										
																														
																		Dividete a metà e se nel mezzo ci fosse la barbetta eliminatela con un coltellino 4. Affettate sottilmente e tenete un attimo da parte 5. In una ciotola unite le uova, il formaggio grattugiato 6,
									

								

															

																		
																															
											
										
																														
																		le fecola di patate 7, delle foglie di timo, sale e pepe 8. Mescolate bene il tutto e poi unite le listarelle di carciofi 9.
									

								

															

																		
																															
											
										
																														
																		Mescolate ancora e passate alla cottura 10. In una padella scaldate un po' d'olio e poi versate una porzione di composto, dovrete ottenere una frittella di circa 12 cm di diametro 11. Lasciatela dorare per 2-3 minuti da un lato, poi girate e proseguite la cottura per lo stesso tempo 12.
									

								

															

																		
																															
											
										
																														
																		Pronta la prima scolatela su carta assorbente e proseguite con la cottura di tutte le altre 13. Quando saranno pronte tutte le frittelle sistematele sul piatto da portata, tenete al caldo e passate a cuocere le uova al tegamino. Scaldate un giro d'olio in una padella e tuffate il primo uovo 14. Lasciate cuocere qualche minuto e poi regolate di sale, pepe e qualche fogliolina di timo 15.
									

								

															

																		
																															
											
										
																														
																		Trasferite il primo uovo fritto su uno dei rosti 16 e continuate così con tutti gli altri. Infine grattugiate un po' di scorza di limone sulla superficie di ogni uovo 17 e i vostri rosti di carciofi con uova al tegamino sono pronti: buon appetito 18!
									

								

							
					    