Difficoltà: Facile
Di tutte le cotolette vegetariane che vi abbiamo proposto, partendo dalle cotolette di funghi per finire con le cotolette di melanzane, senza parlare poi di quelle di mela, quella di oggi è la versione più particolare che potevamo sfornare. Si tratta delle cotolette di zucca, uno degli ingredienti più amati da tutti grazie al suo sapore che si presta bene con primi, secondi e dolci. Cosa poteva mancare se non il fritto? Una vera prelibatezza! Provate le nostre cotolette di zucca con una panatura super croccante e saporita, grazie al pane macinato grossolanamente e a pochi altri ingredienti. Cucinatele insieme a noi!

E se siete amanti di ogni tipo di cotoletta, provate anche le nostre fettine panate; se invece cercate altre ricette con la zucca provate anche la zucca in friggitrice ad aria!


						
						

														INGREDIENTI
							
													


						
														
							
														Ingredienti per circa 8 cotolette
							

							
								

																	Zucca napoletana
								
								
								da pulire
																	500
									g
																

								

							
								

																	Uova
								
								
								
																	4
									
																

								

							
								

																	Olio di semi di arachide
								
								
								per friggere
																	
									q.b.
																

								

							
														
							
						
														
							
														Per la panatura
							

							
								

																	Pangrattato
								
								
								macinato grosso
																	200
									g
																

								

							
								

																	Grana Padano DOP
								
								
								da grattugiare
																	3
									cucchiai
																

								

							
								

																	Origano
								
								
								qualche rametto fresco
																	
									
																

								

							
								

																	Pepe nero
								
								
								
																	1
									cucchiaino
																

								

							
								

																	Sale fino
								
								
								
																	1
									cucchiaino
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le cotolette di zucca cominciate a sbucciare quest'ultima, dovreste ottenere 450 g di polpa 1. Tagliatela a fette di circa mezzo cm di spessore 2. Quindi passate alla panatura. In una bacinella versate il pangrattato macinato grosso, il formaggio, aggiungete poi il sale e il pepe 3,
									

								

															

																		
																															
											
										
																														
																		poi sfogliate l'origano fresco 4 e mescolate tutto 5. A questo punto potete impanare le fette di zucca. Passatele prima nelle uova sbattute 6,
									

								

															

																		
																															
											
										
																														
																		poi nel mix di pangrattato 7 e schiacciate con le mani in modo da far aderire bene l'impanatura 8. Quindi procedete nuovamente ripassando la cotoletta prima nelle uova 9
									

								

															

																		
																															
											
										
																														
																		e ancora nel mix di pangrattato 10. Tornate a schiacciare in modo che aderisca bene e ripetete lo stesso procedimento per tutte le altre fette 11. A questo punto potete passare alla cottura: scaldate l'olio a 165° e immergete 1 o 2 pezzi alla volta 12.
									

								

															

																		
																															
											
										
																														
																		Dopo circa 2 minuti le cotolette saranno ben dorate 13, quindi scolate le prime su carta assorbente 14 e proseguite con tutte le altre. Ecco pronte le vostre cotolette di zucca, servitele ben calde 15!
									

								

							
					    