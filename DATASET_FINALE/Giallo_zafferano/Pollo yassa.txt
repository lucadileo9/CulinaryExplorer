Difficoltà: Facile
Il pollo yassa è un famoso piatto della cucina africana, più precisamente un classico della cucina senegalese. Il pollo yassa è il piatto nazionale di questo Paese, ed è una pietanza saporita e gustosa a base  di pollo cotto lentamente con le cipolle, aromatizzato con peperoncino e senape. Si gusta accompagnato da riso bianco; noi lo abbiamo aromatizzato con cannella e semi di cumino, ma potrete accompagnare il pollo yassa anche con del cous cous. Il risultato è un piatto dagli ingredienti semplici, ma dal gusto delicato ed inteno che stupirà i vostri commensali!


						
						

														INGREDIENTI
							
							                            
                                
    								
    									
    										
    										747
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    747
    					
    					    					    					
    					    Carboidrati
    					    g
    					    52.2
    					
    					    					    					
    					      di cui zuccheri
    					    g
    					    10.6
    					
    					    					    					
    					    Proteine
    					    g
    					    42.8
    					
    					    					    					
    					    Grassi
    					    g
    					    40.8
    					
    					    					    					
    					      di cui saturi
    					    g
    					    9.03
    					
    					    					    					
    					    Fibre
    					    g
    					    4.6
    					
    					    					    					
    					    Colesterolo
    					    mg
    					    170
    					
    					    					    					
    					    Sodio
    					    mg
    					    603
    					
    					    				
    			
                            
													


						
														
							
														Ingredienti per il pollo
							

							
								

																	Pollo
								
								
								intero o già in pezzi
																	1,5
									kg
																

								

							
								

																	Cipolle bianche
								
								
								(circa 5)
																	1,2
									kg
																

								

							
								

																	Aglio
								
								
								grandi
																	2
									spicchi
																

								

							
								

																	Succo di limone
								
								
								(circa 40 g)
																	1
									
																

								

							
								

																	Olio extravergine d'oliva
								
								
								
																	80
									g
																

								

							
								

																	Senape di Digione
								
								
								
																	50
									g
																

								

							
								

																	Peperoncino dolce
								
								
								
																	1
									cucchiaino
																

								

							
								

																	Brodo di pollo
								
								
								
																	1
									l
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il riso
							

							
								

																	Riso Basmati
								
								
								
																	300
									g
																

								

							
								

																	Acqua
								
								
								
																	800
									g
																

								

							
								

																	Cannella in stecche
								
								
								
																	1
									
																

								

							
								

																	Chiodi di garofano
								
								
								
																	3
									
																

								

							
								

																	Cumino
								
								
								seme
																	
									qualche
																

								

							
								

																	Olio extravergine d'oliva
								
								
								
																	30
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pollo yassa, iniziate dal taglio del pollo; con gli scarti potete preparare il brodo di pollo che servirà per la ricetta. Dividetelo nelle varie parti: cosce, petto, ali con un coltello apposito (1-2-3).
									

								

															

																		
																															
											
										
																														
																		Versate i pezzi di pollo in un tegame capiente dopo aver oleato bene il fondo (4-5) e fate rosolare la carne per alcuni minuti a fuoco vivace, rigirandola per una cottura uniforme 6.
									

								

															

																		
																															
											
										
																														
																		Poi togliete il pollo dal tegame e diponetelo su una teglia 7, quindi tenetelo da parte al caldo. Nel frattempo tritate finemente le cipolle bianche 8 e versatele nello stesso tegame in cui avrete conservato il fondo di cottura del pollo 9.Cuocetela a fuoco lento per circa 10 minuti, mescolando per non farla attaccare al fondo.
									

								

															

																		
																															
											
										
																														
																		Aggiungete l'aglio 10, il peperoncino e la senape 11; versate anche del brodo di pollo per favorire la cottura lenta e dolce della cipolla 12,insaporite con sale e pepe a piacere.
									

								

															

																		
																															
											
										
																														
																		Mescolate per amalgamare gli ingredienti 13; spremete il succo di limone 14 e unitelo alla cipolla 15; fate cuocere altri 5-6 minuti o fino a quando la cipolla risulterà ben morbida.
									

								

															

																		
																															
											
										
																														
																		Quando quest'ultima si sarà appassita, aggiungete il pollo (16-17) fatelo insaporire rigirandolo più volte, quindi unite il brodo di pollo in modo che ricopra la carne18 e lasciate cuocere per almeno 25-30 minuti. Una volta che sarà pronto, spegnete il fuoco e tenete in caldo.
									

								

															

																		
																															
											
										
																														
																		Mentre il pollo cuoce, preparate il riso di accompagnamento: sciacquate il riso sotto acqua corrente 19, poi mettetelo in ammollo in acqua a temperatura ambiente 20 e coprite con pellicola trasparente 21: dovrà riposare almeno 20 minuti.
									

								

															

																		
																															
											
										
																														
																		In un tegame versate l'olio e le spezie 22, fatele rosolare a fuoco medio; intanto scolate bene il riso e tenete da parte l'acqua di ammollo. Versate il riso  nel tegame con le spezie 23 e tostatelo alcuni istanti mescolando con una spatola. Poi unite l'acqua in cui avevate tenuto in ammollo il riso 24. L'acqua dovrà ricoprire il riso e dovrà bollire almeno 5-6 minuti.
									

								

															

																		
																															
											
										
																														
																		Passato questo tempo, coprite con il coperchio e cuocete ancora per 10-15 minuti, finchè non avrà incorporato tutta l'acqua; una volta cotto, infatti, dovrà risultare ben asciutto 26; potete quindi servire il pollo yassa accompagnato dal riso bianco 27.
									

								

							
					    