Difficoltà: Media
I mini calzoni con tomino e spinaci sono fragranti mezzelune ispirate ai tipici calzoni pugliesi, rivisitati in una versione ghiotta. Dorati e croccanti fuori, filanti al loro interno, questi prelibati street food hanno un ripieno speciale che si differenzia dal consueto abbinamento mozzarella e pomodoro che caratterizza il calzone ripieno. La nostra scelta per farcire è caduta sul più scioglievole dei formaggi, il tomino. Lo abbiamo abbinato agli spinaci, che con il loro gusto spiccato bilanceranno egregiamente i sapori. Una volta che saranno ben dorati e fritti, saranno da servire subito per gustarli ben caldi e assaporare a pieno questi accattivanti antipasti casalinghi!


						
						

														INGREDIENTI
							
													


						
														
							
														Ingredienti per 5 mini calzoni
							

							
								

																	Farina 00
								
								
								
																	500
									g
																

								

							
								

																	Acqua
								
								
								a temperatura ambiente
																	300
									g
																

								

							
								

																	Lievito di birra secco
								
								
								
																	7
									g
																

								

							
								

																	Zucchero
								
								
								
																	3
									g
																

								

							
								

																	Sale
								
								
								
																	7
									g
																

								

							
								

																	Tomini
								
								
								(da 90 g ciascuno)
																	3
									
																

								

							
								

																	Spinaci
								
								
								
																	500
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Fiocchi di sale
								
								
								
																	
									q.b.
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i mini calzoni fritti con tomino e spinaci versate in una ciotola la farina ed il lievito di birra disidratato 1. Unite anche lo zucchero 2 e mescolate velocemente con le mani versando l'acqua  a filo 3. Impastate in modo che le polveri assorbano tutto il liquido.
									

								

															

																		
																																											
											
										
																						
											
										
																						
											
										
																																										
																		Unite per ultimo il sale 4, impastate un'ultima volta per amalgamarlo 5, quindi formate un panetto 6.
									

								

															

																		
																																											
											
										
																						
											
										
																						
											
										
																																										
																		Coprite con pellicola e realizzare qualche forellino per lasciar “respirare” l’impasto 7. Lasciate lievitare l’impasto a temperatura ambiente per 2 ore poi trasferitelo in frigorifero per 12 ore. Nel frattempo cuocete gli spinaci. Versate un filo di olio evo in una pentola capiente, aggiungete lo spicchio d’aglio 8 e lasciate soffriggere per un paio di minuti. Aggiungete in pentola anche gli spinaci 9 ben lavati.
									

								

															

																		
																																											
											
										
																						
											
										
																						
											
										
																																										
																		Cuocete per circa 5 minuti sino a che non saranno morbidi e ben cotti. Eliminate l'aglio, scolate gli spinaci e lasciate raffreddare. Strizzate bene gli spinaci in u colino 11. Riponete gli spinaci in frigorifero. Riprendete l'impasto maturato 12 e lasciatelo a temperatura ambiente per 1 ora.
									

								

															

																		
																																											
											
										
																						
											
										
																						
											
										
																																										
																		Dividete l’impasto in 5 parti da 150 g 13 14. Stendete l'impasto con l’aiuto di un mattarello e realizzate un disco da 15 cm circa 15.
									

								

															

																		
																																											
											
										
																						
											
										
																						
											
										
																																										
																		Dividete a metà i tomini 16. Farcite il disco con gli spinaci 17 e ½ tomino 18.
									

								

															

																		
																																											
											
										
																						
											
										
																						
											
										
																																										
																		Ricoprite con un altro strato di spinaci 19. Richiudete a mezzaluna 20 e sigillate bene i bordi arrotolando i lembi di pasta 21. 
									

								

															

																		
																																											
											
										
																						
											
										
																						
											
										
																																										
																		Friggete i calzoncini in abbondante olio di semi a 160° per circa 5 minuti ciascuno o fino a doratura. Scolate ed adagiate su carta assorbente. Salate con fiocchi di sale e servite i mini calzoni con tomino e spinaci ben caldi!
									

								

							
					    