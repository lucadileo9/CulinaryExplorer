Difficoltà: Facile
Le scaloppine sono amate da tutti perché facili e veloci da preparare, ma oltre ad essere una valida soluzione salvacena possono diventare anche un prelibato secondo piatto per le occasioni speciali… come nella versione al marsala che vi proponiamo qui! Il gusto delle scaloppine al marsala risulta più morbido rispetto a quelle al limone ed è caratterizzato dalla nota aromatica conferita dal tipico vino liquoroso che viene prodotto in Sicilia. Grazie alla breve cottura, la carne rimane tenera e succosa e il fondo di cottura con cui viene nappata risulterà cremoso e saporito. Ottime con un semplice contorno di funghi trifolati, le scaloppine al marsala sono perfette per tutti coloro che desiderano fare bella figura con poco tempo a disposizione!


												
						
						

														INGREDIENTI
							
							                            
                                
    								
    									
    										
    										523
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    523
    					
    					    					    					
    					    Carboidrati
    					    g
    					    15.1
    					
    					    					    					
    					      di cui zuccheri
    					    g
    					    7.4
    					
    					    					    					
    					    Proteine
    					    g
    					    31.5
    					
    					    					    					
    					    Grassi
    					    g
    					    34.7
    					
    					    					    					
    					      di cui saturi
    					    g
    					    14.04
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    120
    					
    					    					    					
    					    Sodio
    					    mg
    					    347
    					
    					    				
    			
                            
													


						
							
							

							
								

																	Lonza di maiale
								
								
								(8 fettine)
																	400
									g
																

								

							
								

																	Marsala
								
								
								
																	100
									g
																

								

							
								

																	Brodo vegetale
								
								
								
																	70
									g
																

								

							
								

																	Burro
								
								
								
																	50
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Farina 00
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le scaloppine al marsala, per prima cosa sistemate le fettine di carne tra due fogli di carta forno e battetele con un batticarne in modo da schiacciarle e allungarle allo stesso tempo 1 fino a che non risulteranno molto sottili 2: così facendo la carne risulterà più tenera e meno fibrosa. Infarinate le fettine 3 ed eliminate la farina in eccesso.
									

								

															

																		
																															
											
										
																														
																		Quando tutte le fettine saranno infarinate 4, potete passare ai fornelli: in una padella capiente fate sciogliere dolcemente il burro insieme all’olio 5, poi alzate leggermente la fiamma e aggiungete le fettine infarinate 6.
									

								

															

																		
																															
											
										
																														
																		Dopo un paio di minuti giratele con una pinza da cucina e scottatele per qualche istante anche dall’altro lato 7, poi alzate la fiamma e sfumate con il marsala 8. Aggiungete sale e pepe 9.
									

								

															

																		
																															
											
										
																														
																		A questo punto versate il brodo vegetale (o l’acqua, in alternativa) 10 e continuate a cuocere ancora per qualche minuto oscillando la padella di tanto in tanto per creare una deliziosa emulsione. Quando il fondo di cottura sarà diventato bello cremoso 11, impiattate e servite le vostre gustose scaloppine al marsala 12!
									

								

							
					    