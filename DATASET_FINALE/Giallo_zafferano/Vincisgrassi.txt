Difficoltà: Facile
I vincisgrassi sono una ricetta tipica delle Marche che si dice siano stati preparati in onore del generale austriaco Windisch Graetz che si era fatto valere nella difesa della città di Ancona contro le truppe napoleoniche nel 1799. Questo gustoso primo piatto è una pasta al forno composta di vari strati, condita con parmigiano grattugiato e uno speciale ragù fatto con diversi tipi di carni. I vincisgrassi sono un piatto molto rustico e tradizionale: ogni famiglia custodisce la propria ricetta! Alcuni arricchiscono i vincisgrassi con besciamella, altri preparano una pasta fresca aromatizzata con marsala o vino cotto, altri ancora aggiungono anche le creste di gallo e altre frattaglie nel ragù, quelle parti meno nobili che venivano spesso utilizzate nelle ricette più antiche come la galantina di faraona. La nostra versione dei vincisgrassi è molto semplice: lasagne fresche e ragù di carne a base di manzo, maiale e rigaglie di pollo (fegatini, cuorcini e polmoni), insaporito con la pancetta. Una spolverizzata di parmigiano grattugiato tra uno strato e l’altro ed ecco pronto un piatto davvero saporito!


												
						
						

														INGREDIENTI
							
													


						
							
							

							
								

																	Lasagne all'uovo
								
								
								
																	500
									g
																

								

							
								

																	Frattaglie di pollo
								
								
								
																	350
									g
																

								

							
								

																	Cipolle
								
								
								
																	1
									
																

								

							
								

																	Carote
								
								
								
																	1
									
																

								

							
								

																	Sedano
								
								
								
																	1
									costa
																

								

							
								

																	Passata di pomodoro
								
								
								
																	300
									g
																

								

							
								

																	Parmigiano Reggiano DOP
								
								
								da grattugiare
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Maiale
								
								
								polpa
																	200
									g
																

								

							
								

																	Manzo
								
								
								polpa
																	200
									g
																

								

							
								

																	Pancetta
								
								
								
																	100
									g
																

								

							
								

																	Brodo di carne
								
								
								
																	200
									ml
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i vincisgrassi, iniziate tagliando a listarelle la pancetta 1 e in pezzi piccoli i vari tagli di carne: il maiale 2, il manzo e infine le rigaglie di pollo 3.
									

								

															

																		
																															
											
										
																														
																		Tagliate finemente il sedano, la carota e la cipolla e metteli in una casseruola a rosolare per 5 minuti, con dell'olio extravergine d'oliva insieme alla pancetta 4. Lasciate insaporire il tutto per qualche minuto quindi unite il manzo e il maiale 5 e lasciate cuocere per una decina di minuti, fino a quando la carne raggiungerà un colorito bruno. Aggiungete la passata e aggiustate di sale e di pepe 6.
									

								

															

																		
																															
											
										
																														
																		Aggiungete al sugo anche le rigaglie di pollo e mescolate con un cucchiaio di legno 7; coprite con un coperchio e lasciate cuocere per un’ora e mezza circa, girando di tanto in tanto e aggiungendo del brodo se il ragù dovesse seccarsi 8. Il ragù dovrà essere ben cotto e addensato 9.
									

								

															

																		
																															
											
										
																														
																		Una volta pronto il ragù potete assemblare i vincisgrassi in una pirofila dai bordi alti: ponete qualche cucchiaio di sugo sul fondo quindi foderate la teglia con un primo strato di lasagna (potete usare quella già pronta oppure farla a mano guardando la ricetta qui), coprite con un cucchiaio abbondante di ragù e un cucchiaio di parmigiano grattugiato 10. Continuate così fino a formare almeno una decina di strati (è una caratteristica del vincisgrassi) e terminate con uno strato di ragù e una manciata abbondante di parmigiano 11. Cuocete in forno caldo a 180° per 30 minuti e tirateli fuori non appena si sarà creata una bella crosticina dorata sulla superficie 12. Servite subito i vostri vincisgrassi!
									

								

							
					    