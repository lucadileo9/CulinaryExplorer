Difficoltà: Facile
La penisola italiana ci regala sapori ed emozioni ad ogni angolo, partendo dalle montagne della catena alpina fino ad arrivare alle isole più meridionali, passando per i suggestivi rilievi dell’Appennino… ed è proprio qui, nel cuore pulsante del nostro Paese, che si trova una zona di produzione agricola caratterizzata da prodotti di eccellenza della nostra gastronomia. Oggi il nostro viaggio fa tappa in Umbria, piccola regione ma con un grande patrimonio alimentare: legumi, tartufi, formaggi, olio, miele e salumi sono solo alcune fra le specialità che costituiscono il vanto di questo territorio! Per questo abbiamo scelto di proporvi una ricetta genuina che valorizzi la bontà di uno di questi ingredienti: il prosciutto di Norcia! Per gustarlo in tutta la sua pienezza e bontà, abbiamo preparato il brustengo! Una pastella di acqua e farina si trasforma in una deliziosa focaccina bassa tipica di Gubbio e dintorni, da gustare come antipasto proprio assieme a salumi, formaggi o tartufo... Noi vi proponiamo di servire il brustengo con carnose e saporite fette di prosciutto di Norcia, un prodotto di Indicazione Geografica Protetta (IGP), apprezzato e famoso in tutto il mondo. Riscoprite anche voi le specialità della nostra tradizione e assaporate il loro gusto genuino, ricco di storia… e umanità.


						
						

														INGREDIENTI
							
							                            
                                
    								
    									
    										
    										299
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    299
    					
    					    					    					
    					    Carboidrati
    					    g
    					    23.4
    					
    					    					    					
    					      di cui zuccheri
    					    g
    					    0.6
    					
    					    					    					
    					    Proteine
    					    g
    					    16.6
    					
    					    					    					
    					    Grassi
    					    g
    					    15.4
    					
    					    					    					
    					      di cui saturi
    					    g
    					    6.11
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    41
    					
    					    					    					
    					    Sodio
    					    mg
    					    1365
    					
    					    				
    			
                            
													


						
														
							
														Ingredienti per l'impasto
							

							
								

																	Acqua
								
								
								
																	200
									g
																

								

							
								

																	Farina 00
								
								
								
																	120
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per cuocere
							

							
								

																	Olio extravergine d'oliva
								
								
								
																	15
									g
																

								

							
														
							
						
														
							
														per servire
							

							
								

																	Prosciutto crudo
								
								
								di Norcia
																	100
									g
																

								

							
								

																	Pecorino
								
								
								da grattugiare
																	90
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il brustengo, per prima cosa preparate la pastella: versate la farina in una ciotola e aggiungete un pizzico di sale 1, poi versate l’acqua a filo mescolando contemporaneamente con una frusta per evitare la formazione di grumi 2 fino ad ottenere un composto fluido e omogeneo 3.
									

								

															

																		
																															
											
										
																														
																		Mettete una padella antiaderente del diametro di circa 25 cm sul fuoco, scaldate l’olio extravergine d’oliva 4 e aggiungete il composto di acqua e farina con un mestolo 5; distribuite uniformemente la pastella su tutta la superficie e cuocete a fuoco medio per circa 10 minuti 6.
									

								

															

																		
																															
											
										
																														
																		Trascorsi 10 minuti, sollevate delicatamente i bordi con una spatola per controllare che il lato sottostante sia cotto 7, dopodiché girate il brustengo e cuocetelo sull’altro lato per 4-5 minuti 8. Una volta cotto, trasferite il brustengo su un tagliere 9
									

								

															

																		
																															
											
										
																														
																		e cospargete subito la superficie con il pecorino grattugiato 10. Tagliatelo in 8 fette 11 e servitelo ancora caldo accompagnato con il prosciutto crudo di Norcia: il vostro brustengo è pronto per essere gustato 12!
									

								

							
					    