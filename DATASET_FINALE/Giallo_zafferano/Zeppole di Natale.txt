Difficoltà: Media
Il presepe è quasi pronto, manca solo una spolverata di neve finta e di accendere le lucine. Intanto dalla cucina si sentono dei rumori: qualcuno sta armeggiando con tegame e paletta di legno, mentre la legna brucia nella stufa per scaldare il piano cottura. E' la mamma che lavora acqua, zucchero e farina per dar vita ad uno dei dolci più antichi e golosi delle feste: le zeppole di Natale. Croccanti fuori, morbide dentro, le zeppole di Natale (antichi Scauratielli) sono ancora oggi una prelibatezza da gustare in Campania, in particolare nella zona del cilentano e della penisola sorrentina. Ogni famiglia conserva ancora gelosamente la ricetta tramandata da generazioni: pochi e semplici segreti per ottenere un impasto simile alla pasta choux, trasformato poi in bigoli a cui dare la forma di fiocchetti o occhielli, che siano perfetti poco importa. Le zeppole di Natale sono talmente buone che non si vede l'ora di gustarle! E siamo certi che le nonne o le mamme ancora si arrabbieranno se i loro bimbi cresciuti allungano le mani a rubacchiare le zeppole appena fritte, ancora bollenti, prima che siano spolverizzate di zucchero e cannella o tuffate nel miele. Di certo si può affermare che "una zeppola fa Natale": all'epoca prepararle non era solo un piacere ma un obbligo! Anche noi non abbiamo potuto venir meno alla tradizione e vi invitiamo a preparare le zeppole di Natale per riscoprire la magia dei giorni di festa da vivere con la stessa intensità e calore di una volta, quando tutto era più semplice e genuino, in sostanza più buono!


						
						

														INGREDIENTI
							
							                            
                                
    								
    									
    										
    										131
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    131
    					
    					    					    					
    					    Carboidrati
    					    g
    					    18.4
    					
    					    					    					
    					      di cui zuccheri
    					    g
    					    9.7
    					
    					    					    					
    					    Proteine
    					    g
    					    1.3
    					
    					    					    					
    					    Grassi
    					    g
    					    5.8
    					
    					    					    					
    					      di cui saturi
    					    g
    					    0.77
    					
    					    					    					
    					    Fibre
    					    g
    					    0.4
    					
    					    					    					    					
    					    Sodio
    					    mg
    					    2
    					
    					    				
    			
                            
													


						
														
							
														Ingredienti per circa 25 zeppole
							

							
								

																	Acqua
								
								
								
																	550
									g
																

								

							
								

																	Farina 00
								
								
								
																	300
									g
																

								

							
								

																	Zucchero
								
								
								
																	80
									g
																

								

							
								

																	Scorza di limone
								
								
								
																	½
									
																

								

							
														
							
						
														
							
														Per la glassa
							

							
								

																	Miele millefiori
								
								
								
																	200
									g
																

								

							
								

																	Scorza d'arancia
								
								
								
																	½
									
																

								

							
								

																	Codette colorate
								
								
								
																	
									q.b.
																

								

							
														
							
						
														
							
														Per ungere il piano di lavoro
							

							
								

																	Olio di semi
								
								
								
																	
									q.b.
																

								

							
														
							
						
														
							
														Per la frittura
							

							
								

																	Olio di semi
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le zeppole di Natale iniziate versando l'acqua in un pentolino e aromatizzate grattugiando la scorza di mezzo limone non trattato 1; ponete sul fuoco e versate anche lo zucchero 2, quindi accendete il fuoco a temperatura media e mescolate con un cucchiaio di legno 3;
									

								

															

																		
																															
											
										
																														
																		lasciate che lo zucchero si sciolga e, una volta che il composto è arrivato a bollore 4, togliete dal fuoco e unite la farina tutta in una volta 5. Continuate a mescolare energicamente per amalgamare il tutto, poi rimettete il pentolino sul fuoco tenendo la fiamma al minimo e continuate a mescolare 6.
									

								

															

																		
																															
											
										
																														
																		Il composto sarà pronto quando si staccherà dalle pareti e creerà una leggera patina sul fondo, proprio come la pasta choux 7. Ungete il piano di lavoro con pochissimo olio di semi, quindi rovesciate il composto sul piano 8 e lavoratelo leggermente sul piano (attendete qualche istante per non bruciarvi) 9.
									

								

															

																		
																															
											
										
																														
																		Con un tarocco, ricavate dei pezzetti 10 con cui formare delle strisce di impasto lunghe circa 20 cm e dello spessore di 1,5 cm 11. Una volta formati i bigoli, potete chiuderli a fiocco congiungendo le due estremità e premendo delicatamente nel punto in cui si sovrappongono 12
									

								

															

																		
																															
											
										
																														
																		Ecco formata la vostra prima zeppola 13. Continuate così per tutte le altre: con queste dosi ne verranno circa 25. Man mano che sono pronte, ponetele su un vassoio e coprite per evitare che si secchino troppo  14. Scaldate l'olio in un tegame portandolo alla temperatura di 140° da misurare con un termometro da cucina. Una volta caldo, friggete poche zeppole alla volta, 2 o 3 al massimo, per non far abbassare troppo la temperatura dell'olio 15.
									

								

															

																		
																															
											
										
																														
																		Dopo 3-4 minuti le zeppole risulteranno croccanti fuori e morbide dentro. Una volta pronte, scolatele con una schiumarola 16 e versatele su un vassoio foderato con carta paglia 17. Una volta pronte preparate la glassa. Mettete in un pentolino il miele millefiori (o di acacia, se preferite) e scioglietelo a fuoco bassissimo 18,
									

								

															

																		
																															
											
										
																														
																		aromatizzatelo grattugiando della scorza d'arancia non trattata 19. Ci vorranno pochissimi istanti perché diventi fluido e si aromatizzi 20; quindi spegnete il fuoco e fate intiepidire. Prendete una zeppola per volta e tuffatela nel miele. Scolatela a mano o eventualmente con una forchetta 21.
									

								

															

																		
																															
											
										
																														
																		Man a mano che le glassate tutte, ponetele su un vassoio 22 e decorate con zuccherini colorati (diavulilli) 23. Ecco pronte le vostre zeppole di Natale 24!
									

								

							
					    