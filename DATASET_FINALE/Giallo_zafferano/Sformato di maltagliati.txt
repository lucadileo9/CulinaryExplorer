Difficoltà: Facile
Lo sformato di maltagliati, formato di pasta all'uovo tipico dell'Emilia Romagna, è un primo piatto ricco che nei suoi diversi strati unisce il sapore deciso della carne alla delicatezza delle verdure. Lo sformato, servito in graziose cocottine in ceramica, è ideale da proporre anche in occasione di pranzi speciali, può essere un’ottima alternativa per portare in tavola un piatto gustoso che piacerà anche ai bambini. Strato dopo strato scoprirete il gusto di una delicata besciamella, dei maltagliati e delle verdure saltate in padella, il tutto insaporito da un ragù bianco. Il tocco finale? Una spolverata di formaggio grattugiato prima di infornare!


						
						

														INGREDIENTI
							
							                            
                                
    								
    									
    										
    										553
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    553
    					
    					    					    					
    					    Carboidrati
    					    g
    					    36.1
    					
    					    					    					
    					      di cui zuccheri
    					    g
    					    9.6
    					
    					    					    					
    					    Proteine
    					    g
    					    26
    					
    					    					    					
    					    Grassi
    					    g
    					    33.5
    					
    					    					    					
    					      di cui saturi
    					    g
    					    11.28
    					
    					    					    					
    					    Fibre
    					    g
    					    3.9
    					
    					    					    					
    					    Colesterolo
    					    mg
    					    125
    					
    					    					    					
    					    Sodio
    					    mg
    					    754
    					
    					    				
    			
                            
													


						
														
							
														Ingredienti per i maltagliati
							

							
								

																	Farina 00
								
								
								
																	110
									g
																

								

							
								

																	Uova
								
								
								
																	55
									g
																

								

							
														
							
						
														
							
														per il ragù di carne
							

							
								

																	Manzo
								
								
								macinato
																	250
									g
																

								

							
								

																	Cipolle bianche
								
								
								
																	40
									g
																

								

							
								

																	Sedano
								
								
								
																	40
									g
																

								

							
								

																	Carote
								
								
								
																	40
									g
																

								

							
								

																	Vino bianco
								
								
								
																	20
									ml
																

								

							
								

																	Alloro
								
								
								
																	2
									foglie
																

								

							
								

																	Rosmarino
								
								
								
																	
									q.b.
																

								

							
								

																	Olio extravergine d'oliva
								
								
								
																	45
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Brodo vegetale
								
								
								
																	45
									ml
																

								

							
														
							
						
														
							
														per le verdure
							

							
								

																	Carote
								
								
								
																	80
									g
																

								

							
								

																	Zucchine tonde
								
								
								
																	158
									g
																

								

							
								

																	Pomodorini ciliegino
								
								
								
																	80
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	1
									pizzico
																

								

							
														
							
						
														
							
														per la besciamella
							

							
								

																	Latte intero
								
								
								
																	250
									g
																

								

							
								

																	Burro
								
								
								
																	25
									g
																

								

							
								

																	Farina 00
								
								
								
																	25
									g
																

								

							
								

																	Noce moscata
								
								
								(da grattugiare)
																	
									q.b.
																

								

							
														
							
						
														
							
														per condire
							

							
								

																	Grana Padano DOP
								
								
								(da grattugiare)
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare lo sformato di maltagliati iniziate con la preparazione della pasta fresca all'uovo: in una ciotola ponete la farina, create una conca al centro e versate l'uovo. Quindi iniziate a lavorare gli ingredienti con le mani direttamente nella ciotola (1-2); tenete a portata di mano dell'acqua tiepida che potrete eventualmente aggiungere per rendere la pasta all'uovo più morbida e della consistenza ideale per tirarla con il mattarello. Terminate di impastare su un piano di lavoro per ottenere una consistenza liscia e omogenea; formate una pallina e riponetela nella ciotola 3 avvolta con pellicola trasparente: il composto dovrà riposare almeno 30 minuti in un luogo fresco, al riparo da correnti d'aria.
									

								

															

																		
																															
											
										
																														
																		Mentre la pasta riposa, preparate il brodo vegetale, quindi occupatevi del ragù tagliando finemente la cipolla, il sedano e le carote 4. In un tegame con dell’olio versate le verdure e fate soffriggere brevemente per qualche minuto 5, aggiungendo poco brodo vegetale per favorire la cottura. Unite  la carne macinata 6 e fatela rosolare qualche minuto.
									

								

															

																		
																															
											
										
																														
																		Sfumate con il vino bianco 7, aggiungete il rosmarino tritato 8, sale pepe a piacere e infine le foglie d’alloro. Unite il brodo vegetale poco alla volta per favorire la cottura della carne 9 e cuocete a fuoco lento per circa 30 minuti, Una volta cotto tenete il ragù da parte.
									

								

															

																		
																															
											
										
																														
																		iniziate la preparazione delle verdure. Tagliate finemente le zucchine 10 e le carote, mentre i pomodorini a spicchi 11. In una pentola con dell’olio versate le carote 12.
									

								

															

																		
																															
											
										
																														
																		Unite quindi le zucchine 13; fate soffriggere per qualche minuto e aggiungete i pomodorini, salate e pepate a piacere; cuocete per una decina di minuti. Tenete da parte le verdure e procedete con la preparazione della besciamella. Per preparare la besciamella mettete a scaldare in un pentolino il latte (il latte deve essere molto fresco e intero) e aromatizzatelo con la noce moscata grattugiata; a parte fate sciogliere il burro a fuoco basso, poi spegnete il fuoco e aggiungete la farina setacciata a pioggia, mescolando con una frusta per evitare la formazione di grumi 15. Poi rimettete sul fuoco dolce e mescolate fino a farla diventare dorata, ottenendo il roux.
									

								

															

																		
																															
											
										
																														
																		Unite il latte caldo poco alla volta al roux 16, mescolando energicamente il tutto con la frusta 17. Cuocete 5-6 minuti a fuoco dolce finché la salsa si sarà addensata e inizierà a bollire. Spegnete il fuoco e tenete da parte la besciamella ottenuta 18.
									

								

															

																		
																															
											
										
																														
																		Iniziate ora la preparazione dei maltagliati. Riprendete la pasta all'uovo che avete lasciato riposare e dividetela in due panetti; mentre stendete il primo lasciate l'altro avvolto nella pellicola. Stendete con il mattarello una sfoglia non troppo sottile, 1-2 mm saranno sufficienti 19. Ricavate poi delle strisce 20 e tagliate la pasta in rombi o in qualsiasi forma 21. Ponete i maltagliati a mano a mano su un vassoio leggermente infarinato e infarinate anche i maltagliati. Poi stendete anche l'altro panetto e ripetete le stesse operazioni.
									

								

															

																		
																															
											
										
																														
																		Portate a bollore una pentola con abbondante acqua salata a piacere e cuocete poco alla volta i maltagliati per pochissimi minuti 22. Quindi scolate i maltagliati con una schiumarola 23, poneteli in una ciotola 24
									

								

															

																		
																															
											
										
																														
																		e irrorateli con un filo di olio 25. Per la preparazione degli sformati prendete una cocottina (altezza 7 cm e 9 cm di diametro) e componete gli strati dello sformato, iniziando con un cucchiaio di besciamella 26 e uno strato di maltagliati 27.
									

								

															

																		
																															
											
										
																														
																		Aggiungete un altro cucchiaio di besciamella, uno strato di verdure 28 e infine il ragù 29. Continuate ad alternare gli ingredienti per creare altri strati 30;
									

								

															

																		
																															
											
										
																														
																		Terminate con un cucchiaino di formaggio grattugiato 31. Una volta pronti gli sformati di maltagliati 32, poneteli su una teglia in forno sotto il grill per farli gratinare (oppure a 220°) per 5 minuti. Quindi sfornateli e fateli intiepidire leggermente, quindi serviteli 33!
									

								

							
					    