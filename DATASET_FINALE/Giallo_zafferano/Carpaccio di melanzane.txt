Difficoltà: Molto facile
Il carpaccio di melanzane è un piatto mediterraneo a base di melanzane grigliate e marinate in un'emulsione di olio e aromi.
Per prepararlo munitevi di una mandolina per affettare le melanzane così da ottenere delle fette dello stesso spessore senza fatica.
Grigliate le fette di melanzane per ottenere una cottura light e insaporitele con una marinatura a base di olio extravergine di oliva aromatizzato con l’aglio, il basilico e la menta. Una ricetta semplice e gustosa che stempera il gusto leggermente amarognolo che caratterizza la melanzana.
Il carpaccio di melanzane è una pietanza fresca e profumata che si presta a molte varianti e combinazioni (leggi il consiglio per avere altri suggerimenti).
Gustate il carpaccio di melanzane come antipasto con crostini di pane o come contorno, da accompagnare alle grigliate di carne o pesce.


												
						
						

														INGREDIENTI
							
							                            
                                
    								
    									
    										
    										370
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    370
    					
    					    					    					
    					    Carboidrati
    					    g
    					    5.3
    					
    					    					    					
    					      di cui zuccheri
    					    g
    					    5.3
    					
    					    					    					
    					    Proteine
    					    g
    					    2.3
    					
    					    					    					
    					    Grassi
    					    g
    					    37.7
    					
    					    					    					
    					      di cui saturi
    					    g
    					    5.47
    					
    					    					    					
    					    Fibre
    					    g
    					    5.1
    					
    					    					    					    					
    					    Sodio
    					    mg
    					    339
    					
    					    				
    			
                            
													


						
							
							

							
								

																	Melanzane
								
								
								
																	700
									g
																

								

							
								

																	Olio extravergine d'oliva
								
								
								
																	150
									g
																

								

							
								

																	Succo di limone
								
								
								
																	30
									ml
																

								

							
								

																	Menta
								
								
								
																	8
									foglie
																

								

							
								

																	Basilico
								
								
								
																	6
									foglie
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il carpaccio di melanzane iniziate lavando sotto l’acqua corrente le melanzane 1 e asciugatele bene con un canovaccio. Ora eliminate il peduncolo con un coltello 2 e tagliate a fette sottili le melanzane nel senso della lunghezza, aiutatevi con una mandolina 3 in modo da ottenere delle fette regolari e dello stesso spessore, ciascuna fetta deve essere spessa circa 2-3 mm.
									

								

															

																		
																															
											
										
																														
																		Una volta terminato, ponete sul fuoco una piastra e scaldatela, ponete sulla piastra le fette di melanzane 4, salatele 5 e giratele in modo da cuocerle da entrambi i lati 6 (cuocete un paio di minuti o fino a quando non risulteranno ben colorite con le tipiche striature scure della griglia). Terminata la cottura,
									

								

															

																		
																															
											
										
																														
																		adagiate le melanzane su un piatto 7 e lasciatele raffreddare. Ora occupatevi della marinatura: prendete una pirofila che misuri 28 cm x 18 cm (in alternativa potete utilizzare una pirofila più grande o più piccola, avendo cura che le melanzane siano sempre a contatto con la marinatura in modo che assorbano il condimento aromatico). Versate nella pirofila l’olio 8, il succo di limone 9,
									

								

															

																		
																															
											
										
																														
																		unite l'aglio, salate 10, pepate e aromatizzate infine con le foglioline di menta 11 e il basilico. La marinatura è pronta 12.
									

								

															

																		
																															
											
										
																														
																		Immergete ora le melanzane nella marinatura 13, coprite la pirofila con la pellicola trasparente 14 e lasciate insaporire in frigorifero per un paio d’ore. Servite il carpaccio di melanzane freddo come antipasto o contorno 15.
									

								

							
					    