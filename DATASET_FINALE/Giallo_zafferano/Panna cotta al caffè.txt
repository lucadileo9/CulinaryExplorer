Difficoltà: Facile
La panna cotta al caffè è un delizioso dolce al cucchiaio preparato con una base di panna (come la tradizionale panna cotta) alla quale viene aggiunto del profumato caffè preparato con la moka.

Questo dessert dalla consistenza morbida ed elastica viene accompagnato da una ricca salsa a base di cioccolato fondente e caffè e guarnito con dei chicchi di caffè.

La panna cotta al caffè è il dolce ideale per concludere un pranzo o una cena estiva senza rinunciare né al dolce né al caffè!


						
						

														INGREDIENTI
							
							                            
                                
    								
    									
    										
    										336
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    336
    					
    					    					    					
    					    Carboidrati
    					    g
    					    30
    					
    					    					    					
    					      di cui zuccheri
    					    g
    					    30
    					
    					    					    					
    					    Proteine
    					    g
    					    3.8
    					
    					    					    					
    					    Grassi
    					    g
    					    22.3
    					
    					    					    					
    					      di cui saturi
    					    g
    					    13.07
    					
    					    					    					
    					    Fibre
    					    g
    					    0.2
    					
    					    					    					
    					    Colesterolo
    					    mg
    					    55
    					
    					    					    					
    					    Sodio
    					    mg
    					    36
    					
    					    				
    			
                            
													


						
														
							
														Ingredienti per 6 panne cotte
							

							
								

																	Caffè
								
								
								
																	150
									ml
																

								

							
								

																	Panna fresca liquida
								
								
								
																	500
									ml
																

								

							
								

																	Zucchero
								
								
								
																	100
									g
																

								

							
								

																	Gelatina in fogli
								
								
								
																	8
									g
																

								

							
								

																	Baccello di vaniglia
								
								
								
																	½
									
																

								

							
														
							
						
														
							
														per la salsa al caffè
							

							
								

																	Cioccolato fondente
								
								
								
																	100
									g
																

								

							
								

																	Caffè
								
								
								
																	80
									ml
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la panna cotta al caffè iniziate preparando il caffè con la moka utilizzando una miscela piuttosto forte. Mettete in ammollo in acqua ben fredda la gelatina. Versate la panna in un tegame, unite lo zucchero e la mezza bacca di vaniglia, che avrete tagliato a metà e dalla quale avrete estratto i semini interni 1; portate a sfiorare il bollore. Strizzate (o scolate) la gelatina ormai morbida ed unitela alla panna: mescolate qualche secondo e poi unite 150 ml di caffè 2 e passate tutto in un colino a maglie fini. Versate il composto ottenuto in 6 stampini della capienza di circa 125 ml l’uno 3
									

								

															

																		
																															
											
										
																														
																		e mettete in frigorifero per almeno 3-4 ore 4. Un quarto d’ora prima di sformare le panne cotte, preparate la salsa: sciogliete a bagnomaria o al microonde il cioccolato fondente, aggiungete 80 ml di caffè bollente 5 e mescolate fino ad ottenere una salsa fluida ma non liquida. Sformate le panne cotte passando la lama di un coltello intinta in acqua bollente lungo tutto il perimetro della formina senza affondare troppo la lama 6. Intingete per un secondo lo stampino in acqua bollente e poi capovolgetelo su di un piatto da portata. Se la panna cotta dovesse stentare ad uscire dallo stampo, inserite leggermente la lama del coltello per eliminare il sottovuoto. Decorate la panna cotta al caffè con la salsina di cioccolato al caffè e, se li avete, con qualche chicco di caffè di cioccolato. Servite immediatamente.
									

								

							
					    