Difficoltà: Facile
Aperitivo in vista? Come sempre la sfida sarà quella di portare sulla tavola del buffet piatti appetitosi che mettano tutti d’accordo: dall’amico veg alla vicina attenta alla linea. Ecco dunque la soluzione che fa al caso vostro: il crostino vegano, un antipasto sfizioso da veri gourmet che vi farà fare un figurone. Il nostro crostino vegano è composto da una fragrante base di pane tostato e aromatizzato farcita con uno speciale patè dal tocco raffinato, tutto da scoprire. Quando si parla di crostini non possono mancare i pomodorini, e noi non siamo da meno, ma non aspettatevi i comuni pachino o datterino: per questo eccentrico crostino abbiamo scelto un'antica e insolita varietà dal colore dorato e dal sapore fruttato, da cui deriva il nome "pomo d'oro". La girandola di gusto non è finita qui: una manciata di olive taggiasche per una nota decisa e un nido di germogli di barbabietola che lasceranno tutti di stucco. Siete pronti a scoprire come realizzare questo invitante e scenografico crostino vegano? Per completare il vostro buffet, potreste preparare anche una scenografica millefoglie di tofu e melanzane o un delizioso formaggio vegano spalmabile fatto in casa!


						
						

														INGREDIENTI
							
							                            
                                
    								
    									
    										
    										488
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    488
    					
    					    					    					
    					    Carboidrati
    					    g
    					    37.3
    					
    					    					    					
    					      di cui zuccheri
    					    g
    					    4.5
    					
    					    					    					
    					    Proteine
    					    g
    					    9.6
    					
    					    					    					
    					    Grassi
    					    g
    					    33.3
    					
    					    					    					
    					      di cui saturi
    					    g
    					    4.58
    					
    					    					    					
    					    Fibre
    					    g
    					    4.8
    					
    					    					    					    					
    					    Sodio
    					    mg
    					    651
    					
    					    				
    			
                            
													


						
														
							
														Ingredienti per 4 crostini
							

							
								

																	Pane casereccio
								
								
								(4 fette)
																	200
									g
																

								

							
								

																	Olio extravergine d'oliva
								
								
								
																	100
									g
																

								

							
								

																	Tofu
								
								
								
																	100
									g
																

								

							
								

																	Pistacchi non salati
								
								
								
																	50
									g
																

								

							
								

																	Basilico
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Pomodorini gialli
								
								
								
																	100
									g
																

								

							
								

																	Olive taggiasche
								
								
								
																	30
									g
																

								

							
								

																	Carote
								
								
								
																	80
									g
																

								

							
								

																	Germogli di barbabietola
								
								
								
																	30
									g
																

								

							
														
							
						
														
							
														per condire le fette di pane
							

							
								

																	Origano
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														per guarnire
							

							
								

																	Basilico
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il crostino vegano ponete le fette di pane su una leccarda rivestita di carta da forno, conditele con l’olio di oliva 1 e l’origano 2, quindi tostatele in forno già caldo per 5 minuti a 240° in modalità grill 3.
									

								

															

																		
																															
											
										
																														
																		Occupatevi ora della crema da spalmare sul crostino: tagliate a cubetti il tofu 4. Tenetene da parte alcuni cubetti per decorare poi i crostini, il resto ponetelo in un mixer 5 aggiungete quindi i pistacchi 6,
									

								

															

																		
																															
											
										
																														
																		le foglie di basilico 7 e 1/3 dell’olio di oliva previsto dalla ricetta 8 e cominciate a frullare a più riprese per amalgamare gli ingredienti, poi versate la restante dose di olio di oliva 9,
									

								

															

																		
																															
											
										
																														
																		regolate di sale 10 e frullate ancora sempre ad intermittenza fino ad ottenere un composto omogeneo e cremoso 11. Lavate e spuntate le carote poi pelatele e con lo stesso pelapatate ritagliate delle strisce sottili 12
									

								

															

																		
																															
											
										
																														
																		sovrapponete le strisce di carote 13 poi ripiegate in due le strisce 14 e riducetele a striscioline sottili 15.
									

								

															

																		
																															
											
										
																														
																		Lavate i pomodorini gialli e divideteli in spicchi 16. Tutto è pronto per comporre il crostino vegano: spalmate sui crostini il patè di tofu e pistacchi 17 adagiate sopra uno strato di carote a julienne, i germogli di barbabietola rossa 18,
									

								

															

																		
																															
											
										
																														
																		i pomodorini gialli e i cubetti di tofu che avete tenuto da parte 19 .Terminate con le olive taggiasche e le foglioline di basilico fresco. Condite con un filo olio, sale ed infine tagliate a metà i crostini 20. Il vostro crostino vegano è pronto per essere servito 21!
									

								

							
					    