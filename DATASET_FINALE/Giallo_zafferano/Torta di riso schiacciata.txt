Difficoltà: Molto facile
Il risotto con i funghi è un classico della cucina italiana. Oggi ve lo presentiamo in una maniera insolita, invitandovi a preparare la torta di riso schiacciata.
Due strati di risotto fanno da base e da copertura ad uno strato di funghi champignon stufati in padella con vino bianco e prezzemolo.
Sarà sufficiente riporre la torta di riso schiacciata in forno cosparsa di formaggio Grana grattugiato perchè si presenti con una deliziosa crosticina in superficie!
Potrete dare a questa torta la forma che preferite: noi ad esempio abbiamo optato per una teglia rettangolare così da da realizzare dei quadrati o triangolini facili da gustare!
Invitante e saporita, la torta di riso schiacciata sarà un primo piatto che conquisterà i vostri commensali!


												
						
						

														INGREDIENTI
							
							                            
                                
    								
    									
    										
    										222
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    222
    					
    					    					    					
    					    Carboidrati
    					    g
    					    31.2
    					
    					    					    					
    					      di cui zuccheri
    					    g
    					    1.8
    					
    					    					    					
    					    Proteine
    					    g
    					    10.4
    					
    					    					    					
    					    Grassi
    					    g
    					    5.7
    					
    					    					    					
    					      di cui saturi
    					    g
    					    3.14
    					
    					    					    					
    					    Fibre
    					    g
    					    2
    					
    					    					    					
    					    Colesterolo
    					    mg
    					    18
    					
    					    					    					
    					    Sodio
    					    mg
    					    580
    					
    					    				
    			
                            
													


						
							
														Ingredienti (per una teglia 30x23)
							

							
								

																	Funghi champignon
								
								
								
																	500
									g
																

								

							
								

																	Riso Carnaroli
								
								
								
																	300
									g
																

								

							
								

																	Grana Padano DOP
								
								
								da grattugiare
																	150
									g
																

								

							
								

																	Cipolle bianche
								
								
								
																	½
									
																

								

							
								

																	Aglio
								
								
								
																	1
									spicchio
																

								

							
								

																	Brodo vegetale
								
								
								circa
																	750
									ml
																

								

							
								

																	Vino bianco
								
								
								
																	60
									ml
																

								

							
								

																	Prezzemolo
								
								
								
																	1
									ciuffo
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta di riso schiacciata potete iniziate a mondare e tritare la cipolla 1. Poi dedicatevi ai funghi champignon, lavateli sotto un getto forte di acqua corrente 2, poi puliteli uno ad uno con un canovaccio o carta da cucina per eliminare il terriccio. Quindi eliminate la parte del gambo con le radici e il terriccio e tagliate la testa degli champignon a fettine piuttosto sottili 3.
									

								

															

																		
																															
											
										
																														
																		Poi sminuzzate anche il ciuffo di prezzemolo fresco 4. In una padella capiente ponete lo spicchio d'aglio sbucciato e versate un filo d'olio 5, quindi aggiungete anche il prezzemolo tritato 6. Fate soffrigere per circa 2 minuti.
									

								

															

																		
																															
											
										
																														
																		Quindi aggiungete i funghi champignon 7 e fate rosolare su fuoco dolce per circa 5 minuti, quindi aggiungete 30 ml di vino bianco 8. Mescolate e lasciate cuocere i funghi per circa 5 minuti. Aggiustate di sale 9 e pepe a piacere poi lasciate cuocere per circa 15 minuti a fuoco moderato. I funghi non dovranno cuocere del tutto perchè poi completeranno la cottura in forno.
									

								

															

																		
																															
											
										
																														
																		Mentre i funghi cuociono, in un tegame capiente versate un filo d'olio aggiungete la cipolla precedentemente tritata e lasciate soffriggere per circa 5 minuti. Poi versate il riso a pioggia 10, fate rosolare per un paio di minuti mescolando con un cucchiaio di legno, quindi versate i restanti 30 ml di vino bianco 11. Continuate la cottura del risotto per 20 minuti circa, aggiungendo a mano a mano il brodo vegetale con un mestolo 12.
									

								

															

																		
																															
											
										
																														
																		Quando mancano 2 minuti alla fine della cottura del riso, versate 50 g di Grana 13, mantecate brevemente, spegnete il fuoco e lasciate riposare il risotto per qualche minuto. Prendete una teglia rettangolare di 30x23 cm, rivestitela di carta da forno bagnata con acqua e strizzata 14 in modo che aderisca bene alla teglia. Quindi con un cucchiaio iniziate a creare uno strato di riso 15, compattandolo con il dorso del cucchiaio.
									

								

															

																		
																															
											
										
																														
																		Quando avrete rivestito tutto il fondo 16, create uno strato di funghi 17, poi ancora uno di riso 18, in modo che il risultato siano due strati con il ripieno di funghi.
									

								

															

																		
																															
											
										
																														
																		Per ultimo cospargete la superficie con il Grana avanzato 19. In fine infornate in forno statico preriscaldato a 200° per circa 30 minuti (se forno ventilato a 180° per circa 25 minuti). Poi sfornate 20, lasciate intiepidire e tagliate la vostra torta di riso schiacciata in quadrati o a rettangoli prima di servirla calda o tiepida 21!
									

								

							
					    