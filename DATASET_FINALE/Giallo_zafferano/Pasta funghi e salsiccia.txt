Difficoltà: Facile
E' sempre difficile dire "no" ad un piatto di pasta, lo è ancora di più quando il condimento è così irresistibile come nel caso della pasta funghi e salsiccia! L'abbiamo provata in versione funghi,salsiccia e castagne sbriciolate che fa ancora più autunno, oppure come ripieno dei paccheri! Oggi diamo spazio a questo connubio nella sua purezza, impreziosito giusto da un po' di panna, e scegliamo le trofie come formato per rendere il piatto ancora più speciale. Le trofie sono un formato perfetto per questo tipo di condimenti, sono ideali da saltare in padella e raccogliere tutto il buono degli ingredienti, forchettata dopo forchettata.


												
						
						

														INGREDIENTI
							
							                            
                                
    								
    									
    										
    										725.3
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    725.3
    					
    					    					    					
    					    Carboidrati
    					    g
    					    66.5
    					
    					    					    					
    					      di cui zuccheri
    					    g
    					    6.1
    					
    					    					    					
    					    Proteine
    					    g
    					    23.9
    					
    					    					    					
    					    Grassi
    					    g
    					    40.4
    					
    					    					    					
    					      di cui saturi
    					    g
    					    14.4
    					
    					    					    					
    					    Fibre
    					    g
    					    57.2
    					
    					    					    					
    					    Colesterolo
    					    mg
    					    4.4
    					
    					    					    					
    					    Sodio
    					    mg
    					    680
    					
    					    				
    			
                            
													


						
							
							

							
								

																	Trofie
								
								
								
																	320
									g
																

								

							
								

																	Salsiccia
								
								
								
																	300
									g
																

								

							
								

																	Funghi porcini
								
								
								
																	300
									g
																

								

							
								

																	Panna fresca liquida
								
								
								
																	100
									g
																

								

							
								

																	Vino bianco
								
								
								
																	100
									g
																

								

							
								

																	Aglio
								
								
								spicchio
																	1
									
																

								

							
								

																	Rosmarino
								
								
								rametto
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le trofie salsiccia e funghi cominciate dalla pulizia dei funghi. Per prima cosa incidete la base e staccate la parte terrosa 1. Poi strofinate delicatamente tutto il fungo utilizzando un canovaccio inumidito, al bisogno vi consigliamo anche di utilizzare uno spazzolino apposito 2. Quando saranno tutti puliti affettate i funghi a pochi millimetri di spessore 3.
									

								

															

																		
																															
											
										
																														
																		Passate alla cottura. In una casseruola scaldate un filo d’olio e fate insaporire insieme uno spicchio d’aglio in camicia. Non appena il fondo è caldo tuffate la salsiccia, privata del budello e sgranata 4. Lasciate rosolare dolcemente la carne e poi alzate la fiamma prima di unire i funghi 5. Scottate anche questi e quando fuoriuscirà il liquido di vegetazione eliminate l’aglio 6.
									

								

															

																		
																															
											
										
																														
																		Profumate con un rametto di rosmarino sfogliandolo 7. Qualche minuto più tardi il liquido di vegetazione sarà evaporato, vuol dire che è arrivato il momento di sfumare con il vino bianco 8. Regolate di sale e di pepe, abbassate la temperatura e portate l’acqua per la pasta al bollore 9.
									

								

															

																		
																															
											
										
																														
																		Non appena l’acqua sarà a temperatura tuffate le trofie 10, nel frattempo versate la panna nel tegame con il condimento e grattugiate ancora un pizzico di pepe 11, non appena le trofie saranno cotte scolatele in pentola 12.
									

								

															

																		
																															
											
										
																														
																		Aggiungete dell’acqua di cottura della pasta al bisogno per rendere il composto della consistenza che preferite 13 avendo cura di mescolare bene 14. Impiattate e servite le trofie salsiccia e funghi non appena saranno pronte 15!
									

								

							
					    