Difficoltà: Media
“Questo è un piatto che bisogna lasciarlo fare ai Milanesi, essendo una specialità della cucina lombarda. Intendo quindi descriverlo senza pretensione alcuna, nel timore di essere canzonato”. Così Pellegrino Artusi introduce la ricetta degli ossibuchi alla milanese all’interno del primo ricettario della storia della cucina italiana: un piatto rappresentativo che pare risalga addirittura al Medioevo, caratterizzato da un particolare taglio di carne reso estremamente tenero dalla lunga cottura e dalla presenza del midollo, che sciogliendosi rende la preparazione ancora più succulenta. Un altro tratto distintivo dell’òs büüs a la milanesa è l’aggiunta della gremolada, un trito di prezzemolo e aglio profumato con scorza di limone che completa ed esalta il sapore della carne di vitello. Solitamente proposto come piatto unico insieme all’immancabile risotto giallo, l’ossobuco alla milanese può essere servito anche come gustoso secondo di carne, magari nella versione con i piselli o accompagnato con una bella porzione di polenta! Anche noi, come Artusi, scegliamo di presentarvi la nostra versione degli ossibuchi alla milanese in modo semplice e senza pretese… lasciamo che sia il gusto a parlare e a trasportarvi in un viaggio tra i sapori tradizionali di questo territorio.


						
						

														INGREDIENTI
							
							                            
                                
    								
    									
    										
    										852
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    852
    					
    					    					    					
    					    Carboidrati
    					    g
    					    14.7
    					
    					    					    					
    					      di cui zuccheri
    					    g
    					    5.3
    					
    					    					    					
    					    Proteine
    					    g
    					    47.5
    					
    					    					    					
    					    Grassi
    					    g
    					    31.7
    					
    					    					    					
    					      di cui saturi
    					    g
    					    10.29
    					
    					    					    					
    					    Fibre
    					    g
    					    1.8
    					
    					    					    					
    					    Colesterolo
    					    mg
    					    145
    					
    					    					    					
    					    Sodio
    					    mg
    					    853
    					
    					    				
    			
                            
													


						
														
							
														Ingredienti per gli ossibuchi
							

							
								

																	Ossibuchi di vitello
								
								
								(4 pezzi da 300 g l'uno)
																	1,2
									kg
																

								

							
								

																	Brodo di carne
								
								
								
																	500
									g
																

								

							
								

																	Cipolle dorate
								
								
								
																	250
									g
																

								

							
								

																	Farina 00
								
								
								
																	50
									g
																

								

							
								

																	Vino bianco
								
								
								
																	50
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Burro
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la gremolada
							

							
								

																	Prezzemolo
								
								
								
																	1
									ciuffo
																

								

							
								

																	Aglio
								
								
								
																	2
									spicchi
																

								

							
								

																	Scorza di limone
								
								
								non trattato
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli ossibuchi alla milanese, per prima cosa preparate il brodo di carne che vi servirà per cuocere gli ossibuchi, poi sbucciate le cipolle e tagliatele a falde 1. Scaldate metà dell’olio in una padella, aggiungete le cipolle 2 e cuocete per circa 5 minuti a fuoco medio-alto, dopodiché sfumate con metà del vino bianco 3 e cuocete per altri 10 minuti.
									

								

															

																		
																															
											
										
																														
																		Una volta brunite 4, rimuovete le cipolle dalla padella che vi servirà anche per cuocere gli ossibuchi 5 e tenetele da parte. Ora prendete gli ossibuchi e, utilizzando un paio di forbici, praticate 3 incisioni sul tessuto connettivo di ognuno per evitare che si arriccino in cottura 6.
									

								

															

																		
																															
											
										
																														
																		Versate la farina in una pirofila e conditela con sale 7 e pepe, poi mescolate con un cucchiaio. Infarinate gli ossibuchi da entrambi i lati 8 e sbatteteli con delicatezza per eliminare la farina in eccesso 9.
									

								

															

																		
																															
											
										
																														
																		Versate l’olio rimanente nella padella in cui avevate cotto le cipolle, aggiungete il burro 10 e fatelo sciogliere, poi adagiate gli ossibuchi all’interno e fateli rosolare a fiamma medio-alta senza toccarli 11. Dopo circa 4 minuti girateli delicatamente e noterete che all’esterno si sarà formata una deliziosa crosticina 12.
									

								

															

																		
																															
											
										
																														
																		Rosolate gli ossibuchi dall’altro lato per circa 2 minuti, dopodiché sfumate con il vino rimanente 13 e fatelo evaporare. A questo punto aggiungete il brodo in modo che arrivi quasi a coprire la carne 14, poi unite le cipolle 15, abbassate la fiamma,
									

								

															

																		
																															
											
										
																														
																		coprite con un coperchio 16 e cuocete a fuoco medio-basso per 35 minuti. Nel frattempo sbucciate gli spicchi di aglio ed eliminate l’anima 17, poi lessateli in acqua bollente per 2 minuti 18: in questo modo il sapore dell’aglio risulterà meno forte, tuttavia se preferite potete omettere questo passaggio.
									

								

															

																		
																															
											
										
																														
																		Trascorsi i 35 minuti di cottura, girate molto delicatamente gli ossibuchi 19, coprite ancora con il coperchio 20 e continuate a cuocere per altri 25 minuti. Nel frattempo lavate il prezzemolo e tritatelo finemente insieme agli spicchi di aglio sbollentati 21.
									

								

															

																		
																															
											
										
																														
																		A cottura ultimata, spegnete il fuoco e aggiungete il trito di prezzemolo e aglio nella padella 22, poi aromatizzate con la scorza grattugiata di un limone non trattato 23: i vostri ossibuchi alla milanese sono pronti per essere serviti e gustati 24!
									

								

							
					    