Difficoltà: Facile
La frittata con barba di frate è un secondo piatto gustoso a base di un ingrediente forse poco conosciuto che nel periodo primaverile appare sui banchi dei mercati e dei supermercati: la barba di frate, un’erbetta tenera, molto versatile in cucina, chiamata anche agretto.
La preparazione della frittata con barba di frate è molto veloce: dopo aver pulito e lessato la barba di frate in acqua bollente per una decina di minuti, questa viene unita alle uova sbattute assieme alla pancetta, al primosale e al Grana Padano. Fate cuocere il tutto in padella per una decina di minuti, ed ecco pronto il vostro piatto!
La frittata con barba di frate è un modo appetitoso per utilizzare la barba di frate e può essere servita sia come secondo, sia tagliata a cubetti per iniziare con gusto un pranzo o una cena.


												
						
						

														INGREDIENTI
							
													


						
							
							

							
								

																	Uova
								
								
								grandi
																	6
									
																

								

							
								

																	Barba di frate (agretti)
								
								
								da pulire
																	250
									g
																

								

							
								

																	Grana Padano DOP
								
								
								
																	30
									g
																

								

							
								

																	Speck
								
								
								
																	50
									g
																

								

							
								

																	Primosale
								
								
								
																	200
									g
																

								

							
								

																	Olio extravergine d'oliva
								
								
								
																	6
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la frittata con barba di frate, iniziate pulendo la barba di frate: eliminate l'estremita finale rossastra 1 e lavate con cura la barba di frate sotto l'acqua corrente 2 , quindi  lessatela in una pentola con dell’acqua salata per una decina di minuti. Scolatela bene,  ponetela su un tagliere e tagliatela a pezzi grossolanamente 3, lasciando i fili ancora piuttosto lunghi.
									

								

															

																		
																															
											
										
																														
																		Tagliate il primosale a cubetti non troppo piccoli 4 e lo speck a listarelle 5. In una ciotola sbattete le uova 6.
									

								

															

																		
																															
											
										
																														
																		Aggiungete ora la barba di frate 7, il Grana Padano 8, il primosale 9,
									

								

															

																		
																															
											
										
																														
																		e la pancetta 10. Amalgamate tutti gli ingredienti con l'aiuto di una forchetta, quindi salate e pepate 11.  Mettete in una padella l’olio e fatelo scaldare 12,
									

								

															

																		
																															
											
										
																														
																		quando sarà caldo versate il composto 13 e coprite con un coperchio 14. Fate cuocere per una decina di minuti a fuco medio basso e poi, aiutandovi con il coperchio, girate la frittata, capovolgendola e facendola scivolare di nuovo nella padella. Lasciate cuocere per altri 5 minuti sull’altro lato senza coperchio 15. La frittata con barba di frate è pronta, potrete servirla come secondo piatto, oppure tagliata a cubetti, se la frittata con barba di frate vi servirà per arricchire il buffet di un aperitivo.
									

								

							
					    