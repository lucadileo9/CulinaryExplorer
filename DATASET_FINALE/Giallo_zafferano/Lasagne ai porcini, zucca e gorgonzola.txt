Difficoltà: Facile
Un classico della domenica: le lasagne! Un piatto versatile dove strati di sfoglie di pasta all’uovo si alternano a tanti succulenti ingredienti... in queste lasagne ai porcini, zucca e gorgonzola vi proponiamo l’abbinamento di sapori tipicamente autunnali! Una deliziosa variante delle lasagne ai funghi arricchita con morbidi cubetti di zucca avvolti da una saporita besciamella al gorgonzola che renderà le lasagne super cremose. Portate in tavola i profumi e gli aromi che ci offre l’autunno e provate anche altre ricette sfiziose come la pasta zucca e gorgonzola.


						
						

														INGREDIENTI
							
							                            
                                
    								
    									
    										
    										641
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    641
    					
    					    					    					
    					    Carboidrati
    					    g
    					    52.6
    					
    					    					    					
    					      di cui zuccheri
    					    g
    					    12.7
    					
    					    					    					
    					    Proteine
    					    g
    					    25
    					
    					    					    					
    					    Grassi
    					    g
    					    36.3
    					
    					    					    					
    					      di cui saturi
    					    g
    					    14.14
    					
    					    					    					
    					    Fibre
    					    g
    					    6.2
    					
    					    					    					
    					    Colesterolo
    					    mg
    					    101
    					
    					    					    					
    					    Sodio
    					    mg
    					    759
    					
    					    				
    			
                            
													


						
														
							
														Ingredienti per una teglia 20x30 cm
							

							
								

																	Lasagne all'uovo
								
								
								
																	250
									g
																

								

							
								

																	Grana Padano DOP
								
								
								da grattugiare
																	30
									g
																

								

							
														
							
						
														
							
														per i funghi
							

							
								

																	Funghi porcini
								
								
								
																	900
									g
																

								

							
								

																	Olio extravergine d'oliva
								
								
								
																	50
									ml
																

								

							
								

																	Vino bianco
								
								
								
																	40
									ml
																

								

							
								

																	Timo
								
								
								
																	1
									rametto
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la zucca
							

							
								

																	Zucca
								
								
								
																	1
									kg
																

								

							
								

																	Rosmarino
								
								
								
																	4
									rametti
																

								

							
								

																	Olio extravergine d'oliva
								
								
								
																	45
									ml
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la besciamella
							

							
								

																	Latte intero
								
								
								
																	650
									ml
																

								

							
								

																	Farina 00
								
								
								
																	50
									g
																

								

							
								

																	Burro
								
								
								
																	50
									g
																

								

							
								

																	Gorgonzola
								
								
								
																	200
									g
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per ungere la teglia
							

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le lasagne ai porcini, zucca e gorgonzola tagliate a fette la zucca, sbucciatela 1 e riducetela a dadini 2, foderate una leccarda con carta da forno e distribuite sopra i cubetti di zucca, condite con rosmarino, sale, pepe e un filo di olio di oliva 3.
									

								

															

																		
																															
											
										
																														
																		Cuocete in forno statico preriscaldato a 220°-240° per 25 minuti, più 5 minuti con il grill (se forno ventilate cuocete a 220° per 15 minuti). Intanto occupatevi della pulizia dei funghi porcini: Con l’aiuto di un coltellino affilato dalla lama liscia cominciate a eliminare la parte terrosa sul gambo, raschiandolo con delicatezza fino ad eliminare qualsiasi traccia di terra 4 eliminate ulteriori residui di terra con un panno umido di cotone. Affettate i funghi, dovranno essere spessi circa 2-3 mm 5. In una padella fate rosolare l’aglio con un filo d’olio 6, il tempo necessario per insaporire l’olio,
									

								

															

																		
																															
											
										
																														
																		poi eliminate l’aglio e unite i funghi porcini affettati 7, sfumate con il vino bianco 8, salate pepate, cuocete a fiamma alta per 6 minuti. Nel frattempo tritate il prezzemolo e le foglioline di timo e unitele ai funghi 9.
									

								

															

																		
																															
											
										
																														
																		Nel frattempo sarà pronta anche la zucca, sfornatela e lasciatela intiepidire 10. Occupatevi della besciamella: tagliate a cubetti il gorgonzola, in un pentolino scaldate il latte aromatizzato con la noce moscata 12.
									

								

															

																		
																															
											
										
																														
																		In un altro pentolino sciogliete a fiamma bassa il burro a tocchetti 13 e incorporate la farina setacciata 14 mescolando velocemente con la frusta 15 per creare il roux,
									

								

															

																		
																															
											
										
																														
																		a questo punto versate a filo il latte caldo sul roux sempre mescolando e mantenendo la fiamma bassa, proseguite finché la salsa non si sarà addensata e poi unite i cubetti di gorgonzola 16 avendo cura di tenerne da parte 50 gr che serviranno per lo strato finale della lasagna. Aggiustate eventualmente di sale e ora è tutto pronto per comporre le lasagne: prendete una pirofila di 20x30 cm, distribuite sul fondo uno strato di besciamella al gorgonzola 17, adagiate 4 sfoglie di lasagne sovrapponendole leggermente 18,
									

								

															

																		
																															
											
										
																														
																		ricoprite le sfoglie con besciamella 19, poi distribuite sopra i funghi saltati in padella 20 e i dadini di zucca 21.
									

								

															

																		
																															
											
										
																														
																		Componete un altro strato con 3 sfoglie 22, per fare in modo che le lasagne risultino compatte sistemate le sfoglie disponendo uno strato di sfoglie in verticale e uno in orizzontale. Distribuite sopra la besciamella e proseguite con la stessa farcitura di porcini e zucca 23, alternate uno strato di 4 sfoglie, besciamella e farcitura funghi e zucca e terminate con un ultimo strato composto da 3 sfoglie 24, besciamella, funghi zucca, spolverizzate la superficie con il Grana Padano e aggiungete i cubetti di gorgonzola tenuti da parte.
									

								

															

																		
																															
											
										
																														
																		Spolverizzate la superficie con il Grana 25 e aggiungete i cubetti di gorgonzola tenuti da parte 26. Cuocete in forno statico preriscaldato a 220° per 20 minuti (o a 200° per 10-15 minuti). A cottura ultimata sformate le lasagne ai porcini, zucca e gorgonzola 27 e lasciatele intiepidire prima di servirle.
									

								

							
					    