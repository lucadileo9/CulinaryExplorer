Difficoltà: Molto facile
Durante le feste natalizie il baccalà si rende protagonista nelle sue tante vesti regionali: baccalà in umido, baccalà al forno, baccalà in pastella, mantecato... oggi per le vie di Roma scopriamo i segreti del baccalà fritto alla romana (in pastella). Vi anticipiamo che ognuno ha il suo modo per rendere speciale la pastella di questi gustosi filetti di baccalà fritto: c'è chi aggiunge la birra, chi il lievito di birra per renderla più consistente e avvolgente. Noi ci siamo ispirati alla tradizione semplice: acqua frizzante e farina. Forse vi ricorderete di quando lo avete assaggiato a Roma da "Er filettaro", tra i più famosi dove gustare questo street food. Oppure vi torneranno in mente le cene da zie e nonne che lo servivano croccante e fumante sulla carta paglia. Qualunque sia il vostro prezioso ricordo, vi invitiamo a provare la nostra versione di questo piatto semplice e sfizioso. Insieme agli gnocchi alla romana e ai saltimbocca, la ricetta del baccalà fritto alla romana (in pastella) è sicuramente una di quelle tradizioni che meritano di essere assaporate!


												
						
						

														INGREDIENTI
							
							                            
                                
    								
    									
    										
    										409
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    409
    					
    					    					    					
    					    Carboidrati
    					    g
    					    38.9
    					
    					    					    					
    					      di cui zuccheri
    					    g
    					    0.8
    					
    					    					    					
    					    Proteine
    					    g
    					    23.4
    					
    					    					    					
    					    Grassi
    					    g
    					    17.8
    					
    					    					    					
    					      di cui saturi
    					    g
    					    2.43
    					
    					    					    					
    					    Fibre
    					    g
    					    1.2
    					
    					    					    					
    					    Colesterolo
    					    mg
    					    42
    					
    					    					    					
    					    Sodio
    					    mg
    					    1897
    					
    					    				
    			
                            
													


						
							
							

							
								

																	Baccalà dissalato
								
								
								
																	500
									g
																

								

							
								

																	Farina 00
								
								
								
																	300
									g
																

								

							
								

																	Acqua gassata
								
								
								(fredda)
																	370
									g
																

								

							
								

																	Olio di semi
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il baccalà fritto alla romana (in pastella) cominciate dalla pastella. In un recipiente versate la farina e poi l'acqua gassata ben fredda 1, mescolate bene con una frusta 2 ottenedo una pastella fluida e senza grumi 3.
									

								

															

																		
																															
											
										
																														
																		Copritela con pellicola e lasciatela riposare in frigorifero per un'oretta 4. Trascorso il tempo mettete a scaldare abbondante olio di semi, intanto occupatevi del baccalà. Il nostro è già dissalato, quindi potrete anche solo sciacquarlo più volte senza necessità di ammollo, altrimenti potete dissalarlo voi con la nostra scuola di cucina: come dissalare il baccalà. Tenendo il pezzo per la coda eliminate la pelle 5, aiutatevi con le mani a tirarla via 6.
									

								

															

																		
																															
											
										
																														
																		Dopodiché tagliate a pezzi più piccoli, dovreste ottenerne 6 in tutto 7 e passateli, uno a uno, nella pastella 8. Sollevate con le pinze, o una forchetta,
									

								

															

																		
																															
											
										
																														
																		e immergete pochi pezzi alla volta nell'olio: dovranno cuocere a una temperatura di 180°-190° (l'unico modo per assicurarvi sull'esatta temperatura è utilizzare un termometro da cucina) 10. Dopo 7-8 minuti i filetti saranno dorati, scolateli su carta assorbente 11, e continuate con la cottura di tutti gli altri. A fine cottura salate e gustate il vostro baccalà fritto alla romana (in pastella) ancora caldissimo 12.
									

								

							
					    