Difficoltà: Molto facile
Patatine fritte.... il cibo più amato al mondo? Seppur non sia possibile stabilirlo, molti dicono di si! Questi fragranti bastoncini di patate cotti in olio profondo sono apprezzati da grandi e piccini in qualsiasi regione e paese, serviti nei modi più vari! Il Vietnam vince in quanto stranezza, infatti qui le patatine vengono servite con burro e zucchero, un ingrediente insolito per i nostri gusti. In Perù invece vengono aggiunte al lomo saltado, un piatto tipico a base di carne. Più comunemente conosciute come french fries, o solo fries, negli Stati Uniti le patatine vengono ricoperte da chili, formaggio e cipollotti finemente tritati. Frietje Speciaal sono le patatine dei Paesi Bassi, veramente speciali soprattutto grazie alle salsine di accompagnamento: maionese, cipolla e burro d'arachidi! Passando dalla Spagna troviamo le patatas bravas, letteralmente patate selvagge, arricchite da paprika e tabasco! In Belgio si ritorna alla semplicità con la salsa più classica: la maionese! E dopo aver fatto il giro del mondo di questo fantastico street food, noi vi suggeriamo come prepararle nella nostra versione classica, ma semplicemente irresistibile.. in pochi e semplici passaggi! Provate anche le nostre patate dolci fritte!


												
						
						

														INGREDIENTI
							
							                            
                                
    								
    									
    										
    										586
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    586
    					
    					    					    					
    					    Carboidrati
    					    g
    					    28.5
    					
    					    					    					
    					      di cui zuccheri
    					    g
    					    0.6
    					
    					    					    					
    					    Proteine
    					    g
    					    3.3
    					
    					    					    					
    					    Grassi
    					    g
    					    50.9
    					
    					    					    					
    					      di cui saturi
    					    g
    					    6.85
    					
    					    					    					
    					    Fibre
    					    g
    					    2.5
    					
    					    					    					    					
    					    Sodio
    					    mg
    					    982
    					
    					    				
    			
                            
													


						
							
							

							
								

																	Patate
								
								
								preferibilmente a pasta gialla
																	800
									g
																

								

							
								

																	Sale fino
								
								
								
																	
									q.b.
																

								

							
								

																	Olio di semi di arachide
								
								
								per friggere
																	700
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Iniziate la preparazione delle patate fritte pelando le patate 1 (potete usare delle patate a pasta gialla o quelle che preferite evitando possibilmente quelle rosse che avendo poca umidità all'interno sono poco indicate), poi occupatevi di tagliarle: prima a fette spesse circa 1 cm  2 e poi a forma di grosso fiammifero con spessore di circa 1 cm 3.
									

								

															

																		
																															
											
										
																														
																		Ponete l'olio a scaldare in un tegame e quando avrà raggiunto la temperatura di 170° (potete utilizzare un termometro da cucina per misurare la temperatura esatta), immergete poche patate per volta 4. Attendete circa 5 minuti 5 e quando risulteranno ben dorate utilizzando una schiumarola scolatele dall'olio 6
									

								

															

																		
																															
											
										
																														
																		e trasferitele su un vassoio foderato di carta da cucina 7, in modo da eliminare l'olio in eccesso. Continuate a friggere le patatine e man mano salatele 8. Servite le patate fritte ancora fumanti e croccanti 9, man a mano che attenderete, infatti, tenderanno a diventare più morbide.
									

								

							
					    