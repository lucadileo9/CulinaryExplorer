Difficoltà: Media
Se è vero che la colazione è un pasto importante della giornata vale la pena dedicare a questo momento il giusto spazio, prendendosi il tempo che serve per assaporare al meglio le prelibatezze che più preferite. Nella colazione all’italiana non possono mancare i dolci come i friabili croissant e i soffici ciambelloni. Accanto a queste delizie troviamo i tradizionali biscotti al burro e i biscotti del mattino , perfetti come biscotti da inzuppo nel latte caldo, caffelatte oppure nel tè per iniziare la giornata con una dolce coccola. Questi frollini saranno ancora più buoni se fatti in casa con la nostra ricetta dei biscotti della nonna! Con la loro consistenza un po’ rustica e il loro gusto semplice sono perfetti da intingere nelle vostre bevande calde per renderli morbidi e ancor più saporiti. Dopo il primo morso non potrete più farne a meno e un biscotto tirerà l’altro in un goloso vortice di dolcezza!

Scoprite anche come preparare la crostata della nonna. 


						
						

														INGREDIENTI
							
							                            
                                
    								
    									
    										
    										225
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    225
    					
    					    					    					
    					    Carboidrati
    					    g
    					    32.6
    					
    					    					    					
    					      di cui zuccheri
    					    g
    					    11.5
    					
    					    					    					
    					    Proteine
    					    g
    					    4.3
    					
    					    					    					
    					    Grassi
    					    g
    					    8.7
    					
    					    					    					
    					      di cui saturi
    					    g
    					    1.28
    					
    					    					    					
    					    Fibre
    					    g
    					    0.7
    					
    					    					    					
    					    Colesterolo
    					    mg
    					    31
    					
    					    					    					
    					    Sodio
    					    mg
    					    18
    					
    					    				
    			
                            
													


						
														
							
														Ingredienti per circa 20 biscotti
							

							
								

																	Farina 00
								
								
								
																	550
									g
																

								

							
								

																	Zucchero di canna
								
								
								
																	180
									g
																

								

							
								

																	Olio di semi di girasole
								
								
								
																	150
									g
																

								

							
								

																	Latte intero
								
								
								
																	120
									g
																

								

							
								

																	Uova
								
								
								(circa 3)
																	165
									g
																

								

							
								

																	Ammoniaca per dolci
								
								
								
																	10
									g
																

								

							
								

																	Baccello di vaniglia
								
								
								
																	½
									
																

								

							
														
							
						
														
							
														per guarnire
							

							
								

																	Zucchero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i biscotti della nonna per prima cosa incidete per il lungo il baccello di vaniglia ed estraete i semini con un coltellino 1. Miscelate l’ammoniaca nel latte 2, poi versate le uova intere in una planetaria munita di foglia 3.
									

								

															

																		
																															
											
										
																														
																		Azionate la planetaria e aggiungete lo zucchero di canna in 3 volte 4. Quando l’impasto risulterà spumoso, unite i semi del baccello di vaniglia 5, l’olio a filo 6
									

								

															

																		
																															
											
										
																														
																		e la miscela di latte e ammoniaca 7, mantenendo sempre le fruste in azione. In ultimo aggiungete la farina precedentemente setacciata 8 e incorporatela con una spatola 9.
									

								

															

																		
																															
											
										
																														
																		Trasferite il composto in un sac-à-poche con bocchetta a stella da 15 mm 10. Rivestite una leccarda con carta da forno 11 avendo l’accortezza di imburrare leggermente il fondo della teglia per far aderire bene il foglio. Spremete l’impasto trascinandolo per 10 cm così da formare i biscotti 12.
									

								

															

																		
																															
											
										
																														
																		Una volta che avrete riempito una teglia 13 potrete spolverizzare la superficie con zucchero semolato 14. Cuocete in forno statico preriscaldato a 180° per 25 minuti sul ripiano medio. A cottura ultimata sfornate i biscotti 15 e lasciateli intiepidire prima di servirli.
									

								

							
					    