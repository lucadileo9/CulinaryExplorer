Difficoltà: Molto facile
I fusilli con i fegatini di pollo sono un primo piatto dal profumo intenso e dal gusto deciso.
Questo condimento veloce e gustoso, viene realizzato saltando i fegatini in padella con le cipolle e sfumandoli con del brandy. Si tratta di un primo piatto che trova le sue origini nella tradizione culinaria contadina e ne esistono molte varianti. Ad esempio se si preferisce un gusto più delicato, all'acquisto dei fegatini potete scegliere quelli di colore rosa-giallo perchè hanno una quantità di grasso più elevata quindi un sapore meno spiccato.
I fegatini di pollo si possono anche aromatizzare aggiungendo l'alloro o la noce moscata. Se volete scoprire altre preparazioni a base di fegatini di pollo, potete consultare tutte le nostre ricette qui.


												
						
						

														INGREDIENTI
							
													


						
							
							

							
								

																	Fusilli
								
								
								
																	320
									g
																

								

							
								

																	Fegato di pollo
								
								
								
																	340
									g
																

								

							
								

																	Cipolle bianche
								
								
								
																	125
									g
																

								

							
								

																	Brandy
								
								
								
																	45
									g
																

								

							
								

																	Aglio
								
								
								
																	1
									spicchio
																

								

							
								

																	Brodo di pollo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i fusilli coi fegatini di pollo, iniziate a preparare il brodo di pollo che servirà per la cottura della carne. Poi passate ai fegatini: poneteli in un colino e sciacquateli sotto acqua corrente 1. Trasferiteli poi su un vassoio foderato con un panno asciutto e tamponateli per asciugarli 2. Quindi mettete i fegatini su un tagliere e tritateli grossolanamente 3.
									

								

															

																		
																															
											
										
																														
																		Lasciate per un momento la carne da parte e preparate il soffritto: mondate e affettate finemente la cipolla 4, sbucciate lo spicchio d'aglio 5 e dividetelo a metà per eliminare il germoglio verde interno. Quindi in una padella capiente versate un filo d'olio, aggiungete l'aglio 6 e fatelo rosolare.
									

								

															

																		
																															
											
										
																														
																		Togliete l'aglio quando sarà ben dorato e aggiungete le cipolle 7. Fatele cuocere per circa 10 minuti, aggiungendo un mestolo di brodo di pollo 8 per favorire la cottura ed evitare che la cipolla si bruci. Quando la cipolla si sarà ammorbidita, aggiungete i fegatini tritati 9.
									

								

															

																		
																															
											
										
																														
																		Aggiustate di sale a piacere, mescolate 10 e sfumate con il brandy 11: fate cuocere i fegatini per pochissimi minuti a fuoco vivace, ne basteranno 4-5 per far rosolare e insaporire la carne. Dopodichè portate a bollore l'acqua per la pasta in una pentola capiente e aggiungete i fusilli 12.
									

								

															

																		
																															
											
										
																														
																		Quando saranno al dente, scolateli e versateli nella padella con i fegatini di pollo 13, mantecate la pasta pochi minuti mescolando con una schiumarola 14 e spegnete il fuoco. Se fosse necessario, potete aggiungere un pò di brodo di pollo. I fusilli coi fegatini di pollo sono pronti per essere gustati 15!
									

								

							
					    