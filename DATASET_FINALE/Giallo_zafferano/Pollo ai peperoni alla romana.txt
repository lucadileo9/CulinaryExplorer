Difficoltà: Media
Il pollo ai peperoni alla romana è un secondo piatto rustico; una ricetta tipica della cucina laziale, perfetta da preparare per tutta la famiglia. Realizzarlo è semplice ed oggi vi mostriamo come fare utilizzando un pollo intero, ricavando i pezzi uno per uno. Ma se non siete molto pratici non preoccupatevi, lasciate fare questa operazione al vostro macellaio di fiducia. Seguendo i nostri passaggi otterrete un pollo umido che si sposa benissimo con la dolcezza dei peperoni e un delizioso sughetto dato dai pomodori. Seguite i nostri consigli per preparare un piatto classico e intramontabile!


												
						
						

														INGREDIENTI
							
													


						
							
							

							
								

																	Pollo
								
								
								intero, ruspante
																	1
									kg
																

								

							
								

																	Peperoni
								
								
								rossi e gialli
																	3
									
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Vino bianco
								
								
								secco
																	½
									bicchiere
																

								

							
								

																	Pomodori
								
								
								da sugo, maturi
																	5
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Aglio
								
								
								
																	2
									spicchi
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il pollo ai peperoni alla romana come prima cosa lavate i peperoni. Divideteli a metà 1 ed eliminate i semi e i filamenti interni. Tagliate i peperoni a fette 2 e poi a pezzetti 3.
									

								

															

																		
																																											
											
										
																						
											
										
																						
											
										
																																										
																		Raccogliete i peperoni gialli e rossi in una ciotola 4. Tagliate anche i pomodori a cubetti 5. Ora occupatevi del pollo, dovrete tagliarlo in pezzi; se avete poca manualità vi consigliamo di acquistarlo già tagliato. Utilizzando un coltello affilato separate prima le cosce 6.
									

								

															

																		
																																											
											
										
																						
											
										
																						
											
										
																																										
																		Da queste ricavate fusi e sovracosce 7. Ora separate anche le ali 8 e il petto 9.
									

								

															

																		
																																											
											
										
																						
											
										
																						
											
										
																																										
																		Dividete i petti a metà se dovessero essere troppo grandi 10. Una volta che avrete tagliato il pollo a pezzi, salatelo per bene 11 e passate alla cottura. In una padella capiente versate l'olio e 2 spicchi d'aglio 12. 
									

								

															

																		
																																											
											
										
																						
											
										
																						
											
										
																																										
																		Aggiungete poi i pezzi di pollo e, quando saranno ben dorati, girateli 13 ed eliminate l'aglio. Lasciate dorare anche dall'altro lato e sfumate con il vino bianco 14. Una volta evaporato completamente aggiungete i pomodori 15.
									

								

															

																		
																																											
											
										
																						
											
										
																						
											
										
																																										
																		Unite anche i peperoni 16, il sale, il pepe 17 e coprite con un coperchio 18.
									

								

															

																		
																																											
											
										
																						
											
										
																						
											
										
																																										
																		Lasciate cuocere per 40 minuti, poi togliete il coperchio 19. Alzate la fiamma per far ridurre eventualmente il sughetto 20 e servite 21.
									

								

							
					    