Difficoltà: Facile
Al cioccolato, alle nocciole, all’acqua e anche salati: dei muffin abbiamo provato così tante varianti che avrete l’imbarazzo della scelta per le vostre merende handmade. Per allungare la lista del nostro speciale ricettario di delizie, vi proponiamo dei morbidi muffin ricotta e limone. In questa ricetta l’impasto è arricchito con ricotta vaccina dal gusto delicato, aromatizzata con il limone che conferirà una gradevole nota agrumata. Se la ricotta però non è proprio la vostra prima scelta possiamo suggerirvi i nostri muffin soffici al limone che nell'impasto hanno il latte invece della ricotta!


												
						
						

														INGREDIENTI
							
													


						
							
														Ingredienti per 12 muffin
							

							
								

																	Ricotta vaccina
								
								
								
																	220
									g
																

								

							
								

																	Succo di limone
								
								
								
																	30
									g
																

								

							
								

																	Scorza di limone
								
								
								
																	1
									
																

								

							
								

																	Uova
								
								
								
																	2
									
																

								

							
								

																	Zucchero
								
								
								
																	170
									g
																

								

							
								

																	Farina 00
								
								
								
																	200
									g
																

								

							
								

																	Mandorle in scaglie
								
								
								
																	60
									g
																

								

							
								

																	Lievito in polvere per dolci
								
								
								
																	8
									g
																

								

							
								

																	Olio di semi
								
								
								
																	20
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i muffin ricotta e limone per prima cosa rompete le uova in una ciotola ampia, aggiungete lo zucchero 1 e la scorza del limone 2. Montate il composto con le fruste elettriche e aggiungete a filo l’olio di semi 3.
									

								

															

																		
																															
											
										
																														
																		A questo punto incorporate la ricotta ben scolata 4 e il succo del limone 5. Ora versate anche farina e lievito setacciandoli attraverso un colino 6.
									

								

															

																		
																															
											
										
																														
																		Montate ancora con le fruste elettriche in modo da ottenere un composto omogeneo e senza grumi 7. Trasferite l’impasto in un sac-à-poche senza bocchetta 8 9.
									

								

															

																		
																															
											
										
																														
																		Rivestite con dei pirottini di carta uno stampo da 12 muffin e spremete l’impasto con il sac-à-poche fino a 2/3 del bordo 10. Ricoprite con le mandorle in scaglie 11 e cuocete in forno preriscaldato statico a 180° per 18-20 minuti. A cottura ultimata, sfornate i muffin ricotta e limone e lasciateli intiepidire prima di servirli 12.
									

								

							
					    