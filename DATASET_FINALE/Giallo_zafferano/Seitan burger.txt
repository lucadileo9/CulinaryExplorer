Difficoltà: Media
Stufi di prenotare nelle solite hamburgerie e trovare solo in fondo alla lista il triste e solitario burger vegetariano? Radunate i vostri amici vegani e vegetariani, imbandite la tavola e preparate abbondanti chips di patate per accompagnare questi favolosi seitan burger. Oltre al cheeseburger, il re per eccellenza di tutti i panini, già in passato vi abbiamo proposto tantissime varianti vegetariane e vegane come il burger di ceci, di broccoli o di cavolo nero, ma la ricetta di oggi renderà la vostra serata veramente speciale! Il seitan burger è una ricetta vegana, realizzata con questo ingrediente vegetale derivato del frumento. Una fantastica alternativa per coloro che non amano consumare sempre le classiche polpette di carne. Come abbiamo fatto a rendere così appetitoso questo seitan burger? Con fettine di patate dolci, cipolle rosse e una cremosa maionese vegana con aggiunta di insalatina a julienne! Vi assicuriamo che una volta pronto, tutti vorranno assaggiarlo! Mettete le birre in fresco, preparate tante salsine e personalizzate i burger con le verdure che più amate! 


						
						

														INGREDIENTI
							
							                            
                                
    								
    									
    										
    										1307
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1307
    					
    					    					    					
    					    Carboidrati
    					    g
    					    102.1
    					
    					    					    					
    					      di cui zuccheri
    					    g
    					    12.3
    					
    					    					    					
    					    Proteine
    					    g
    					    88
    					
    					    					    					
    					    Grassi
    					    g
    					    60.8
    					
    					    					    					
    					      di cui saturi
    					    g
    					    9.8
    					
    					    					    					
    					    Fibre
    					    g
    					    9
    					
    					    					    					
    					    Colesterolo
    					    mg
    					    11
    					
    					    					    					
    					    Sodio
    					    mg
    					    957
    					
    					    				
    			
                            
													


						
														
							
														Ingredienti per 4 burger
							

							
								

																	Panini da hamburger
								
								
								
																	4
									
																

								

							
								

																	Seitan
								
								
								
																	400
									g
																

								

							
								

																	Ceci precotti
								
								
								
																	100
									g
																

								

							
								

																	Patate dolci (o americane)
								
								
								
																	500
									g
																

								

							
								

																	Cipolle rosse
								
								
								
																	70
									g
																

								

							
								

																	Pomodori ramati
								
								
								
																	150
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Coriandolo
								
								
								
																	
									q.b.
																

								

							
														
							
						
														
							
														per la maionese vegana
							

							
								

																	Olio di semi
								
								
								
																	200
									g
																

								

							
								

																	Latte di soia
								
								
								
																	100
									g
																

								

							
								

																	Aceto di riso
								
								
								
																	2
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Tabasco®
								
								
								
																	
									q.b.
																

								

							
								

																	Concentrato di pomodoro
								
								
								
																	1
									cucchiaino
																

								

							
								

																	Lattuga iceberg
								
								
								
																	150
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i seitan burger come prima cosa ponete a bollire le patate dolci, per circa 25 minuti 1. Nel frattempo occupatevi di preparare i burger: ponete in un mixer il seitan e frullatelo grossolanamente 2; quindi tenetelo da parte. Ponete nel bicchiere del mixer i ceci 3 
									

								

															

																		
																															
											
										
																														
																		e frullate quest'ultimi fino ad ottenere una purea 4. Poi unitela al trito di seitan 5 in una ciotola capiente. Lavate e tritate il coriandolo 6
									

								

															

																		
																															
											
										
																														
																		aggiungetelo poi nell'impasto, insieme al sale 7 e al pepe 8. Amalgamate il tutto 9, poi intagliate 4 quadrati di carta forno grandi circa 12x12 cm. 
									

								

															

																		
																															
											
										
																														
																		Poneteli su un vassoio e adagiate su uno di essi un coppapasta da 8 cm di diametro. Riempitelo con il composto appena preparato pressandolo con un cucchiaio 10. Estraete poi delicatamente il coppapasta 11 e ripetete la stessa operazione anche per gli altri 12. Coprite con della pellicola e riponete in frigorifero a rassodare.
									

								

															

																		
																															
											
										
																														
																		Nel frattempo occupatevi di preparare la maionese vegana: nel bicchiere di un frullatore ad immersione versate il latte di soia e l'aceto di riso 13. Regolate di sale, versate poi anche l'olio ed emulsionate il tutto 15, 
									

								

															

																		
																															
											
										
																														
																		fino ad ottenere una consistenza simile a quella della maionese 16. Aggiungete poi qualche goccia di tabasco 17, un cucchiaino di concentrato di pomodoro 18 e mescolate il tutto. 
									

								

															

																		
																															
											
										
																														
																		Lavate le foglie di lattuga, poi asciugatele e tagliatele a julienne 19. Aggiungetele alla maionese vegana 20 e mescolate il tutto 21. 
									

								

															

																		
																															
											
										
																														
																		A questo punto anche la patata sarà pronta, deve risultare cotta ma non troppo morbida, scolatela e trasferitela all'interno di una ciotola con acqua e ghiaccio per qualche secondo 22. Sbucciatela e tagliatela a rondelle spesse circa 1,5 cm. 
									

								

															

																		
																															
											
										
																														
																		Poi tagliate a fette anche i pomodori 25 e le cipolle 26. Brasate le patate da entrambi i lati su un tegame antiaderente 27 
									

								

															

																		
																															
											
										
																														
																		e fate la stessa cosa anche per pomodori e cipolle 28. Riprendete il burger 29 e posizionatelo sulla stessa padella dove avete cotto le verdure. Attendete circa 3 minuti, poi giratelo 30 
									

								

															

																		
																															
											
										
																														
																		e cuocetelo per un paio di minuti anche dall'altro lato 31. Adagiatelo all'interno del panino 32, unite le patate dolci 33, 
									

								

															

																		
																															
											
										
																														
																		il pomodoro, le cipolle 34 e la maionese insieme alla lattuga 35. Chiudete il panino e servitelo ancora caldo 36. 
									

								

							
					    