Difficoltà: Media
Per San Valentino preparate i cuoricini con caprino ed erba cipollina; piccoli scrigni a forma di cuore ripieni di morbido e delicato formaggio caprino insaporito con pepe ed erba cipollina.
Questi cuoricini di morbida pasta, vengono impanati e fritti risultando soffici e fragranti, una simpatica e amorevole idea per fare felice la vostra dolce metà nel giorno più romantico dell’anno. Procuratevi uno stampino a forma di cuore (piuttosto grosso), armatevi di tutto l’amore che possedete e mettetevi al lavoro!


						
						

														INGREDIENTI
							
							                            
                                
    								
    									
    										
    										1012
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1012
    					
    					    					    					
    					    Carboidrati
    					    g
    					    58.3
    					
    					    					    					
    					      di cui zuccheri
    					    g
    					    5.3
    					
    					    					    					
    					    Proteine
    					    g
    					    17.4
    					
    					    					    					
    					    Grassi
    					    g
    					    78.9
    					
    					    					    					
    					      di cui saturi
    					    g
    					    21.13
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    147
    					
    					    					    					
    					    Sodio
    					    mg
    					    855
    					
    					    				
    			
                            
													


						
														
							
														Ingredienti per l'impasto
							

							
								

																	Latte intero
								
								
								
																	300
									ml
																

								

							
								

																	Farina 00
								
								
								
																	180
									g
																

								

							
								

																	Burro
								
								
								
																	30
									g
																

								

							
								

																	Sale fino
								
								
								1/2 cucchiaino
																	
									
																

								

							
														
							
						
														
							
														Ingredienti per il ripieno
							

							
								

																	Caprino
								
								
								
																	120
									g
																

								

							
								

																	Erba cipollina
								
								
								tritata
																	2
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Ingredienti per impanare
							

							
								

																	Uova
								
								
								piccole
																	2
									
																

								

							
								

																	Pangrattato
								
								
								
																	
									q.b.
																

								

							
														
							
						
														
							
														Ingredienti per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’impasto dei cuoricini, versate il latte in una casseruola, aggiungete il burro ed il sale 1 e portate a sfiorare l’ebollizione; togliete la casseruola dal fuoco e aggiungete immediatamente la farina, tutta assieme 2. Con l’aiuto di un mestolo, mescolate con vigore fino ad amalgamare gli ingredienti 3 e ottenere un composto piuttosto compatto (se lo vedrete grumoso non preoccupatevi).
									

								

															

																		
																															
											
										
																														
																		Lasciate intiepidire l’impasto ottenuto 4, poi trasferitelo su di una spianatoia leggermente infarinata e impastate con le mani 5 fino ad ottenere una pasta liscia e omogenea  6.
									

								

															

																		
																															
											
										
																														
																		Lasciate raffreddare completamente la pasta dei cuoricini e nel frattempo preparate il ripieno mischiando in una ciotola il caprino, il sale, il pepe e l’erba cipollina 7. Stendete l’impasto dei cuoricini con un mattarello 8 formando una sfoglia rettangolare dello spessore di circa 1-2 mm al massimo: con un cucchiaino, prendete un po’ del ripieno e adagiatelo a mucchietti sulla sfoglia, 9 a distanza di circa 10 cm uno dall’altro.
									

								

															

																		
																															
											
										
																														
																		Coprite i mucchietti con la pasta (chiudendola a libro) 10 e con lo stampino a forma di cuore ritagliate le sagome. (11-12) Procedete in questo modo, impastando ogni volta i ritagli fino all’esaurimento degli ingredienti. Una volta ottenute tutte le sagome, prendete due piatti: in uno metterete il pangrattato e nell'altro l'uovo sbattuto.
									

								

															

																		
																															
											
										
																														
																		Intingete ogni cuoricino prima nell’uovo sbattuto 13, quindi passatelo nel pangrattato 14 e friggetelo in olio moderatamente caldo (non bollente) fino a dorare entrambi i lati 15. Scolate i cuoricini, adagiateli su carta assorbente da cucina e serviteli immediatamente.
									

								

							
					    