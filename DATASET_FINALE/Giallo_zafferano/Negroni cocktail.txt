Difficoltà: Molto facile
Il Negroni è uno dei cocktail italiani più famosi al mondo: ha un gusto inconfondibile e si serve in un tumbler basso e colmo di ghiaccio. Immancabile poi una profumata fetta d’arancia. L’origine di questo cocktail è tutta italiana: pare infatti che all’inizio degli anni Venti il conte Camillo Negroni, affascinante cosmopolita e assiduo frequentatore dell'aristocratico Caffè Casoni di Firenze, di ritorno da uno dei suoi viaggi a Londra chiese al barman Fosco Scarselli “una spruzzata di gin” al posto della soda nel suo Americano. Il "solito" del conte divenne ben presto conosciuto con il nome del suo celebre inventore. Oggi, il Negroni è considerato un simbolo dell’aperitivo italiano e, grazie al suo sapore semplice e bilanciato, è tra i cocktail più amati insieme ad altri grandi classici come l'Americano, il mojito o lo Spritz. Scoprite insieme a noi come si prepara in casa un perfetto Negroni cocktail.


												
						
						

														INGREDIENTI
							
													


						
							
							

							
								

																	Campari
								
								
								
																	30
									ml
																

								

							
								

																	Gin
								
								
								
																	30
									ml
																

								

							
								

																	Vermouth
								
								
								rosso
																	30
									ml
																

								

							
								

																	Arance
								
								
								
																	½
									fetta
																

								

							
								

																	Ghiaccio
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il Negroni cocktail cominciate versando in un tumbler basso il ghiaccio che dovrà riempire il bicchiere fino a 3/4 1. Dopodiché dosate il gin 2 e versatelo 3.
									

								

															

																		
																															
											
										
																														
																		Fate lo stesso con il Vermouth rosso dosandolo 4 e versandolo 5. Infine dosate e versate il Campari 6.
									

								

															

																		
																															
											
										
																														
																		Mescolate con lo stirrer 7 e guarnite con mezza fetta d'arancia 8. Ecco pronto il vostro Negroni cocktail 9!
									

								

							
					    