Difficoltà: Facile
Un dolce senza cottura, senza latte, senza burro, senza uova... ma dal gusto che cattura al primo assaggio. Verrete investiti da una dolcezza senza mezze misure, sarà un lungo massaggio per le papille gustative! Parliamo del dolce vegano al cacao e amarene che si ispira come consistenza al fudge anglosassone: quadrotti melliflui ma scioglievoli in bocca che avrete voglia di replicare tante di quelle volte da cercare delle alternative di abbinamento. Noi abbiamo usato amarene e mandorle intere, voi potreste optare per nocciole, gherigli di noci o pistacchi... fateci sapere quale sarà la vostra variante preferita e aggiungetela all'elenco delle golosità vegan-friendly come le tartellette, il tiramisù o i gelatini ai lamponi!


												
						
						

														INGREDIENTI
							
							                            
                                
    								
    									
    										
    										277
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    277
    					
    					    					    					
    					    Carboidrati
    					    g
    					    17.1
    					
    					    					    					
    					      di cui zuccheri
    					    g
    					    7.2
    					
    					    					    					
    					    Proteine
    					    g
    					    5.4
    					
    					    					    					
    					    Grassi
    					    g
    					    20.8
    					
    					    					    					
    					      di cui saturi
    					    g
    					    13.04
    					
    					    					    					
    					    Fibre
    					    g
    					    5.1
    					
    					    					    					    					
    					    Sodio
    					    mg
    					    273
    					
    					    				
    			
                            
													


						
							
							

							
								

																	Cacao amaro in polvere
								
								
								
																	100
									g
																

								

							
								

																	Sciroppo di glucosio
								
								
								
																	150
									g
																

								

							
								

																	Olio di cocco
								
								
								
																	100
									g
																

								

							
								

																	Amarene sciroppate
								
								
								(peso sgocciolato)
																	80
									g
																

								

							
								

																	Mandorle
								
								
								
																	80
									g
																

								

							
								

																	Sale fino
								
								
								
																	3
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il dolce vegano al cacao e amarene versate in una ciotola il cacao amaro in polvere 1, il glucosio 2, il sale 3
									

								

															

																		
																															
											
										
																														
																		e l’olio di cocco 4. Mescolate fino a ottenere un composto omogeneo. Unite le mandorle intere e le amarene sciroppate 5. Foderate con carta forno uno stampo rettangolare da 20x10 cm e versatevi il composto 6.
									

								

															

																		
																															
											
										
																														
																		Lasciate cristallizzare in congelatore per 30 minuti 7. Rimuovete il dolce dallo stampo 8 e dividetelo in cubotti da circa 3x1,5 cm; servite il dolce vegano al cacao e amarene ancora freddo 9!
									

								

							
					    