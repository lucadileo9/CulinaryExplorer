Difficoltà: Media
Voglia di pizza? Ci sono diversi modi per prepararla, uno è la pizza in teglia con lievito madre. Una pizza a lunga lievitazione realizzata con lievito madre liquido, per un risultato pazzesco: una pizza in teglia alta e soffice proprio come quella delle migliori rosticcerie! La base croccante e l'interno morbido saranno pronti ad accogliere la vostra farcitura preferita: noi vi mostriamo come realizzare la versione più classica, quella che accontenta sempre tutti, la pizza margherita! Ma seguendo i nostri passaggi potrete personalizzare la vostra pizza con gli ingredienti che più amate e perchè no provare a realizzare anche una versione bianca! La pizza in teglia, grazie all'aggiunta del lievito madre, risulterà aromatica e manterrà a lungo la sua morbidezza. Gustatela appena sfornata o anche fredda, sarà squisita in ogni caso! 

E voi che siete "pizza lovers" come noi, provate anche:


						
						

														INGREDIENTI
							
							                            
                                
    								
    									
    										
    										528
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    528
    					
    					    					    					
    					    Carboidrati
    					    g
    					    73.7
    					
    					    					    					
    					      di cui zuccheri
    					    g
    					    5.4
    					
    					    					    					
    					    Proteine
    					    g
    					    21.3
    					
    					    					    					
    					    Grassi
    					    g
    					    16.4
    					
    					    					    					
    					      di cui saturi
    					    g
    					    6.99
    					
    					    					    					
    					    Fibre
    					    g
    					    4.3
    					
    					    					    					
    					    Colesterolo
    					    mg
    					    25
    					
    					    					    					
    					    Sodio
    					    mg
    					    1412
    					
    					    				
    			
                            
													


						
														
							
							

							
								

																	Lievito madre liquido
								
								
								(rinfrescato da 4-5 ore)
																	120
									g
																

								

							
								

																	Farina 0
								
								
								
																	500
									g
																

								

							
								

																	Acqua
								
								
								(a temperatura ambiente)
																	200
									g
																

								

							
								

																	Miele
								
								
								
																	1
									cucchiaino
																

								

							
								

																	Latte intero
								
								
								
																	100
									g
																

								

							
								

																	Sale fino
								
								
								
																	20
									g
																

								

							
														
							
						
														
							
														per condire
							

							
								

																	Passata di pomodoro
								
								
								
																	350
									g
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Mozzarella
								
								
								per pizza
																	300
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pizza in teglia con lievito madre liquido come prima cosa nella ciotola di una planetaria dotata di gancio versate la farina, l'acqua a temperatura ambiente 1, il latte (se freddo o tiepido non cambierà) 2, quindi il lievito madre liquido 3. 
									

								

															

																		
																																											
											
										
																						
											
										
																						
											
										
																																										
																		Aggiungete il miele 4. Lavorate tutti gli ingredienti fino a quando l'impasto risulterà liscio ed elastico, poi aggiungete il sale e lavorate sino a che si sarà completamente avvolto al gancio 6, quindi ben incordato. 
									

								

															

																		
																																											
											
										
																						
											
										
																						
											
										
																																										
																		Trasferite l'impasto in una ciotola e date il primo giro di pieghe in questo modo: immaginate di dividere idealmente l'impasto in 4 parti, dovrete sollevare un lembo di pasta alla volta 8 e portarlo verso il centro, ruotando la ciotola sarà più facile 9. 
									

								

															

																		
																																											
											
										
																						
											
										
																						
											
										
																																										
																		Dopo 10 minuti date un altro giro di pieghe all'impasto come avete fatto prinma: sollevate un lembo di pasta 10 e portatelo verso il centro 11. Ruotate la ciotola e fatelo per altre 3 volte. Lasciate riposare 10 minuti e ripetete questa operazione ancora per un altro giro di pieghe. Coprite con pellicola e riponete in frigorifero per 12 ore. Trascorso questo tempo riprendete l'impasto 12 e lasciatelo a temperatura ambiente per circa 30 minuti.
									

								

															

																		
																																											
											
										
																						
											
										
																						
											
										
																																										
																		Dopo trasferite delicatamente l'impasto in una teglia da 30x40 cm precedentemente foderata con carta forno e oliata 13. Allungate delicatamente l'impasto con le mani senza pressare ma sollevando i lembi 14, in modo da coprire quasi l'intera superficie della teglia. Coprite con pellicola 15 e lasciate lievitare in frigorifero per 12 ore. 
									

								

															

																		
																																											
											
										
																						
											
										
																						
											
										
																																										
																		Trascorse le 12 ore condite la passata di pomodoro con sale e olio 16. Quando la pizza sarà ben lievitata e avrà raggiunto il bordo della teglia estraetela dal frigo ed eliminate delicatamente la pellicola 17. Cospargete la pizza con la passata di pomodoro, senza sporcare i bordi esterni 18. 
									

								

															

																		
																															
											
										
																														
																		Cuocete la pizza in forno statico preriscaldato a 200° nel ripiano più basso per 25 minuti. Nel frattempo tagliate la mozzarella per pizza a cubetti. Trascorso il tempo di cottura estraete la pizza dal forno 19, conditela con la mozzarella a cubetti 20 e cuocete in forno per altri 10-15 minuti sempre a 200°. Sfornate la pizza 21 e servitela calda, altrimenti trasferitela su una gratella, in questo modo la base resterà croccante. 
									

								

							
					    