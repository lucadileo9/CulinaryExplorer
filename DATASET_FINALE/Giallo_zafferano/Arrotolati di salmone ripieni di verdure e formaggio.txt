Difficoltà: Molto facile
Ci sono cibi che andrebbero gustati più al naturale possibile per preservarne tutto il gusto e proprietà, come nel caso del salmone, una qualità di pesce molto raffinata. Ecco allora una ricetta per un antipasto veloce che ne esalterà il sapore: gli arrotolati di salmone con verdure grigliate e formaggio. Questi bocconcini di pesce sono realizzati con fettine di zucchine e melanzane avvolti in una fetta di salmone norvegese All’interno un ripieno scioglievole di cremosa robiola, renderà questo piatto ancora più delicato e sfizioso!


												
						
						

														INGREDIENTI
							
							                            
                                
    								
    									
    										
    										130
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    130
    					
    					    					    					
    					    Carboidrati
    					    g
    					    3.7
    					
    					    					    					
    					      di cui zuccheri
    					    g
    					    3.6
    					
    					    					    					
    					    Proteine
    					    g
    					    10.3
    					
    					    					    					
    					    Grassi
    					    g
    					    8.2
    					
    					    					    					
    					      di cui saturi
    					    g
    					    3.23
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    25
    					
    					    					    					
    					    Sodio
    					    mg
    					    257
    					
    					    				
    			
                            
													


						
							
														Ingredienti per 8 arrotolati
							

							
								

																	Filetto di salmone
								
								
								(da tagliare in 8 fette)
																	300
									g
																

								

							
								

																	Melanzane
								
								
								
																	150
									g
																

								

							
								

																	Zucchine
								
								
								
																	200
									g
																

								

							
								

																	Robiola
								
								
								
																	100
									g
																

								

							
								

																	Miele millefiori
								
								
								
																	20
									g
																

								

							
								

																	Salsa di soia
								
								
								dolce
																	10
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli arrotolati di salmone con verdure grigliate e formaggio, iniziate dalla verdure: con una mandolina affettate sottilmente le melanzane precedentemente lavate e spuntate 1, poi fate la stessa operazione con le zucchine. Quindi scaldate una griglia di ghisa o una padella antiaderente e fate grigliare le verdure (2-3) da un lato e dall’altro per alcuni minuti.
									

								

															

																		
																															
											
										
																														
																		Prendete il filetto di salmone e verificate che non abbia lische, altrimenti estraetele aiutandovi con una pinza da cucina. Poi tagliatelo in 8 fette 4 non troppo sottili (potete far preparare le fette direttamente in pescheria se non avete i coltelli adatti). Adagiate su ciascuna fetta di salmone due fettine di zucchine 5 e una di melanzana 6 (potete regolarvi sulle quantità rispetto alla grandezza delle fette di verdure);
									

								

															

																		
																															
											
										
																														
																		poi proseguite con la robiola, quindi arrotolate la fettina di salmone 7. Continuate così fino a terminare gli ingredienti. Scaldate una padella antiaderente e fate scottare pochi istanti gli arrotolati di salmone 8 girandoli per cuocere tutti i lati 9.
									

								

															

																		
																															
											
										
																														
																		Infine, emulsionate in una ciotolina il miele con la salsa di soia 10 (potete usare miele millefiori o di acacia) e utilizzatela per servire i vostri arrotolati di salmone con verdure grigliate e formaggio 12.
									

								

							
					    