Difficoltà: Facile
Riconoscete questo particolare formato di pasta? Si tratta della calamarata, molto utilizzato nella cucina campana! Sì presta benissimo per condimenti veloci e saporiti come il ragù di pesce spada. Vi state domandando se hanno qualcosa in comune con i paccheri? Non siete del tutto fuori strada: la calamarata, nel napoletano, è conosciuta con il nome di mezzi paccheri. Oltre ad essere un formato di pasta è anche un condimento il cui protagonista, nemmeno a dirlo, è il calamaro. Tagliato ad anelli spessi un paio di centimetri risulta praticamente simile al formato di pasta. Grazie al nostro modo molto originale per servire la calamarata potrebbe facilmente rappresentare un piatto delle grandi occasioni, delle feste o per sorprendere gli ospiti. Infatti il cartoccio serve a preservare i profumi che fuoriusciranno dall'involucro inebriando gli ospiti. Preparate insieme a noi la buonissima calamarata: e buon appetito!


												
						
						

														INGREDIENTI
							
							                            
                                
    								
    									
    										
    										526
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    526
    					
    					    					    					
    					    Carboidrati
    					    g
    					    87.1
    					
    					    					    					
    					      di cui zuccheri
    					    g
    					    7.4
    					
    					    					    					
    					    Proteine
    					    g
    					    25.3
    					
    					    					    					
    					    Grassi
    					    g
    					    7.6
    					
    					    					    					
    					      di cui saturi
    					    g
    					    1.74
    					
    					    					    					
    					    Fibre
    					    g
    					    7
    					
    					    					    					
    					    Colesterolo
    					    mg
    					    62
    					
    					    					    					
    					    Sodio
    					    mg
    					    406
    					
    					    				
    			
                            
													


						
							
							

							
								

																	Calamarata
								
								
								
																	400
									g
																

								

							
								

																	Calamari
								
								
								(da pulire)
																	600
									g
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									
																

								

							
								

																	Prezzemolo
								
								
								
																	1
									ciuffo
																

								

							
								

																	Pomodorini ciliegino
								
								
								
																	400
									g
																

								

							
								

																	Vino bianco
								
								
								
																	60
									g
																

								

							
								

																	Triplo concentrato di pomodoro
								
								
								
																	25
									g
																

								

							
								

																	Sale
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la calamarata cominciate dell'aglio: potete pelarlo facilmente schiacciando con il palmo della mano prima di rimuovere la camicia1. Per il peperoncino fresco, potete usarlo con i semi o in alternativa riumuoverli se preferite meno piccantezza 2, prima di tritarlo finemente 3. 
									

								

															

																		
																															
											
										
																														
																		Lavate i pomodorini, asciugateli e divideteli in 4 parti 4. A questo punto occupatevi della pulizia dei calamari. Vanno prima sciacquati sotto acqua corrente 5, poi staccate la parte interne tirando il capo. Da quest’ultimo eliminate la parte bianca con la cartilagine; dalla testa invece togliete gli occhi e spremete il becco posto al centro 6.
									

								

															

																		
																															
											
										
																														
																		Staccate la pelle utilizzando uno spelucchino 7 e per finire, sciacquate nuovamente, prima di tagliare ad anelli grossi circa 2 cm 8. Spostatevi ai fornelli; mettete a bollire in un tegame abbondante acqua da salare a bollore per poi cuocere la pasta. Nel frattempo scaldate l'olio in una una casseruola con lo spicchio d’aglio il peperoncino tritato 9.
									

								

															

																		
																															
											
										
																														
																		Non appena il fondo sarà ben caldo alzate alla temperatura e scottate gli anelli di calamaro 10. Quando si saranno sigillati, bastano pochi secondi, sfumate con il vino bianco e aspettate che l’alcol sia completamente evaporato 11. Quindi rimuovete l’aglio, aggiungete i pomodorini e il concentrato di pomodoro 12.
									

								

															

																		
																															
											
										
																														
																		Mescolate, aggiustate di sale 13 e poi abbassate la fiamma, lasciate cuocere il tutto per una decina di minuti. A fine cottura spolverizzate con il prezzemolo tritato 14. Nel frattempo potrete cuocere la pasta fino a metà cottura 15.
									

								

															

																		
																															
											
										
																														
																		Non appena la pasta è cotta prelevate un mestolo d’acqua di cottura e versatelo in padella 16 poi scolate la calamarata e tuffatela in padella 17. Amalgamate pochi istanti e aggiungete acqua al bisogno affinché il composto risulti liquido ma non slegato 18.
									

								

															

																		
																															
											
										
																														
																		Su un foglio di alluminio mettete un altro foglio ma di carta forno 19, adagiate nel mezzo un paio di mestolate di pasta 20 e chiudete a caramella prima la carta forno 21
									

								

															

																		
																															
											
										
																														
																		e poi quella alluminio 22. Disponete i cartocci su una leccarda 23 e cuocete in forno statico, già caldo a 200°, per circa 10 minuti. Ecco pronta la vostra calamarata, non vi resta che servirla 24!
									

								

							
					    