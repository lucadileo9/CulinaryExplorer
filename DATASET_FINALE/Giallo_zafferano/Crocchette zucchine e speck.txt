Difficoltà: Facile
Le crocchette, classiche di patate o dal cuore filante, sono sempre una grande tentazione, ma col fritto si sa è meglio non esagerare… per questo vi proponiamo anche delle gustose varianti al forno, magari a base di verdure, come le crocchette zucchine e speck! Queste polpette di zucchine sono arricchite con robiola e cubetti di speck per un impasto morbido e saporito. Grazie alla cottura in forno, poi, risulteranno leggere e sfiziose e niente vi vieterà di mangiarne una dietro l’altra! Perfette come antipasto, le crocchette zucchine e speck sono anche un’ottima idea da proporre ai più piccoli.


						
						

														INGREDIENTI
							
							                            
                                
    								
    									
    										
    										161
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    161
    					
    					    					    					
    					    Carboidrati
    					    g
    					    7.5
    					
    					    					    					
    					      di cui zuccheri
    					    g
    					    1.2
    					
    					    					    					
    					    Proteine
    					    g
    					    9.5
    					
    					    					    					
    					    Grassi
    					    g
    					    10.4
    					
    					    					    					
    					      di cui saturi
    					    g
    					    4.36
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    29
    					
    					    					    					
    					    Sodio
    					    mg
    					    621
    					
    					    				
    			
                            
													


						
														
							
														Per circa 12 crocchette
							

							
								

																	Zucchine
								
								
								
																	450
									g
																

								

							
								

																	Robiola
								
								
								
																	200
									g
																

								

							
								

																	Speck
								
								
								(pezzo intero)
																	150
									g
																

								

							
								

																	Pangrattato
								
								
								
																	80
									g
																

								

							
								

																	Parmigiano Reggiano DOP
								
								
								da grattugiare
																	40
									g
																

								

							
								

																	Prezzemolo
								
								
								
																	1
									ciuffo
																

								

							
								

																	Sale fino
								
								
								
																	1
									cucchiaino
																

								

							
														
							
						
														
							
														Per la panatura
							

							
								

																	Pangrattato
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le crocchette zucchine e speck, per prima cosa lavate e spuntate le zucchine, poi tagliatele grossolanamente a rondelle 1. Trasferite le zucchine in un mixer 2 e tritatele, avendo cura di non ridurle in purea 3.
									

								

															

																		
																																											
											
										
																						
											
										
																						
											
										
																																										
																		Tagliate lo speck a cubetti 4. Versate le zucchine tritate in una ciotola e aggiungete il pangrattato 5 e il Parmigiano grattugiato 6.
									

								

															

																		
																																											
											
										
																						
											
										
																						
											
										
																																										
																		Mescolate per amalgamare, poi unite anche il prezzemolo 7, il sale 8 e la robiola 9.
									

								

															

																		
																																											
											
										
																						
											
										
																						
											
										
																																										
																		Mescolate ancora e infine aggiungete lo speck 10. Lavorate il tutto con un cucchiaio per ottenere un composto morbido e consistente 11. Ungetevi i palmi delle mani con olio di oliva e formate delle palline dalla forma leggermente schiacciata 12; con queste dosi otterrete circa 12 crocchette.
									

								

															

																		
																																											
											
										
																						
											
										
																						
											
										
																																										
																		Ricoprite le crocchette con il pangrattato 13 e adagiatele su una leccarda foderata con carta forno. Condite con un giro d’olio 14 e cuocete in forno ventilato preriscaldato a 180° per circa 30 minuti. Quando saranno belle dorate, sfornate e servite le vostre crocchette zucchine e speck 15!
									

								

							
					    