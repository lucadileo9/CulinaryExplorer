Difficoltà: Molto facile
Le fettuccine ai peperoni sono un primo piatto cremoso e stuzzicante, perfetto per un pranzo informale o una cena sfiziosa tra amici. I peperoni, rossi e gialli, donano una nota agrodolce e colorata al piatto, rendendolo ancora più invitante. La pasta ruvida all’uovo, utilizzata in questa preparazione, trattiene egregiamente il condimento, ma sappiate che se non amate particolarmente questo formato potete sostituirlo anche con pasta corta e rigata oppure con gli spaghetti, a voi la scelta! Queste fettuccine sono ideali per la stagione estiva, quando questi ortaggi sono nel loro splendore e conferiscono un gusto delizioso al piatto. Con pochi e genuini ingredienti porterete in tavola una ricetta buona, appetitosa ma soprattuto facile da realizzare!


												
						
						

														INGREDIENTI
							
													


						
							
							

							
								

																	Fettuccine all'uovo
								
								
								
																	400
									g
																

								

							
								

																	Peperoni rossi
								
								
								
																	350
									g
																

								

							
								

																	Peperoni gialli
								
								
								
																	350
									g
																

								

							
								

																	Cipolle
								
								
								
																	100
									g
																

								

							
								

																	Panna fresca liquida
								
								
								
																	250
									g
																

								

							
								

																	Prezzemolo
								
								
								
																	1
									ciuffo
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le fettuccine ai peperoni per prima cosa tritate la cipolla 1, poi mondate i peperoni: eliminate la calotta 2, rimuovete il torsolo con il gambo, i semi e le nervature bianche 3. 
									

								

															

																		
																																											
											
										
																						
											
										
																						
											
										
																																										
																		Tagliate quindi i peperoni a bastoncino 4 e tritate il prezzemolo 5. Scaldate sul fuoco una padella con un giro d'olio 6. 
									

								

															

																		
																																											
											
										
																						
											
										
																						
											
										
																																										
																		Aggiungete la cipolla e fatela appassire 7. Quando sarà ben ammorbidita, unite i peperoni e fate andare a fuoco medio per 10-15 minuti 8. Regolate di sale, versate la panna 9 e ultimate la cottura del sugo a fuoco basso.
									

								

															

																		
																																											
											
										
																						
											
										
																						
											
										
																																										
																		Mettete sul fuoco una pentola con abbondante acqua salata 10 dove farete cuocere le fettuccine al dente 11. Non appena le fettuccine saranno quasi cotte, scolatele e mantecate direttamente nella casseruola con il sugo alle verdure 12.
									

								

															

																		
																																											
											
										
																						
											
										
																						
											
										
																																										
																		Completate con prezzemolo fresco 13 e una macinata di pepe 14. Servite immediatamente le vostre fettuccine ai peperoni 15!
									

								

							
					    