Difficoltà: Facile
Un secondo piatto da "leccarsi i baffi": le tasche di pollo ripiene di ricotta e spinaci sono semplici da preparare e cattureranno i palati di tutti. Petti di pollo farciti e immersi in una salsa dal gusto delicato realizzata con una base di roux a cui si aggiunge brodo vegetale e panna. In tanti ci avevate chiesto delle varianti alle tasche ripiene di gamberetti e alla fine ecco una versione tutta nuova! Scoprirete che in men che non si dica avrete portato in tavola un secondo piatto davvero squisito! Servitele con delle verdure al forno gratinate per completare il piatto in modo sfizioso. Accendete i fornelli, si comincia!


						
						

														INGREDIENTI
							
													


						
														
							
							

							
								

																	Petto di pollo
								
								
								(600 g ciascuno)
																	2
									
																

								

							
								

																	Spinaci
								
								
								già puliti
																	100
									g
																

								

							
								

																	Ricotta vaccina
								
								
								
																	40
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Aglio
								
								
								
																	2
									spicchi
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la salsa
							

							
								

																	Brodo vegetale
								
								
								a temperatura ambiente
																	500
									g
																

								

							
								

																	Panna fresca liquida
								
								
								a temperatura ambiente
																	150
									g
																

								

							
								

																	Burro
								
								
								
																	40
									g
																

								

							
								

																	Farina 00
								
								
								
																	25
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le tasche di pollo ripiene di ricotta e spinaci cominciate dalla cottura di questi ultimi. Dopo averli sciacquati mettete a scaldare l’olio in una casseruola abbastanza larga insieme ai due spicchi d’aglio mondati 1. Dopodiché aggiungete gli spinaci e saltateli qualche minuto con un pizzico di sale 2. Non appena si saranno ammorbiditi, spegnete la fiamma e poi raccoglieteli con una forchetta o delle pinze 3.
									

								

															

																		
																															
											
										
																														
																		Trasferite sul tagliere e sminuzzateli al coltello 4, dopodiché versateli in una ciotola e aggiungete la ricotta 5 e un pizzico di pepe nero 6.
									

								

															

																		
																															
											
										
																														
																		Mescolate e tenete da parte 7. Dividete a metà il pollo eliminando l’ossicino posto in alto e la cartilagine in basso. Otterrete così 4 pezzi 8. Quindi incidete con un coltello a lama liscia il lato in modo da creare la tasca ma fate attenzione a non tagliare fino in fondo 9, in questo modo si eviterà al ripieno di fuoriuscire. Fate così con tutti gli altri pezzi.
									

								

															

																		
																															
											
										
																														
																		Aiutandovi con un cucchiaino farcite le tasche 10. Dopodiché avvolgete le tasche con dello spago da cucina, in alternativa potete utilizzare un paio di stuzzicadenti per ogni pezzo 11. Assicuratevi di fissare anche in verticale lo spago altrimenti la carne si aprirà durante la cottura 12.
									

								

															

																		
																															
											
										
																														
																		Quindi fate un nodino per legare il tutto 13 ed ecco pronta la prima tasca. Continuate così con tutte le altre 14. Spostatevi ai fornelli: riscaldate nuovamente la casseruola che avete utilizzato prima e adagiate le tasche all’interno rosolandole in modo da sigillarle per bene su tutti i lati per 10 – 15 minuti 15.
									

								

															

																		
																															
											
										
																														
																		a metà cottura rigirate la carne 16.Trascorso il tempo il pollo sarà ben rosolato, spostate su un piatto 17 e togliete l’aglio dalla padella 18.
									

								

															

																		
																															
											
										
																														
																		Nella stessa padella sciogliete il burro a fuoco più basso 19, poi aggiungete la farina tutta in un colpo 20 e procedete a formare il roux mescolando con la frusta, come per la besciamella 21.
									

								

															

																		
																															
											
										
																														
																		Dopo 2-3 minuti il composto risulterà più colorito quindi aggiungete la panna 22 e il brodo stemperando con una frusta 23. Lasciate addensare qualche minuto. Nel frattempo eliminate lo spago da cucina 24
									

								

															

																		
																															
											
										
																														
																		e mettete nel sughetto le tasche di pollo 25. Regolate di sale e di pepe, nappatele con la crema 26 e coprite con il coperchio lasciando cuocere ancora per 4-5 minuti 27.
									

								

															

																		
																															
											
										
																														
																		Il pollo ultimerà la sua cottura e la salsa si addenserà, nappate nuovamente le tasche 28 ed ecco pronte le vostre tasche di pollo ripiene di ricotta e spinaci29, non vi resta che gustarle ben calde 30!
									

								

							
					    