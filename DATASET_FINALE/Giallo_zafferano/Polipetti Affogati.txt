Difficoltà: Molto facile
C'era una volta, nel Borgo Santa Lucia di Napoli, un gruppo di pescatori creatori di un piatto destinato a restare nella storia della cucina campana:i purpetielli affugati. Nel resto d'Italia sono conosciuti come polipetti affogati e si tratta di uno dei piatti più semplici ma gustosi e succulenti. I polipetti affogati, letteralmente lasciati "affogare" nel sugo di pomodoro, sono perfetti da servire con dei crostoni di pane per un ricco antipasto, ma anche come condimento per una pasta che vi farà leccare i baffi come nella ricetta degli spaghetti alla Luciana. Noi vi proponiamo la nostra versione di questa pietanza saporita e profumata... a voi e ai vostri ospiti l'ardua sentenza!

Scoprite anche la nostra ricetta dei moscardini in guazzetto!


												
						
						

														INGREDIENTI
							
							                            
                                
    								
    									
    										
    										272
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    272
    					
    					    					    					
    					    Carboidrati
    					    g
    					    9.5
    					
    					    					    					
    					      di cui zuccheri
    					    g
    					    9.5
    					
    					    					    					
    					    Proteine
    					    g
    					    26.6
    					
    					    					    					
    					    Grassi
    					    g
    					    13.3
    					
    					    					    					
    					      di cui saturi
    					    g
    					    2.52
    					
    					    					    					
    					    Fibre
    					    g
    					    2.3
    					
    					    					    					
    					    Colesterolo
    					    mg
    					    162
    					
    					    					    					
    					    Sodio
    					    mg
    					    839
    					
    					    				
    			
                            
													


						
							
							

							
								

																	Polpetti
								
								
								(già puliti)
																	1
									kg
																

								

							
								

																	Pomodori pelati
								
								
								
																	800
									g
																

								

							
								

																	Peperoncino
								
								
								essiccato
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	1
									ciuffo
																

								

							
								

																	Vino bianco
								
								
								
																	50
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i polipetti affogati, cominciate dai polipetti: se avete a disposizione dei polipetti già puliti, sciacquateli bene sotto l'acqua corrente (1-2). Altrimenti potete seguire le indicazioni della nostra scheda su come pulire il polpo. Una volta che i polipetti saranno pronti per essere cotti, mettete l'aglio sbucciato in una padella capiente, insieme all'olio e al peperoncino essiccato 3.
									

								

															

																		
																															
											
										
																														
																		Fate scaldare bene per 1-2 minuti, inclinando anche la padella in modo che l'olio possa insaporirsi bene con l'aglio e il peperoncino 4, ma facendo attenzione a non farli bruciare. A questo punto versate i polipetti 5 e lasciateli scottare per 2-3 minuti a fuoco alto, girandoli di tanto in tanto con l'aiuto di una pinza 6.
									

								

															

																		
																															
											
										
																														
																		Sfumate con il vino bianco 7 e, sempre con una pinza, girate i polipetti lasciandoli cuocere per ancora un paio di minuti. Aggiungete i pomodori pelati 8 e i rametti di prezzemolo 9, poi salate e pepate.
									

								

															

																		
																															
											
										
																														
																		Coprite la pentola con un coperchio 10, e lasciate cuocere a fuoco basso per 30-40 minuti, a seconda delle dimensioni dei polipetti. Per verificarne la cottura fate la prova infilzandoli con una forchetta: se sono teneri significa che sono cotti a puntino. Togliete l'aglio, sempre servendovi di una pinza da cucina 11; i polipetti affogati sono pronti da servire 12!
									

								

							
					    