Difficoltà: Facile
Solitamente siamo abituati a vedere il vitello protagonista di ricette che cuociono a lungo, come lo spezzatino o nella sua versione tonnata. Ma questa delicata, tenera e succosa carne, per qualcuno addirittura assimilabile a quella bianca, si presta benissimo anche per le brevi cotture. Un esempio? I cartocci di vitello con verdure! Un modo originale e sfizioso per preparare un secondo piatto con tanto di contorno. Per quest’ultimo abbiamo scelto le primizie: patate novelle e carotine freschissime con il ciuffo! Un vero tripudio di colore e sapore se poi si aggiunge una nota agrodolce che renderà i cartocci di vitello con verdure un piatto davvero interessante. Ma il vero segreto è la sua cottura, appunto il cartoccio: il buon profumo che si sprigionerà e la morbidezza degli ingredienti faranno gola proprio a tutti.
Semplice da preparare è l’idea perfetta per il pranzo di oggi o per la cena di questa sera: fateci sapere se l’avete apprezzato!


												
						
						

														INGREDIENTI
							
							                            
                                
    								
    									
    										
    										487
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    487
    					
    					    					    					
    					    Carboidrati
    					    g
    					    21.5
    					
    					    					    					
    					      di cui zuccheri
    					    g
    					    9.8
    					
    					    					    					
    					    Proteine
    					    g
    					    40.3
    					
    					    					    					
    					    Grassi
    					    g
    					    26.7
    					
    					    					    					
    					      di cui saturi
    					    g
    					    7.06
    					
    					    					    					
    					    Fibre
    					    g
    					    2.6
    					
    					    					    					
    					    Colesterolo
    					    mg
    					    140
    					
    					    					    					
    					    Sodio
    					    mg
    					    451
    					
    					    				
    			
                            
													


						
							
														Ingredienti per 4 cartocci
							

							
								

																	Vitello
								
								
								(polpa a bocconcini)
																	800
									g
																

								

							
								

																	Patate novelle
								
								
								
																	350
									g
																

								

							
								

																	Carote
								
								
								novelle
																	150
									g
																

								

							
								

																	Aceto balsamico
								
								
								
																	45
									g
																

								

							
								

																	Miele di acacia
								
								
								
																	30
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Peperoncino fresco
								
								
								
																	1
									
																

								

							
								

																	Timo
								
								
								rametto
																	
									qualche
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cartocci di vitello con verdure cominciate da queste ultime. Lavate accuratamente sia le patate che le carote. Poi mettete sul fuoco una pentola con dell’acqua e, quando avrà raggiunto il bollore, tuffate le patate 1. Intanto spuntate leggermente il ciuffo delle carote 2. Dopo 9-10 minuti di cottura delle patate versate le carote nella pentola cuocendole per altri 3-4 minuti 3.
									

								

															

																		
																															
											
										
																														
																		Quindi scolate il tutto 4 e tagliate a metà per la lunghezza una parte delle carote 5 e in quarti qualche patata 6.
									

								

															

																		
																															
											
										
																														
																		Tenete un attimo in disparte e occupatevi della carne. In una casseruola abbastanza larga versate un po’ d’olio e unite l’aglio e il peperoncino intero 7. Lasciate scaldare bene e poi tuffate i cubetti di carne 8. Fate sigillare per bene la carne rosolandola a fiamma vivace mescolando spesso 9
									

								

															

																		
																															
											
										
																														
																		poi togliete aglio e peperoncino 10 e unite patate e carote 11. Dopo una breve sfiammata regolate di sale, aspettate qualche istante che l’acqua si ritiri e sfumate con l’aceto balsamico 12.
									

								

															

																		
																															
											
										
																														
																		Subito dopo il miele 13, un pizzico di pepe nero e mescolate bene 14. Quindi trasferite il composto a cucchiaiate su 4 fogli di carta forno 15
									

								

															

																		
																															
											
										
																														
																		guarnendo con qualche rametto di timo 16. Avvolgete come fossero delle caramelle 17 e infine arrotolate in un altro foglio di alluminio 18.
									

								

															

																		
																															
											
										
																														
																		Ripassate i cartocci in forno statico già caldo a 160° per circa 15 minuti 19. Ecco pronti i vostri cartocci di vitello e verdure 20, impiattate e lasciate che i vostri ospiti scartino la propria porzione 21!
									

								

							
					    