Difficoltà: Facile
Con l'arrivo dell'estate si apre la stagione dei dolci senza forno! In questa ricetta vi proponiamo una deliziosa torta fredda alla crema, molto più di una cheesecake! Questa torta si compone di una base friabile di biscotti secchi che racchiudono una vellutata crema pasticcera profumata al limone e arricchita con mascarpone. Sapori semplici e intramontabili caratterizzano questo dolce, perfetto da servire per merenda o per un lieto fine pranzo. La torta fredda alla crema è ideale anche come torta di compleanno estiva!


						
						

														INGREDIENTI
							
													


						
														
							
														Per la base
							

							
								

																	Biscotti Digestive
								
								
								
																	400
									g
																

								

							
								

																	Burro
								
								
								
																	240
									g
																

								

							
								

																	Cioccolato fondente
								
								
								
																	70
									g
																

								

							
								

																	Menta
								
								
								
																	
									q.b.
																

								

							
														
							
						
														
							
														per la crema
							

							
								

																	Latte intero
								
								
								
																	500
									g
																

								

							
								

																	Scorza di limone
								
								
								
																	1
									
																

								

							
								

																	Tuorli
								
								
								
																	4
									
																

								

							
								

																	Zucchero
								
								
								
																	120
									g
																

								

							
								

																	Farina 00
								
								
								
																	40
									g
																

								

							
								

																	Gelatina in fogli
								
								
								
																	8
									g
																

								

							
								

																	Mascarpone
								
								
								
																	250
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la torta fredda alla crema iniziate dalla base: sciogliete in un pentolino il burro a fuoco dolce 1 e fate intiepidire bene. Ponete nel mixer i biscotti 2 e tritateli finemente 3.
									

								

															

																		
																																											
											
										
																						
											
										
																						
											
										
																																										
																		Trasferite i biscotti in una ciotola, versate il burro fuso intiepidito (ci raccomandiamo di non usarlo ancora caldo) 4 e mescolate 5. Appoggiate un anello da 18 cm di diametro (con un bordo di 6 cm di altezza) su un vassoio rivestito con carta forno. Versate qui il composto di biscotti 6
									

								

															

																		
																																											
											
										
																						
											
										
																						
											
										
																																										
																		Pressate il composto con il dorso di un cucchiaio 7 per compattare la base 8. Ponete in frigorifero a rassodare per 30 minuti. Preparate la crema: mettete in ammollo la gelatina in acqua fredda 9 per 10 minuti.
									

								

															

																		
																																											
											
										
																						
											
										
																						
											
										
																																										
																		In un pentolino scaldate il latte aromatizzato con la scorza del limone 10, deve solo sfiorare il bollore. In un'altra ciotola versate tuorli e zucchero 11, mescolate con la frusta, quindi unite anche la farina 12.
									

								

															

																		
																																											
											
										
																						
											
										
																						
											
										
																																										
																		Incorporate il latte caldo filtrandolo attraverso un colino, così da trattenere la scorza del limone 13. Mescolate e trasferite il composto nel pentolino sul fuoco 14. Proseguite la cottura a fuoco medio basso fino a quando la crema non si sarà rassodata 15.
									

								

															

																		
																																											
											
										
																						
											
										
																						
											
										
																																										
																		Unite la gelatina scolata e strizzata 16, mescolate e trasferite la crema in una pirofila 17, coprite con pellicola 17 e lasciate rassodare in frigo per 1 ora. Trascorso il tempo di riposo, riprendete la crema, ammorbiditela con le fruste elettriche 18.
									

								

															

																		
																																											
											
										
																						
											
										
																						
											
										
																																										
																		Incorporate il mascarpone 19 poco alla volta, sempre con le fruste, fino a ottenere una crema omogenea e senza grumi 20. Riprendete la base di biscotti, versate qui la crema 21.
									

								

															

																		
																																											
											
										
																						
											
										
																						
											
										
																																										
																		Spatolate la crema per distribuirla in modo uniforme 22. Trasferite la torta in frigo per 4-5 ore. Con un pelaverdure ricavate dei riccioli dal cioccolato fondente e decorate la superficie della torta. Completate con delle foglioline di menta e servite la torta fredda alla crema 24.
									

								

							
					    