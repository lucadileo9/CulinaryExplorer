Difficoltà: Molto facile
Siete stanchi della solita e triste "insalatina" che spesso accompagna pranzi e cene? Concedetevi una meravigliosa scoperta: una sferzata di colore e gusto... con l'insalata di frutta. Non si tratta di una normale macedonia sotto falso nome: questa insalata vi farà scoprire il lato salato della frutta! Pesche, fragole e ciliegie, mirtilli e fichi insaporiti da una croccante nota salata, grazie al sedano e alle arachidi. L'insalata di frutta è perfetta per un antipasto fresco, come versatile contorno o per una merenda decisamente fuori dal comune! Scoprite come preparare al meglio l'insalata di frutta e portate in tavola un arcobaleno di sapori!


												
						
						

														INGREDIENTI
							
							                            
                                
    								
    									
    										
    										178
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    178
    					
    					    					    					
    					    Carboidrati
    					    g
    					    12
    					
    					    					    					
    					      di cui zuccheri
    					    g
    					    11.2
    					
    					    					    					
    					    Proteine
    					    g
    					    4.3
    					
    					    					    					
    					    Grassi
    					    g
    					    12.6
    					
    					    					    					
    					      di cui saturi
    					    g
    					    1.81
    					
    					    					    					
    					    Fibre
    					    g
    					    3.4
    					
    					    					    					    					
    					    Sodio
    					    mg
    					    342
    					
    					    				
    			
                            
													


						
							
							

							
								

																	Pesche noci
								
								
								
																	1
									
																

								

							
								

																	Ciliegie
								
								
								
																	150
									g
																

								

							
								

																	Mirtilli
								
								
								
																	60
									g
																

								

							
								

																	Fragole
								
								
								
																	90
									g
																

								

							
								

																	Fichi
								
								
								
																	2
									
																

								

							
								

																	Sedano
								
								
								(con le foglie)
																	2
									coste
																

								

							
								

																	Arachidi
								
								
								(non tostate e non salate)
																	40
									g
																

								

							
								

																	Succo di limone
								
								
								
																	30
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l'insalata di frutta iniziate spremendo un limone 1 e versandone il succo in una ciotola capiente 2. Aggiungete l'olio 3 e un pizzico di sale.
									

								

															

																		
																															
											
										
																														
																		Emulsionate bene il tutto utilizzando un frustino 4. Poi passate alla preparazione della frutta: tagliate la pesca noce a metà e privatela del nocciolo 5, poi tagliatela a fettine sottili 6.
									

								

															

																		
																															
											
										
																														
																		Mettete la pesca noce nella ciotola 7 e mescolate: il succo di limone eviterà che la frutta si ossidi. Tagliate a metà le ciliegie e denocciolatele 8 poi versatele nella ciotola e aggiungete anche i mirtilli 9. Mescolate di nuovo.
									

								

															

																		
																															
											
										
																														
																		Ora tocca alle fragole: eliminate il picciolo e tagliatele a fettine sottili 10. Unitele al resto della frutta nella ciotola e mescolate 11. Passate ai fichi: lavateli e tagliate via il picciolo 12. 
									

								

															

																		
																															
											
										
																														
																		Poi, senza sbucciarli, tagliateli a spicchi 13 e aggiungeteli nella ciotola, infine mescolate delicatamente. Passate al sedano: tagliate via la parte finale più bianca e coriacea e pelate la costa con un pela verdure; riducete quindi il gambo a faldine e tagliate anche il ciuffo con le foglie a pezzi più grossi 14. Unite anche la costa e le foglie al resto della frutta 15.
									

								

															

																		
																															
											
										
																														
																		Mescolate bene tutti gli ingredienti 16 e aggiungete le arachidi 17. Date un'ultima rimestate e trasferite l'insalata di frutta in coppette 18 oppure servite direttamente dalla ciotola. La vostra insalata di frutta è pronta per essere gustata!
									

								

							
					    