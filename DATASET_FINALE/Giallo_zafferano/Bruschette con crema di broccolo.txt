Difficoltà: Molto facile
Sostenibilità e "zero sprechi" sono concetti chiave del nostro tempo ed è fondamentale applicarli in tutti i campi… anche in cucina! Per questo abbiamo preparato per voi le bruschette con crema di broccolo, una sfiziosa ricetta antispreco realizzata con i gambi e le foglie di questi gustosi ortaggi invernali. Quante volte vi è capitato di utilizzare le cimette dei broccoli e di scartare le parti rimanenti? Invece di buttarle potete trasformarle in un cremoso pesto di broccoli, ideale da servire con fette di pane tostato per un antipasto rustico e genuino oppure come condimento per un'appetitosa pasta con i broccoli! Un’idea facile e veloce per ridurre gli sprechi e portare la verdura in tavola in una nuova, deliziosa, veste.


						
						

														INGREDIENTI
							
							                            
                                
    								
    									
    										
    										587.9
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    587.9
    					
    					    					    					
    					    Carboidrati
    					    g
    					    65.7
    					
    					    					    					
    					      di cui zuccheri
    					    g
    					    12.9
    					
    					    					    					
    					    Proteine
    					    g
    					    17
    					
    					    					    					
    					    Grassi
    					    g
    					    28.5
    					
    					    					    					
    					      di cui saturi
    					    g
    					    5.2
    					
    					    					    					
    					    Fibre
    					    g
    					    10.4
    					
    					    					    					
    					    Colesterolo
    					    mg
    					    8
    					
    					    					    					
    					    Sodio
    					    mg
    					    569
    					
    					    				
    			
                            
													


						
														
							
							

							
								

																	Gambi di broccolo
								
								
								e foglie
																	150
									g
																

								

							
								

																	Gherigli di noci
								
								
								
																	70
									g
																

								

							
								

																	Pecorino
								
								
								da grattugiare
																	40
									g
																

								

							
								

																	Aglio
								
								
								(facoltativo)
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Pane
								
								
								
																	8
									fette
																

								

							
														
							
						
														
							
														Per guarnire
							

							
								

																	Pomodori secchi sott'olio
								
								
								
																	
									q.b.
																

								

							
								

																	Acciughe sott'olio
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le bruschette con crema di broccolo per prima cosa pelate il gambo del broccolo con un pelapatate per eliminare la parte esterna più coriacea 1, poi tagliatelo grossolanamente 2. Tagliate a pezzetti anche le foglie, se presenti. Cuocete i gambi e le foglie a vapore per 10 minuti 3.
									

								

															

																		
																																											
											
										
																						
											
										
																						
											
										
																																										
																		Trasferite il tutto in un mixer e unite lo spicchio d’aglio senz’anima 4, il Pecorino grattugiato 5 e i gherigli di noce 6.
									

								

															

																		
																																											
											
										
																						
											
										
																						
											
										
																																										
																		Frullate per qualche secondo, poi aggiungete l’olio poco per volta 7 e continuate a frullare fino a raggiungere una consistenza cremosa e omogenea 8. Aggiustate la crema di broccoli di sale e di pepe. A questo punto tagliate il pane a fette, condite con olio 9 e pepe e tostate nel forno caldo per pochi minuti.
									

								

															

																		
																																											
											
										
																						
											
										
																						
											
										
																																										
																		Spalmate la crema di broccoli sulle fette di pane tostato 10 e guarnite a piacere con pomodori secchi 11 o acciughe. Le vostre bruschette con crema di broccolo sono pronte per essere gustate 12!
									

								

							
					    