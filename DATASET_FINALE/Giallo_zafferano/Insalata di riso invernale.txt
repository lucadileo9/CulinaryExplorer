Difficoltà: Molto facile
Chi ha detto che l'insalata di riso si gusta solo d'estate? Con la nostra ricetta dell'insalata di riso invernale vi faremo scoprire un  piatto unico genuino e ricco, perfetto per i vostri menù dei giorni più freddi. Nel rispetto della stagionalità troverete un mix croccante di cavoli, carote e una manciata di noci tostate profumate al timo, il tutto irrorato con un'aromatica citronette. La nostra insalata di riso invernale si gusta tiepida, si può preparare in anticipo ed è perfetta come idea per il pranzo in ufficio o come salvacena. Lasciatevi ispirare da questa ricetta colorata e divertitevi a variare gli ingredienti secondo il vostro gusto!


						
						

														INGREDIENTI
							
													


						
														
							
							

							
								

																	Riso
								
								
								Ribe
																	320
									g
																

								

							
								

																	Cavolo cappuccio
								
								
								rosso
																	80
									g
																

								

							
								

																	Cavolfiore
								
								
								
																	80
									g
																

								

							
								

																	Carote
								
								
								
																	80
									g
																

								

							
								

																	Gherigli di noci
								
								
								
																	50
									g
																

								

							
								

																	Timo
								
								
								
																	3
									rametti
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per la citronette
							

							
								

																	Succo di limone
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare l'insalata di riso invernale portate a bollore l'acqua in una pentola, poi salatee cuocete il riso per il tempo indicato sulla confezione 1. Mentre il riso cuoce lavate e preparate le verdure: tagliate a julienne il cavolo cappuccio 2 e riducete a piccoli pezzi le cime del cavolfiore 3.  
									

								

															

																		
																																											
											
										
																						
											
										
																						
											
										
																																										
																		Ora con un pelapatate sbucciate le carote 4 e tagliatele a julienne 5. In una padella scaldate olio e timo 6. 
									

								

															

																		
																																											
											
										
																						
											
										
																						
											
										
																																										
																		Pepate 7 e tostate le noci per qualche minuto 8. Tenete da parte le noci tostate e preparate la citronette: spremete il succo del limone 9.
									

								

															

																		
																																											
											
										
																						
											
										
																						
											
										
																																										
																		Filtrate il succo 10 e versatelo in una ciotola 11, poi salate, pepate e mescolate 12. Trasferite la citronette in un biberon da cucina.
									

								

															

																		
																																											
											
										
																						
											
										
																						
											
										
																																										
																		In una ciotola ampia versate le carote e il cavolo cappuccio 13 e il cavolfiore, poi condite con la citronette 14. Scolate il riso che a questo punto sarà giunto a cottura 15. 
									

								

															

																		
																																											
											
										
																						
											
										
																						
											
										
																																										
																		Condite il riso con l'olio 16 e mescolate. Ora unite il riso alle verdure 17. Servite l’insalata di riso invernale tiepida guarnita con le noci tostate 18!
									

								

							
					    