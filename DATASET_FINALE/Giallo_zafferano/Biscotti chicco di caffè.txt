Difficoltà: Facile
I biscotti chicco di caffè sono un dolcetto goloso, che riprende nella forma e nel gusto il chicco di una delle bevande più consumate al mondo: il caffè! Bastano pochi ingredienti e una preparazione semplice e veloce per realizzare questi biscotti sfiziosi, a cui sia voi che i vostri ospiti non sapranno resistere.
Mescolate burro, zucchero, caffè liquido e in polvere fino ad ottenere un impasto omogeneo, che andrete a lavorare a mano fino a formare un panetto compatto. Una volta formate delle palline, che andrete ad incidere per creare la “S” caratteristica del chicco, il gioco è fatto!
Potete accompagnare i biscotti chicco di caffè a delle bevande fresche o calde, oppure gustateli da soli!


												
						
						

														INGREDIENTI
							
							                            
                                
    								
    									
    										
    										78
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    78
    					
    					    					    					
    					    Carboidrati
    					    g
    					    10
    					
    					    					    					
    					      di cui zuccheri
    					    g
    					    4.2
    					
    					    					    					
    					    Proteine
    					    g
    					    1
    					
    					    					    					
    					    Grassi
    					    g
    					    3.7
    					
    					    					    					
    					      di cui saturi
    					    g
    					    2.16
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    11
    					
    					    					    					
    					    Sodio
    					    mg
    					    7
    					
    					    				
    			
                            
													


						
							
														Ingredienti per 30 biscotti
							

							
								

																	Farina 00
								
								
								
																	230
									g
																

								

							
								

																	Burro
								
								
								morbido
																	130
									g
																

								

							
								

																	Zucchero
								
								
								
																	120
									g
																

								

							
								

																	Cacao amaro in polvere
								
								
								
																	20
									g
																

								

							
								

																	Caffè
								
								
								
																	20
									ml
																

								

							
								

																	Caffè in polvere
								
								
								
																	5
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i biscotti chicco di caffè, iniziate preparando il caffè. Nel frattempo versate il burro nella ciotola di una planetaria (o se non avete una planetaria, in una ciotola normale per poi lavorare con uno sbattitore elettrico). Aggiungete lo zucchero 1 e azionate fino ad ottenere un composto omogeneo e cremoso. Sempre frullando, aggiungete il caffè liquido 2 e quello in polvere 3.
									

								

															

																		
																															
											
										
																														
																		In una ciotola a parte setacciate la farina e il cacao in polvere 4. Dopodichè inserite la foglia nella planetaria e aggiungete poco alla volta la farina mista al cacao in polvere 5. Impastate finchè non otterrete un composto compatto, che trasferirete su un piano di lavoro 6.
									

								

															

																		
																															
											
										
																														
																		Lavoratelo con le mani, formando un panetto 7 sodo e omogeneo e poi avvolgetelo nella pellicola 8. Lasciatelo solidificare in frigorifero per almeno 2 ore. Trascorse le due ore, suddividete l’impasto in pezzi da 15 g l’uno, aiutandovi con una bilancia 9.
									

								

															

																		
																															
											
										
																														
																		Manipolate ogni pezzo, realizzando una pallina dalla forma ovale e leggermente schiacciata 10, proprio come un chicco di caffè. Ricoprite una leccarda con della carta forno, trasferiteci i chicchi e incidete una “S” con un coltellino sulla loro superficie 11. Ponete la teglia in frigorifero per 30 minuti per lasciare rassodare i chicchi, in modo che mantengano la forma una volta infornati. A questo punto infornate in forno statico già caldo a 170° per 20 minuti (se usate il forno ventilato, cuocete a 150° per 10 minuti). Trascorso questo tempo, sfornateli e lasciateli raffreddare su una gratella 12. Non vi resta che gustare i vostri biscotti chicco di caffè accompagnandoli ad una buona tazza di caffè!
									

								

							
					    