Difficoltà: Facile
Sbucciare, pelare, sgranare… tutto è lecito in cucina, purché non si butti via niente! Bucce, scorze e scarti hanno un gustoso potenziale, oltre ad essere ricchissimi di principi nutritivi preziosi. La ricetta di oggi è un manifesto antispreco, 100% di stagione: i burger di fave infatti sono realizzati con i baccelli, quelli che avete sempre buttato! I burger inoltre sono impreziositi da una crema realizzata con le fave che si sposerà benissimo con le fettine di pecorino! Ma se non amate la consistenza dei formaggi stagionati potete aggiungere il formaggio quando i burger sono ancora in padella, in questo modo diventerà filante e ancora più appetitoso. Provate anche voi il burger di fave, un perfetto pasto vegetariano! 


						
						

														INGREDIENTI
							
							                            
                                
    								
    									
    										
    										412
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    412
    					
    					    					    					
    					    Carboidrati
    					    g
    					    46.3
    					
    					    					    					
    					      di cui zuccheri
    					    g
    					    3.8
    					
    					    					    					
    					    Proteine
    					    g
    					    18.9
    					
    					    					    					
    					    Grassi
    					    g
    					    16.8
    					
    					    					    					
    					      di cui saturi
    					    g
    					    7.09
    					
    					    					    					
    					    Fibre
    					    g
    					    7.1
    					
    					    					    					
    					    Colesterolo
    					    mg
    					    62
    					
    					    					    					
    					    Sodio
    					    mg
    					    1185
    					
    					    				
    			
                            
													


						
														
							
														Ingredienti per 8 mini burger
							

							
								

																	Scorze di fave
								
								
								
																	400
									g
																

								

							
								

																	Pecorino romano
								
								
								grattugiato
																	80
									g
																

								

							
								

																	Pane
								
								
								ai cereali
																	170
									g
																

								

							
								

																	Uova
								
								
								
																	1
									
																

								

							
								

																	Menta
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Pangrattato
								
								
								
																	
									q.b.
																

								

							
														
							
						
														
							
														per la salsa
							

							
								

																	Fave
								
								
								sgranate
																	300
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Succo di limone
								
								
								
																	½
									
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per i panini
							

							
								

																	Insalata mista
								
								
								
																	
									q.b.
																

								

							
								

																	Pecorino
								
								
								toscano semi stagionato
																	200
									g
																

								

							
								

																	Panini ai cereali
								
								
								piccoli
																	8
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il burger di fave come prima cosa eliminate il filamento dal baccello 1. Apritelo ed estraete le fave. Per ricavarne 300 g serviranno 1 kg di fave. Prendete poi 400 g delle scorze e sbollentatele  in acqua calda per circa 15 minuti 3. 
									

								

															

																		
																															
											
										
																														
																		Scolatele e lasciatele intiepidire 4. Trasferitele all'interno del contenitore di un mixer 5, aggiungete il pane tagliato a cubetti 6,
									

								

															

																		
																															
											
										
																														
																		il pecorino grattugiato 7, le foglioline di menta 8, l'uovo 9
									

								

															

																		
																															
											
										
																														
																		e il sale 10. Frullate il tutto fino ad ottenere una consistenza omogenea 11; verificate la consistenza dell'impasto e se dovesse essere troppo umido aggiungete altro pecorino o del pangrattato. Trasferite in una ciotola, coprite con la pellicola 12 e riponete in frigorifero a rassodare per una mezz'ora. 
									

								

															

																		
																															
											
										
																														
																		Nel frattempo dedicatevi alla salsa. Sbollentate le fave per qualche minuto 13, quindi scolatele 14. Lasciatele intiepidire, poi sbucciatele 15. 
									

								

															

																		
																															
											
										
																														
																		Trasferite le fave nel bicchiere di un mixer, unite il succo di limone 16, lo spicchio d'aglio tritato 17, sale e pepe 18. 
									

								

															

																		
																															
											
										
																														
																		Versate l'olio a filo frullando con un mixer ad immersione 19, fino ad ottenere una crema liscia 20. Coprite con pellicola e tenetela da parte fino all'utilizzo. Riprendete l'impasto e realizzate 8 piccoli burger, per farlo prendete una porzione 21
									

								

															

																		
																															
											
										
																														
																		e modellatela con le mani per dare la classica forma da burger 22. Passate il burger di fave nel pangrattato 23 e proseguite in questo modo fino a formarli tutti 24. 
									

								

															

																		
																															
											
										
																														
																		Scaldate in padella un filo d'olio, quindi cuocete i burger 25 su entrambi i lati fino a doratura 26. Tagliate poi il pecorino a fette sottili e disponetelo sopra ai burger 27.
									

								

															

																		
																															
											
										
																														
																		Dividete i panini a metà 28, posizionate sulla base un po' d'insalatina mista 29 e il burger con il pecorino 30. 
									

								

															

																		
																															
											
										
																														
																		Aggiungete un cucchiaio abbondante di salsa di fave 31 e richiudete il panino 32. Proseguite in questo modo fino a formare tutti i panini e serviteli 33.
									

								

							
					    