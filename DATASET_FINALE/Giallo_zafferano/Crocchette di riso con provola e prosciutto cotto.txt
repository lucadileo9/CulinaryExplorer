Difficoltà: Facile
Le crocchette di riso con provola e prosciutto cotto sono uno sfizioso antipasto realizzato con il riso avanzato, proprio così, perché in cucina non si ammettono sprechi anzi, noi vi faremo vedere che con gli avanzi si possono creare piatti gustosi come le nostre crocchette!
Realizzarle è semplicissimo: si creano dei bocconcini con il riso e si farciscono con gli ingredienti più stuzzicanti, noi abbiamo scelto la provola e il prosciutto cotto ma voi potete usare quello che preferite.
Per rendere ancora più invitanti le nostre crocchette le abbiamo impanate e poi fritte per creare dei bocconcini dorati e croccanti.
Servite le crocchette di riso con provola e prosciutto come antipasto o finger food, i vostri ospiti ne saranno entusiasti!


						
						

														INGREDIENTI
							
							                            
                                
    								
    									
    										
    										266
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    266
    					
    					    					    					
    					    Carboidrati
    					    g
    					    14.7
    					
    					    					    					
    					      di cui zuccheri
    					    g
    					    0.7
    					
    					    					    					
    					    Proteine
    					    g
    					    6.8
    					
    					    					    					
    					    Grassi
    					    g
    					    20
    					
    					    					    					
    					      di cui saturi
    					    g
    					    6.3
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    58
    					
    					    					    					
    					    Sodio
    					    mg
    					    349
    					
    					    				
    			
                            
													


						
														
							
														Ingredienti per 12 crocchette
							

							
								

																	Risotto allo zafferano
								
								
								
																	400
									g
																

								

							
								

																	Provola affumicata
								
								
								
																	100
									g
																

								

							
								

																	Prosciutto cotto
								
								
								a cubetti
																	80
									g
																

								

							
								

																	Uova
								
								
								
																	2
									
																

								

							
								

																	Pangrattato
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le crocchette di riso con provola e prosciutto cotto prendete il risotto avanzato, noi abbiamo utilizzato il classico risotto allo zafferano, per prepararlo al meglio potete seguire la ricetta che trovate nella scheda Risotto allo zafferano. Il risotto avanzato è stato conservato in frigorifero coperto da pellicola, toglietelo da frigo 1 e intanto preparate due ciotoline contenenti rispettivamente il prosciutto cotto a cubetti 2 e la provola anch’essa tagliata a piccoli bocconcini 2. Prendete una manciata di riso, circa un cucchiaio e lavoratelo con le mani per dargli la forma di un uovo 3,
									

								

															

																		
																															
											
										
																														
																		poi premete il centro per creare un incavo che servirà per il ripieno 4. Farcite le crocchette con qualche cubetto di prosciutto cotto e provola 5 e poi richiudete con altro riso in modo che non fuoriesca la farcitura 6,
									

								

															

																		
																															
											
										
																														
																		pressate bene la crocchetta con le mani per compattarla 7 e poi adagiatela su un vassoio ricoperto di carta da forno 8. Proseguite in questo modo fino ad esaurire gli ingredienti, con le dosi indicate otterrete circa 12 crocchette del peso di 70 g ciascuna. Ora che le crocchette sono pronte potete procedere con la panatura:in una ciotola mettete le uova e sbattetele con la forchetta, salate
									

								

															

																		
																															
											
										
																														
																		e pepate 10. Poi mettete anche il pangrattato in una pirofila 11; a questo punto potete iniziare ad impanare le crocchette immergendole ad una ad  prima nell’uovo 12
									

								

															

																		
																															
											
										
																														
																		e poi nel pangrattato 13. Riponete le crocchette impanate sul vassoio rivestito di carta forno 14 e preparatevi per la frittura: scaldate una pentola con abbondante olio di semi, la temperatura ideale è di circa 170°-180°, se non disponete di un termometro , immergete un pizzico di pangrattato nell'olio e se sfrigola allora è pronto per friggere. Immergete le crocchette poche alla volta per non abbassare troppo la temperatura dell’olio 15
									

								

															

																		
																															
											
										
																														
																		e cuocetele fino a completa doratura per circa un paio di minuti 16. A cottura ultimata scolate le crocchette con un mestolo forato 17 e ponetele su un vassoio rivestito di carta assorbente per far perdere l’olio in eccesso 18. In alternativa potete cuocere le crocchette in forno statico preriscaldato a 200 ° per circa 10 minuti o fino a quando non risulteranno dorate. Le vostre crocchette di riso con provola e prosciutto cotto sono pronte per essere gustate ben calde!
									

								

							
					    