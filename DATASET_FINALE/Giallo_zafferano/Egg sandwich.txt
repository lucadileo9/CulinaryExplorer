Difficoltà: Facile
Se amate le uova in tutte le loro declinazioni non potete assolutamente perdervi questa ricetta, che le eleva all’ennesima potenza! L’egg sandwich è un appetitoso tramezzino che rivela al suo interno un uovo intero dal tuorlo cremoso, detto "barzotto". Il ripieno inoltre è arricchito da un'aromatica egg salad realizzata con uova sode, maionese, senape, scalogno e cetriolini, ispirata alla tipica insalata di patate bavarese. Provate l'egg sandwich per una colazione salata diversa dal solito o per un ricco brunch: una vera e propria bomba di gusto per fare il pieno di energie per tutta la giornata!


						
						

														INGREDIENTI
							
													


						
														
							
														Per 4 sandwich
							

							
								

																	Uova
								
								
								
																	9
									
																

								

							
								

																	Pan brioche
								
								
								(tipo Hokkaido)
																	8
									fette
																

								

							
								

																	Maionese
								
								
								
																	3
									cucchiai
																

								

							
								

																	Scalogno
								
								
								piccolo
																	1
									
																

								

							
								

																	Cetriolini sottaceto
								
								
								
																	2
									
																

								

							
								

																	Senape all'antica
								
								
								
																	1
									cucchiaino
																

								

							
								

																	Erba cipollina
								
								
								
																	
									q.b.
																

								

							
								

																	Prezzemolo
								
								
								(le foglie)
																	
									q.b.
																

								

							
								

																	Aneto
								
								
								
																	
									q.b.
																

								

							
								

																	Aceto di vino bianco
								
								
								
																	
									q.b.
																

								

							
								

																	Salsa piccante
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per raffreddare
							

							
								

																	Acqua
								
								
								
																	
									q.b.
																

								

							
								

																	Ghiaccio
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare l’egg sandwich per prima cosa mettete le uova in un pentolino, coprite con acqua fredda e portate a bollore 1. Dopo 6 minuti e mezzo dal bollore scolate 4 uova e trasferitele in una ciotola con acqua e ghiaccio 2: avranno la consistenza dell’uovo barzotto e saranno da inserire 1 in ciascun panino. Le uova rimanenti invece scolatele dopo 8 minuti e mezzo dal bollore e immergetele in un’altra ciotola con acqua e ghiaccio 3: avranno la consistenza dell’uovo sodo.
									

								

															

																		
																																											
											
										
																						
											
										
																						
											
										
																																										
																		Mondate e tritate finemente lo scalogno 4. In una ciotola versate dell’acqua con qualche goccia di aceto di vino bianco 5 e tenete un po' in ammollo così lo scalogno tritato 6. Servirà ad attenuare il gusto forte. 
									

								

															

																		
																																											
											
										
																						
											
										
																						
											
										
																																										
																		Tritate finemente i cetriolini sottaceto 7, l’erba cipollina 8 e il prezzemolo. Mescolate le erbe aromatiche in una ciotolina e unite anche l’aneto staccando le foglioline a mano 9.
									

								

															

																		
																																											
											
										
																						
											
										
																						
											
										
																																										
																		Sgusciate le uova sode e separate gli albumi dai tuorli 10. Trasferite i tuorli in un colino e premete con il dorso di un cucchiaio 11 per ridurli in briciole 12.
									

								

															

																		
																																											
											
										
																						
											
										
																						
											
										
																																										
																		Aggiungete la maionese 13, la senape antica 14 e il trito di erbe aromatiche 15.
									

								

															

																		
																																											
											
										
																						
											
										
																						
											
										
																																										
																		Unite anche i cetriolini tritati 16 e la salsa piccante 17. Amalgamate il tutto con una frusta e condite con qualche goccia di aceto 18.
									

								

															

																		
																																											
											
										
																						
											
										
																						
											
										
																																										
																		A questo punto tritate al coltello gli albumi delle uova sode 19 e versateli nel composto 20. Mescolate bene per incorporarli, poi regolate di sale 21 e di pepe 22.
									

								

															

																		
																																											
											
										
																						
											
										
																						
											
										
																																										
																		In ultimo aggiungete lo scalogno tritato scolato bene 22 e mescolate ancora per amalgamare 23. Siete pronti per assemblare il vostro sandwich: tagliate 8 fette di pane in cassetta 24 ed eliminate la crosta.
									

								

															

																		
																																											
											
										
																						
											
										
																						
											
										
																																										
																		Distribuite un cucchiaio dell’insalata di uova sulla prima fetta 25, poi adagiate al centro l’uovo barzotto 26 e ricoprite con un’altra cucchiaiata di insalata di uova 27.
									

								

															

																		
																																											
											
										
																						
											
										
																						
											
										
																																										
																		Chiudete con la seconda fetta di pane 28. Ora dovrete avvolgere l'egg sandwich nella carta forno, in modo da poterlo gustare più comodamente: ora potete dividerlo a metà aiutandovi con un coltello seghettato 29. Ripetete il procedimento per formare gli altri 3 panini. Il vostro egg sandwich è pronto per essere gustato 30!
									

								

							
					    