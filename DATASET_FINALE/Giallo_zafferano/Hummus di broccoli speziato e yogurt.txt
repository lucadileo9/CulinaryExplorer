Difficoltà: Molto facile
Aperitivo in vista? Accogliete i vostri amici con una sfiziosa ricetta vegetariana: l’hummus di broccoli speziato e yogurt! Una variante del classico hummus a base di ceci e tahina arricchita con verdura di stagione, yogurt al miele e un pizzico di paprika. Il succo di lime, inoltre, aggiunge un tocco esotico a questa salsa cremosa e saporita. La preparazione è facile e veloce e quindi ideale da fare anche all’ultimo momento… basterà accompagnare l’hummus di broccoli speziato e yogurt con dei triangolini di pita o di piadina, oppure dei semplici crostini, e l’aperitivo è presto fatto!


						
						

														INGREDIENTI
							
													


						
														
							
							

							
								

																	Broccoli
								
								
								medio
																	1
									
																

								

							
								

																	Ceci precotti
								
								
								(peso sgocciolato)
																	250
									g
																

								

							
								

																	Yogurt al miele
								
								
								latte  fieno
																	100
									g
																

								

							
								

																	Tahina
								
								
								
																	30
									g
																

								

							
								

																	Aglio
								
								
								
																	¼
									spicchio
																

								

							
								

																	Succo di lime
								
								
								
																	1
									
																

								

							
								

																	Olio extravergine d'oliva
								
								
								
																	30
									g
																

								

							
								

																	Paprika dolce
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per guarnire
							

							
								

																	Yogurt al miele
								
								
								
																	25
									g
																

								

							
								

																	Prezzemolo
								
								
								
																	15
									g
																

								

							
								

																	Paprika dolce
								
								
								
																	1
									pizzico
																

								

							
								

																	Olio extravergine d'oliva
								
								
								
																	1
									filo
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare l’hummus di broccoli speziato e yogurt per prima cosa pulite il broccolo: dovrete ricavare circa 300 g di cimette 1. Bollite le cimette in acqua bollente salata per circa 5 minuti 2, poi scolatele in una ciotola con acqua fredda e ghiaccio 3; in questo modo bloccherete la cottura e il colore rimarrà brillante.
									

								

															

																		
																																											
											
										
																						
											
										
																						
											
										
																																										
																		Versate i ceci sgocciolati nel boccale di un mixer, poi unite quasi tutti i broccoli tenendo da parte qualcuno per la decorazione 4. Aggiungete il succo di lime 5, l’aglio e l’olio 6.
									

								

															

																		
																																											
											
										
																						
											
										
																						
											
										
																																										
																		Salate 7, poi unite la tahina 8 e lo yogurt al miele 9.
									

								

															

																		
																																											
											
										
																						
											
										
																						
											
										
																																										
																		Infine insaporite con la paprika 10 e frullate 11 fino ad ottenere una consistenza liscia e omogenea 12.
									

								

															

																		
																																											
											
										
																						
											
										
																						
											
										
																																										
																		Trasferite il composto in una ciotola da portata 13 e guarnite con lo yogurt rimanente 14 e le cimette tenute da parte 15.
									

								

															

																		
																																											
											
										
																						
											
										
																						
											
										
																																										
																		Completate con un filo d’olio 16, un pizzico di paprika e qualche fogliolina di prezzemolo 17. Il vostro hummus di broccoli speziato e yogurt è pronto per essere servito 18!
									

								

							
					    