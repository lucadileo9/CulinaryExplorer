Difficoltà: Molto facile
Gli involtini di cavolo alla zucca sono un contorno di verdure formato da un morbido involucro di foglie di cavolo verza che racchiudono un goloso ripieno di polpa di zucca e dadini di speck.
Questi deliziosi fagottini possono essere anche serviti come antipasto, variando magari il ripieno di ciascuno aggiungendo in alcuni la paprika dolce, in altri la noce moscata, in altri ancora sostituendo lo speck con delle zucchine a dadini o cubetti di formaggio per realizzare una versione vegetariana.
Gli involtini di cavolo alla zucca sono quindi una pietanza di stagione nutriente e molto invitante da realizzare in poco tempo per accompagnare i vostri secondi o come antipasto. Provate anche la variante con la verza, super sfiziosa!


						
						

														INGREDIENTI
							
													


						
														
							
														Ingredienti per 9 involtini
							

							
								

																	Verza
								
								
								(5 foglie)
																	300
									g
																

								

							
								

																	Zucca mantovana
								
								
								
																	700
									g
																

								

							
								

																	Speck
								
								
								in una fetta unica
																	150
									g
																

								

							
								

																	Grana Padano DOP
								
								
								
																	30
									g
																

								

							
								

																	Olio extravergine d'oliva
								
								
								
																	10
									g
																

								

							
								

																	Rosmarino
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per ungere la teglia
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli involtini di cavolo alla zucca iniziate da quest'ultima. Tagliate a fette di circa 2 cm di spessore la zucca 1, togliete i semi e la parte filamentosa 2 ed eliminate la buccia 3.
									

								

															

																		
																															
											
										
																														
																		Rivestite una leccarda con carta da forno e adagiate le fette di zucca; irroratele con un filo d'olio, aggiungete qualche rametto di rosmarino e salate e pepate a piacere 4. Cuocete la zucca in forno statico preriscaldato a 180° per circa 25-30 minuti, fino a quando non si sarà ammorbidita. Mentre la zucca cuoce, prendete il cavolo verza, eliminate il torsolo 5, quindi sfogliatelo e prendetene 5 foglie grandi da 60 g l'una 6.
									

								

															

																		
																															
											
										
																														
																		Eliminate la parte centrale delle foglie, quella più dura 7, e dividetele a metà 8. Scottate le foglie di cavolo per circa 1 minuto in acqua bollente salata 9.
									

								

															

																		
																															
											
										
																														
																		Quindi scolatele aiutandovi con una schiumarola e adagiatele su un colino 10. Rifinite le foglie di cavolo per creare un rettangolo piuttosto regolare 11. Passate ora allo speck: tagliatelo a striscioline e poi a cubetti di circa mezzo centimetro 12.
									

								

															

																		
																															
											
										
																														
																		Quindi irrorate una padellina con un filo d'olio e versate i cubetti di speck per farli saltare circa 5-10 minuti 13. Quando la parte grassa si sarà leggermente sciolta e lo speck avrà preso colore, spegnete il fuoco 14. Nel frattempo estraete dal forno la zucca che sarà ammorbidita e insaporita 15.
									

								

															

																		
																															
											
										
																														
																		Fatela intipiedire qualche istante, quindi tagliate le fette di zucca a pezzi e mettetele nel mixer 16. Azionate le lame per ridurre le fette in polpa 17. Poi trasferite la polpa ottenuta in una sac-à-poche aiutandovi con una palettina 18.
									

								

															

																		
																															
											
										
																														
																		Ora potete iniziare a comporre i vostri involtini: mettete un pò di polpa di zucca al centro di ciascuna foglia di cavolo 19, poi aggiungete un cucchiaino di cubetti di speck 20 e chiudete a pacchettino in questo modo: ripiegate i lati più lunghi delle foglie verso il centro 21,
									

								

															

																		
																															
											
										
																														
																		Ripiegate le due estremità verso l'interno 22 e capovolgete gli involtini dall'altro lato in modo che si veda la parte con la zucca 23. Imburrate una pirofila aiutandovi con un pennello da cucina 24,
									

								

															

																		
																															
											
										
																														
																		Quindi iniziate a disporre gli involtini nella teglia 25. Spolverateli con il Grana Padano grattugiato 26 e infornateli in forno modalità grill a 220° per 5-10 minuti. Quindi sfornateli 27 e consumate gli involtini di cavolo alla zucca caldi o tiepidi!
									

								

							
					    