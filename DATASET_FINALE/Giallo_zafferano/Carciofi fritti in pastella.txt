Difficoltà: Facile
Se i carciofi fritti sono la vostra passione allora non potete perdervi questa variante appetitosa! Si tratta dei carciofi fritti in pastella, uno sfiziosissimo antipasto che può diventare anche un contorno fritto da concedersi ogni tanto! I cuori del carciofo vengono immersi in una pastella avvolgente realizzata con farina e birra rossa. Il risultato sarà un finger food deliziosamente gustoso, morbido e delicato... da tuffare nella salsa di ketchup e tabasco che avrete preparato nel frattempo. Preparate insieme a noi i carciofi fritti in pastella per la vostra cena tra amici o per un pranzo domenicale: scommettiamo che andranno a ruba?


						
						

														INGREDIENTI
							
							                            
                                
    								
    									
    										
    										667
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    667
    					
    					    					    					
    					    Carboidrati
    					    g
    					    55.8
    					
    					    					    					
    					      di cui zuccheri
    					    g
    					    7.3
    					
    					    					    					
    					    Proteine
    					    g
    					    11.6
    					
    					    					    					
    					    Grassi
    					    g
    					    41.2
    					
    					    					    					
    					      di cui saturi
    					    g
    					    6.26
    					
    					    					    					
    					    Fibre
    					    g
    					    9.3
    					
    					    					    					
    					    Colesterolo
    					    mg
    					    67
    					
    					    					    					
    					    Sodio
    					    mg
    					    688
    					
    					    				
    			
                            
													


						
														
							
							

							
								

																	Carciofi
								
								
								(circa 520 g, da pulire)
																	4
									
																

								

							
								

																	Olio di semi
								
								
								per friggere
																	
									q.b.
																

								

							
								

																	Acqua
								
								
								
																	
									q.b.
																

								

							
								

																	Limoni
								
								
								
																	1
									
																

								

							
														
							
						
														
							
														Per la pastella
							

							
								

																	Farina 00
								
								
								
																	250
									g
																

								

							
								

																	Birra rossa
								
								
								
																	330
									g
																

								

							
								

																	Lievito istantaneo per preparazioni salate
								
								
								
																	5
									g
																

								

							
								

																	Tuorli
								
								
								
																	1
									
																

								

							
								

																	Sale fino
								
								
								
																	1
									cucchiaino
																

								

							
														
							
						
														
							
														Per la salsa di accompagnamento
							

							
								

																	Ketchup
								
								
								
																	80
									g
																

								

							
								

																	Tabasco®
								
								
								
																	
									q.b.
																

								

							
								

																	Erba cipollina
								
								
								
																	5
									fili
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i carciofi fritti in pastella iniziate dalla pulizia dei carciofi. Eliminate le foglie più esterne fino ad arrivare a quelle più tenere: fate attenzione alle spunte, aiutatevi con un canovaccio. Dopodiché sbucciate il gambo e la base del carciofo 1 e tagliate nettamente le punte 2. Dividete a metà ed eliminate la barbetta centrale 3.
									

								

															

																		
																															
											
										
																														
																		Man mano immergete i carciofi in acqua e limone per non farli annerire 4. Intanto dedicatevi alla salsa: in una ciotola versate il ketchup e insaporite con qualche goccia di tabasco 5, poi sminuzzate con le forbici l'erba cipollina 6.
									

								

															

																		
																															
											
										
																														
																		Mescolate e tenete da parte 7. Passate alla pastella: in una ciotola versate il tuorlo, il sale, il lievito istantaneo per preparazioni salate 8 e la farina 9.
									

								

															

																		
																															
											
										
																														
																		Infine versate la birra rossa 10 e mescolate delicatamente con una frusta evitando la formazione di grumi 11. Dovrete ottenere una pastella liscia 12. A questo punto in un tegame capiente scaldate l'olio a 160° (potete misurare con un termometro da cucina).
									

								

															

																		
																															
											
										
																														
																		Scolate i carciofi dall'acqua acidulata e asciugateli per bene 13. Sfogliateli delicatamente per allargarli 14 e poi immergeteli nella pastella con delle pinze o una forchetta 15.
									

								

															

																		
																															
											
										
																														
																		Scolate l'accesso di pastella e tuffate nell'olio a temperatura, un paio di pezzi alla volta 16. In circa 5 minuti i carciofi saranno cotti, scolateli su carta assorbente 17 e proseguite con la cottura di tutti gli altri. Ecco pronti i vostri carciofi fritti in pastella, buon appetito 18.
									

								

							
					    