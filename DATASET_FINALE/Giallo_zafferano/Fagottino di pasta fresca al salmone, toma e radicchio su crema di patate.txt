Difficoltà: Difficile
Quando si vuole portare in tavola un piatto prelibato e raffinato allo stesso tempo, si possono coniugare sapori genuini e una presentazione sorprendente! Ecco come nasce il fagottino di pasta fresca al salmone, toma e radicchio su crema di patate; una ricetta dal gusto rotondo ideale per un pranzo elegante. Un piccolo scrigno di pasta fresca all'uovo che racchiude un ripieno dal sapore intenso di mare e montagna, con salmone scozzese affumicato, radicchio e il gusto intenso della toma Piemontese. Il tutto servito con una saporita crema di patate!


						
						

														INGREDIENTI
							
							                            
                                
    								
    									
    										
    										330
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    330
    					
    					    					    					
    					    Carboidrati
    					    g
    					    21.3
    					
    					    					    					
    					      di cui zuccheri
    					    g
    					    1.3
    					
    					    					    					
    					    Proteine
    					    g
    					    25.1
    					
    					    					    					
    					    Grassi
    					    g
    					    16
    					
    					    					    					
    					      di cui saturi
    					    g
    					    5.45
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    74
    					
    					    					    					
    					    Sodio
    					    mg
    					    1543
    					
    					    				
    			
                            
													


						
														
							
														Ingredienti per la pasta fresca
							

							
								

																	Uova
								
								
								(medio)
																	1
									
																

								

							
								

																	Farina 00
								
								
								
																	100
									g
																

								

							
								

																	Acqua
								
								
								
																	1
									cucchiaino
																

								

							
														
							
						
														
							
														Per il ripieno
							

							
								

																	Radicchio
								
								
								trevigiano
																	200
									g
																

								

							
								

																	Toma piemontese
								
								
								
																	150
									g
																

								

							
								

																	Salmone affumicato
								
								
								scozzese
																	300
									g
																

								

							
								

																	Olio extravergine d'oliva
								
								
								
																	15
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la crema di patate
							

							
								

																	Patate
								
								
								
																	300
									g
																

								

							
								

																	Acqua
								
								
								
																	110
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Timo
								
								
								
																	2
									rametti
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il fagottino di pasta fresca al salmone, toma e radicchio su crema di patate iniziate dalla pasta fresca: in una ciotola setacciate la farina 1, unite l'uovo e iniziate a maneggiare l'impasto 2, quindi unite l'acqua poco alla volta e lavorate energicamente prima direttamente nella ciotola 3.
									

								

															

																		
																															
											
										
																														
																		Lavorate l'impasto nella ciotola poi quando sarà più compatto 4 maneggiatelo su un piano di lavoro leggermente infarinato 5; quando sarà liscio e omogeneo avvolgetelo in pellicola e lasciate riposare per 30 minuti a temperatura ambiente 5.
									

								

															

																		
																															
											
										
																														
																		Intanto dedicatevi al ripieno: sfogliate la parte più esterna del radicchio e tagliatelo a listarelle 8. Quindi rosolate uno spicchio di aglio in una padella con un filo di olio, poi versate il radicchio salate e pepate a piacere 8 e lasciate stufare con il coperchio per qualche minuto. Ci vorranno pochi minuti perchè il radicchio appassisca 9, dopodichè spegnete il fuoco, togliete l'aglio e tenete da parte.
									

								

															

																		
																															
											
										
																														
																		In una pentola capiente portate acqua a bollore e lessate le patate 10 (potete anche utilizzare la pentola a pressione per dimezzare i tempi di cottura). Tagliate il formaggio toma a dadini e tenetelo da parte. A questo punto, riprendete la pasta fresca che ha riposato circa 30 minuti, prelevatene un pezzetto e il resto lasciatelo avvolto in pellicola per evitare che si secchi a contatto con l'aria. Quindi stendetelo leggermente e passatelo nella macchina tirapasta fino al livello più sottile 12.
									

								

															

																		
																															
											
										
																														
																		Dividete la sfoglia ottenuta in rettangoli di 14x21 13 e disponeteli su un vassoio leggermente infarinato 14 man a mano che li realizzate. Quindi proseguite con il resto della pasta fresca. Poi cuocetela in una pentola capiente con abbondante acqua, salata a piacere (non fate bollire l'acqua troppo forte per evitare che i rettangoli di pasta si sfaldino); basteranno pochi secondi quindi scolate la pasta 12 e tuffatela in acqua fredda. Poi trasferitela su un vassoio oliato.
									

								

															

																		
																															
											
										
																														
																		Ponete il rettangolo di pasta in un pirottino in alluminio usa e getta e adagiate una fetta di salmone 16, poi il radicchio e la toma a dadini 17, quindi proseguite con il salmone 18
									

								

															

																		
																															
											
										
																														
																		Prendete i lembi della pasta e pizzicandoli con le dita richiudete a fazzoletto 19; terminate tutti i fagottini e cuocete in forno sotto il grill a 240° per 4-5 minuti. Intanto preparate la crema di patate: sbucciate le patate ancora calde 20 e riducetele a tocchetti 21
									

								

															

																		
																															
											
										
																														
																		Unite l'acqua 22 e frullate le patate con un frullatore ad immersione unendo l'olio a filo 23. Poi versate la crema ottenuta in una ciotolina e aromatizzate con foglioline di timo 24.
									

								

															

																		
																															
											
										
																														
																		Quando i fagottini saranno pronti, sfornateli e adagiateli sui piatti da portata con la crema di patate versata a specchio 26; i vostri fagottini di pasta fresca con salmoone, radicchio e toma su crema di patate sono pronti per essere gustati!
									

								

							
					    