Difficoltà: Facile
L'arrosto è delle preparazioni da pranzo in famiglia  per eccellenza. Si può realizzare in tante varianti e ognuno ha i suoi segreti per prepararlo: trucchi per rendere la carne tenera e saporita, abbinamento degli ingredienti per farcire oppure gustose salse di accompagnamento. Oggi vi proponiamo  l'arrotolato con crudo, fontina e zucchine grigliate: una tenera fetta di vitello ripiena di prosciutto crudo, zucchine grigliate e fette di fontina che viene arrotolata, "ingabbiata" con spago da cucina e fatta cuocere a fuoco lento con tanti odori. Armatevi di spago da cucina e preparatevi a riempire la casa di irresistibile profumo di arrosto!


						
						

														INGREDIENTI
							
							                            
                                
    								
    									
    										
    										306
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    306
    					
    					    					    					
    					    Carboidrati
    					    g
    					    3
    					
    					    					    					
    					      di cui zuccheri
    					    g
    					    2.9
    					
    					    					    					
    					    Proteine
    					    g
    					    37.4
    					
    					    					    					
    					    Grassi
    					    g
    					    15.1
    					
    					    					    					
    					      di cui saturi
    					    g
    					    5.74
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    119
    					
    					    					    					
    					    Sodio
    					    mg
    					    1029
    					
    					    				
    			
                            
													


						
														
							
														Ingredienti per l'arrotolato
							

							
								

																	Fesa di vitello
								
								
								
																	1
									kg
																

								

							
								

																	Vino rosso
								
								
								
																	100
									ml
																

								

							
								

																	Rosmarino
								
								
								
																	1
									rametto
																

								

							
								

																	Salvia
								
								
								
																	5
									foglie
																

								

							
								

																	Olio extravergine d'oliva
								
								
								
																	30
									g
																

								

							
								

																	Cipolle rosse
								
								
								
																	1
									
																

								

							
								

																	Carote
								
								
								
																	1
									
																

								

							
								

																	Sedano
								
								
								
																	1
									costa
																

								

							
								

																	Brodo vegetale
								
								
								
																	250
									ml
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il ripieno
							

							
								

																	Zucchine
								
								
								
																	2
									
																

								

							
								

																	Prosciutto crudo
								
								
								a fette
																	150
									g
																

								

							
								

																	Fontina
								
								
								
																	180
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l'arrotolato con crudo, fontina e zucchine grigliate preparate il brodo vegetale che vi servirà per cuocere la carne; poi lavate e spuntate le zucchine, quindi dividetele a fette regolari di mezzo cm di spessore circa 1 e grigliatele su una griglia di ghisa rovente 2, da entrambi i lati.  Poi battete la carne di vitello per renderla più tenera e sottile 3
									

								

															

																		
																															
											
										
																														
																		adagiate le fette di prosciutto, le zucchiine grigliate e le fette di fontina 5 (potete anche iniziare dalle zucchine, l'importante è che la fontina si trovi tra i due strati di ingredienti), poi arrotolate la carne su se stessa partendo da uno dei lati più corti 6.
									

								

															

																		
																															
											
										
																														
																		Legate l'arrosto con dello spago da cucina in questo modo: passate lo spago prima sotto e poi sopra la carne, per il senso della lunghezza, fermando bene i capi del filo all’estremità 7 e lasciando una parte di spago leggermente più lunga. Con la parte di spago più lunga, procedete tornando indietro lungo il lato opposto ,infilate la mano nell'asola e girate un paio di volte la corda, quindi fate passare la carne nell’asola ottenuta. Fermate bene la base del cappio stringendo l’anello creato intorno alla carne e tirando leggermente lo spago verso l’alto per stringere il nodo. Completate la gabbia ripetendo questa operazione, fino a terminare la legatura su tutta la lunghezza della carne (8-9).
									

								

															

																		
																															
											
										
																														
																		Infine fermate il tutto con un nodo all’estremità della carne e annodate lo spago all'altra estremità 10. Aromatizzate con un rametto di rosmarino 11. Poi preparate il condimento dell'arrotolato: tagliate grossolanamente la carota, il sedano e la cipolla sfogliata. In un tegame ovale versate l'olio, fatelo scaldare poi adagiate l'arrotolato 12 e fatelo rosolare girandolo di tanto in tanto per una rosolatura uniforme.
									

								

															

																		
																															
											
										
																														
																		Unite le verdure tagliate grossolanamente 13, poi irrorate la carne con il vino rosso 14 e fate evaporare. Dopodiché versate un paio di mestoli di brodo vegetale 15 e coprite con il coperchio. Fate cuocere l'arrotolato per 1 ora e mezza circa a fuoco molto basso, continuando a versare brodo vegetale di tanto in tanto e a girare l'arrosto per una cottura uniforme.
									

								

															

																		
																															
											
										
																														
																		Una volta cotto, spegnete il fuoco ed estraete la carne e ponetela su un tagliere per farla raffreddare. Versate il fondo di cottura e le verdure in un recipiente alto e frullate il tutto con un frullatore ad immersione per ottenere una cremina 17: questa sarà la salsa con cui potrete condire la carne. Affettate la carne 18 e conditela con la salsa prima di servire!
									

								

							
					    