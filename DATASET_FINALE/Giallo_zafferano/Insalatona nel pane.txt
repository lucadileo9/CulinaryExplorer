Difficoltà: Molto facile
Il nostro Giovanni ci ha raccontato spesso dei suoi pranzetti “leggeri” fatti in spiaggia con amici e parenti. Tutti rigorosamente a base di “ruoti di maccheroni”, ragù, polpette e frittatine di pasta. Stavolta però gli abbiamo lanciato una sfida richiedendogli una ricetta fresca e leggera. Non si è perso d’animo e alla fine ci ha presentato l’insalatona nel pane! Un modo curioso per trasportare l'insalata al posto della schiscia. Il nostro cuoco napoletano ha pensato bene di fare di necessità virtù, farcendo una deliziosa e croccante pagnotta pugliese con una fresca e genuina insalata a base di tonno e altri ingredienti gustosi e freschi, con la nota croccante della mollica a cubetti tostata. I pranzi in spiaggia e all’aperto non saranno più gli stessi con questa insalatona nel pane… ci riserviamo però di provare anche noi il famoso pranzo in spiaggia alla napoletana!


												
						
						

														INGREDIENTI
							
							                            
                                
    								
    									
    										
    										609
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    609
    					
    					    					    					
    					    Carboidrati
    					    g
    					    99.9
    					
    					    					    					
    					      di cui zuccheri
    					    g
    					    4
    					
    					    					    					
    					    Proteine
    					    g
    					    27.7
    					
    					    					    					
    					    Grassi
    					    g
    					    10.9
    					
    					    					    					
    					      di cui saturi
    					    g
    					    3.97
    					
    					    					    					
    					    Fibre
    					    g
    					    6
    					
    					    					    					
    					    Colesterolo
    					    mg
    					    37
    					
    					    					    					
    					    Sodio
    					    mg
    					    1475
    					
    					    				
    			
                            
													


						
							
														Ingredienti per una pagnotta da 600 g
							

							
								

																	Tonno sott'olio
								
								
								con limone e pepe nero, sgocciolato
																	160
									g
																

								

							
								

																	Pane casereccio
								
								
								(1 pagnotta tipo pugliese) 
																	600
									g
																

								

							
								

																	Cipollotti rossi
								
								
								
																	80
									g
																

								

							
								

																	Pomodori sardi (camone)
								
								
								 
																	100
									g
																

								

							
								

																	Mozzarella
								
								
								
																	100
									g
																

								

							
								

																	Basilico
								
								
								
																	10
									foglie
																

								

							
								

																	Olive taggiasche
								
								
								denocciolate
																	40
									g
																

								

							
								

																	Olio extravergine d'oliva
								
								
								 
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Origano
								
								
								secco
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’insalatona nel pane cominciate dal taglio della pagnotta. Dovrete praticare un’incisione sulla parte più alta della pagnotta aiutandovi con una lama a seghetto 1, dividendo così il pane in due parti: 1/3 sarà la calotta, i 2/3 invece il contenitore 2. Dopodiché, con un coltellino, andate ad incidere il pane lungo la crosta, in modo da separare la mollica 3.
									

								

															

																		
																															
											
										
																														
																		Tiratela via con le mani 4 e tagliatela a tocchetti di circa un centimetro 5. Sistemate il pane, la calotta e i cubetti di mollica su una leccarda rivestita con carta forno 6.
									

								

															

																		
																															
											
										
																														
																		Irrorate il tutto con un giro d’olio 7 e infine aggiungete un pizzico di sale, pepe e origano 8. Cuocete in forno caldo a 240° in modalità grill, sul ripiano centrale, per 4 minuti, dopodiché girate il pane e la calotta e proseguite per altri 4 minuti. Dopo 8 minuti totali di cottura il pane sarà ben tostato, lasciatelo raffreddare completamente 9.
									

								

															

																		
																															
											
										
																														
																		Nel frattempo occupatevi dell’insalatona. Tagliate a cubetti la mozzarella 10, a rondelle il cipollotto 11 e infine a spicchi i pomodori (in base alla grandezza ottenete 6-8 parti) 12.
									

								

															

																		
																															
											
										
																														
																		C’è tutto, passate alla composizione. In una ciotola versate soltanto metà dei crostini di pane (il resto potrete usarli per condire delle vellutate oppure farci del pangrattato, semplicemente frullando la mollica), le rondelle di cipollotto 13, le olive taggiasche denocciolate 14, i pomodori e i cubetti di mozzarella 15,
									

								

															

																		
																															
											
										
																														
																		le foglioline di basilico spezzettate a mano 16, un giro d’olio, un pizzico di sale e infine il tonno sott’olio al limone e pepe nero (senza sgocciolarlo) 17. La vostra insalatona è pronta 18,
									

								

															

																		
																															
											
										
																														
																		date una bella mescolata per amalgamare tutti gli ingredienti 19 e cominciate a riempire la pagnotta fino a farcirla completamente 20. La vostra insalatona nel pane è pronta per essere trasportata e poi gustata, servitela insieme alla calotta per un tocco scenografico 21! 
									

								

							
					    