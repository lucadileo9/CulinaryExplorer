Difficoltà: Facile
Si dice che dagli errori nascano le migliori idee ed è proprio quello che spesso è accaduto ai più grandi della storia. Anche in cucina determinati errori hanno fatto la fortuna di qualcuno. Ne è esempio la torta caprese, il dolce inventato da Carmine Di Fiore, intorno al 1920, che dimenticò di aggiungere la farina al composto. Ma una volta sfornato il dolce, complici la meravigliosa consistenza umida e morbida così come la sua naturale assenza di glutine, conquistò praticamente tutti.
Il resto, come si suole dire, è storia. E infatti la torta caprese ne ha conquistate di persone da quel fatidico errore, al punto da diventare una delle icone della pasticceria tradizionale campana.
Dall’isola di Capri, dov’è nata, fino alla Costiera Amalfitana dove è possibile gustare anche le famose delizie al limone, la torta caprese è il dolce più acquistato nelle pasticcerie. E così abbiamo deciso di svelarvi tutti i segreti per poterla realizzare in casa vostra. Ad aiutarci è venuto uno dei più grandi Maestri di pasticceria Salvatore De Riso, vedrete che non commetterete errori ma otterrete un vero dolce da maestro!


						
						

														INGREDIENTI
							
							                            
                                
    								
    									
    										
    										461
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    461
    					
    					    					    					
    					    Carboidrati
    					    g
    					    33.4
    					
    					    					    					
    					      di cui zuccheri
    					    g
    					    30.9
    					
    					    					    					
    					    Proteine
    					    g
    					    7
    					
    					    					    					
    					    Grassi
    					    g
    					    33.3
    					
    					    					    					
    					      di cui saturi
    					    g
    					    13.8
    					
    					    					    					
    					    Fibre
    					    g
    					    2.5
    					
    					    					    					
    					    Colesterolo
    					    mg
    					    160
    					
    					    					    					
    					    Sodio
    					    mg
    					    171
    					
    					    				
    			
                            
													


						
														
							
														Ingredienti per uno stampo da 22 cm
							

							
								

																	Cioccolato fondente al 50%
								
								
								da grattugiare
																	170
									g
																

								

							
								

																	Mandorle pelate
								
								
								 (da ridurre in polvere)
																	85
									g
																

								

							
								

																	Nocciole intere spellate
								
								
								di Giffoni (da ridurre in polvere)
																	85
									g
																

								

							
								

																	Zucchero a velo
								
								
								 
																	170
									g
																

								

							
								

																	Burro
								
								
								ammorbidito
																	170
									g
																

								

							
								

																	Fecola di patate
								
								
								
																	25
									g
																

								

							
								

																	Cacao amaro in polvere
								
								
								
																	14
									g
																

								

							
								

																	Albumi
								
								
								a temperatura ambiente
																	148
									g
																

								

							
								

																	Tuorli
								
								
								a temperatura ambiente
																	85
									g
																

								

							
								

																	Lievito in polvere per dolci
								
								
								
																	4
									g
																

								

							
								

																	Baccello di vaniglia
								
								
								di Bourbon
																	½
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per decorare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta caprese cominciate versando in una ciotola il burro a temperatura ambiente (è conveniente lasciarlo fuori dal frigo per almeno 12 ore prima o per almeno un paio d’ore), metà dello zucchero 1 e i semi raschiati con un coltellino da mezza bacca di vaniglia 2. Azionate le fruste a velocità medio-alta e dopo 6-7 minuti aggiungete anche il pizzico di sale e i tuorli d’uovo. Anche le uova vanno lasciate a temperatura ambiente per almeno 12 ore 3.
									

								

															

																		
																															
											
										
																														
																		Il composto dopo pochi minuti risulterà ben spumoso 4 quindi spegnete la fruste, ripulite la ciotola con una spatola raccogliendo tutto il composto e tenete da parte 5. In un’altra ciotola miscelate le polveri: unite il cioccolato grattugiato, le mandorle in polvere 6,
									

								

															

																		
																															
											
										
																														
																		e le nocciole in polvere 7. Poi setacciate la fecola di patate, il lievito per dolci 8 e il cacao amaro in polvere 9.
									

								

															

																		
																															
											
										
																														
																		Mescolate bene il tutto e tenete da parte 10. In un’altra ciotola versate gli albumi e il rimanente zucchero a velo 11. Assicuratevi che le fruste siano ben pulite, altrimenti gli albumi non monteranno, e azionatele 12.
									

								

															

																		
																															
											
										
																														
																		Dopo qualche minuto risulterà lucido e spumoso: non dovete montare a neve ma dovrà fare il classico becco d’uccello 13. Tutte le preparazioni sono completate, quindi preriscaldate il forno a 170° in modalità ventilata e iniziate a miscelarle: aggiungete al composto di tuorli e burro un terzo degli albumi montati 14, poi un terzo delle polveri 15
									

								

															

																		
																															
											
										
																														
																		e amalgamate bene con la spatola, mescolando delicatamente dal basso verso l’alto 16. Man mano aggiungete ancora un terzo degli albumi e un terzo delle polveri 17 e continuate così fino a che non otterrete un impasto uniforme 18.
									

								

															

																		
																															
											
										
																														
																		Versate il composto liscio e cremoso in una tortiera da 22 cm già imburrata e infarinata con fecola di patate 19. Livellate accuratamente la superficie 20 e cuocete in forno ventilato a 170° per circa 45 minuti 21.
									

								

															

																		
																															
											
										
																														
																		Una volta cotta, lasciate intiepidire la torta nello stampo, poi capovolgetela e sformatela 23. Poi rigiratela nuovamente su un piatto foderato con carta forno e lasciatela raffreddare completamente 24. Una volta fredda, capovolgete la torta un'ultima volta, eliminate la carta forno e spolverizzate la superficie con zucchero a velo. La vostra torta caprese è pronta per essere gustata 25!
									

								

							
					    