Difficoltà: Facile
E’ uno dei pesci più pregiati che il nostro mare ci offra grazie alle sue carni bianche e magre dal sapore delicato: stiamo parlando dell’orata! Dopo avervi proposto diverse ricette al forno, come l’orata al cartoccio o alla mediterranea, oggi vogliamo puntare sulla velocità e sulla praticità cucinando l’orata in padella: in questo modo e in poco tempo, riuscirete a servire un secondo di pesce leggero e saporito, comprensivo di contorno! Sì, perché in questa ricetta l’orata viene cotta in padella insieme a una fantasia di verdure che insaporiscono e vengono insaporite a loro volta dai succhi del pesce, mantenendone inalterata la morbidezza e esaltandone il gusto. Perfetto per ogni occasione, l’orata in padella è un piatto semplice e appetitoso che farà felici gli amanti della cucina di mare durante le vostre cene!

Scoprite anche queste varianti: filetti di orata e patate in padella e i filetti di orata in padella!


												
						
						

														INGREDIENTI
							
							                            
                                
    								
    									
    										
    										232
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    232
    					
    					    					    					
    					    Carboidrati
    					    g
    					    6.1
    					
    					    					    					
    					      di cui zuccheri
    					    g
    					    6.1
    					
    					    					    					
    					    Proteine
    					    g
    					    30.7
    					
    					    					    					
    					    Grassi
    					    g
    					    9.4
    					
    					    					    					
    					      di cui saturi
    					    g
    					    1.54
    					
    					    					    					
    					    Fibre
    					    g
    					    2
    					
    					    					    					
    					    Colesterolo
    					    mg
    					    94
    					
    					    					    					
    					    Sodio
    					    mg
    					    139
    					
    					    				
    			
                            
													


						
							
							

							
								

																	Orata
								
								
								(2 pezzi)
																	1100
									g
																

								

							
								

																	Olio extravergine d'oliva
								
								
								 
																	30
									g
																

								

							
								

																	Carote
								
								
								
																	150
									g
																

								

							
								

																	Zucchine
								
								
								
																	150
									g
																

								

							
								

																	Cipollotto fresco
								
								
								
																	70
									g
																

								

							
								

																	Aglio
								
								
								
																	1
									spicchio
																

								

							
								

																	Timo
								
								
								 
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																				
											
										
																			
																		Per preparare l’orata in padella, per prima cosa occupatevi della pulizia del pesce (altrimenti se le acquistate già eviscerate il loro peso dovrà aggirarsi attorno ai 400 g l'una): praticate un taglio sul ventre con le forbici e rimuovete le interiora con le mani 1, dopodiché sciacquate accuratamente l’interno sotto l’acqua corrente 2 ed eliminate le squame utilizzando uno squamatore oppure la lama di un coltello; fate questa operazione sotto l’acqua corrente o all’interno di un sacchetto di plastica, per non spargere in giro le squame 3. Per ulteriori dettagli sul procedimento, consultate la nostra scuola di cucina “Pulire l’orata”.
									

								

															

																		
																				
											
										
																			
																		Ora passate al taglio delle verdure: lavate e pelate le carote, poi spuntate le estremità e tagliatele a rondelle di circa 5 mm di spessore 4. Lavate e spuntate anche le zucchine, tagliatele a metà per il lungo e poi dividete ulteriormente ogni metà 5; infine tagliatele a cubetti di circa 1 cm di spessore 6.
									

								

															

																		
																				
											
										
																			
																		Per ultimo lavate il cipollotto, eliminate la base e tagliatelo a rondelle di circa 5 mm di spessore 7. Versate l’olio in un’ampia padella antiaderente, aggiungete lo spicchio di aglio in camicia e fatelo soffriggere per un paio di minuti 8. Quando l’olio si sarà insaporito, rimuovete l’aglio dalla padella e adagiate le orate al suo interno, poi aggiungete le carote 9,
									

								

															

																		
																				
											
										
																			
																		le zucchine 10, il cipollotto 11 e i rametti di timo 12, salate e pepate a piacere.
									

								

															

																		
																				
											
										
																			
																		Coprite la padella con un coperchio 13 e cuocete a fiamma media per 7 minuti, dopodiché girate le orate con l’aiuto di 2 spatole facendo attenzione a non romperle 14; coprite nuovamente con il coperchio e cuocete per altri 7 minuti 15. I tempi di cottura, ovviamente, possono variare a seconda del peso dell'orata che utilizzerete.  L'orata in padella è pronta per essere servita!
									

								

							
					    