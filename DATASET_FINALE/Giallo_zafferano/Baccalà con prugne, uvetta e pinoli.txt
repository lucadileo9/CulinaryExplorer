Difficoltà: Facile
Che scegliate una ricetta tradizionale come il baccalà alla vicentina oppure una versione più innovativa come la terrina di baccalà con salsa alle mele, il baccalà è sempre apprezzato, in ogni sua declinazione di sapore, anche con i ceci per una versione più rustica. Per gli amanti del gusto agrodolce ecco una variante davvero sfiziosa: il baccalà alle prugne, uvetta e pinoli, un piatto ricco e sostanzioso dove la dolcezza della frutta secca incontra il gusto deciso dei filetti di baccalà... un mix di sapori contrastanti che abbiamo sperimentato con successo anche con la ricetta dei bocconcini di prugne e bacon. Morbido e insaporito da uno sfizioso sughetto di pomodoro, il baccalà alle prugne, uvetta e pinoli sarà perfetto da accompagnare ad una croccante pagnotta!


												
						
						

														INGREDIENTI
							
							                            
                                
    								
    									
    										
    										359
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    359
    					
    					    					    					
    					    Carboidrati
    					    g
    					    33.5
    					
    					    					    					
    					      di cui zuccheri
    					    g
    					    22
    					
    					    					    					
    					    Proteine
    					    g
    					    28
    					
    					    					    					
    					    Grassi
    					    g
    					    11.7
    					
    					    					    					
    					      di cui saturi
    					    g
    					    1.84
    					
    					    					    					
    					    Fibre
    					    g
    					    5.3
    					
    					    					    					
    					    Colesterolo
    					    mg
    					    53
    					
    					    					    					
    					    Sodio
    					    mg
    					    2460
    					
    					    				
    			
                            
													


						
							
							

							
								

																	Baccalà dissalato
								
								
								(già ammollato)
																	700
									g
																

								

							
								

																	Patate
								
								
								
																	300
									g
																

								

							
								

																	Scalogno
								
								
								
																	50
									g
																

								

							
								

																	Aglio
								
								
								
																	1
									spicchio
																

								

							
								

																	Vino bianco
								
								
								
																	50
									ml
																

								

							
								

																	Passata di pomodoro
								
								
								
																	150
									g
																

								

							
								

																	Uva passa
								
								
								
																	30
									g
																

								

							
								

																	Pinoli
								
								
								
																	30
									g
																

								

							
								

																	Prugne secche
								
								
								
																	100
									g
																

								

							
								

																	Olio di oliva
								
								
								
																	30
									ml
																

								

							
								

																	Timo
								
								
								
																	2
									rametti
																

								

							
								

																	Prezzemolo
								
								
								
																	2
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il baccalà con prugne, uvetta e pinoli, lavate l'uvetta e mettetela in ammollo insieme alla prugne per almeno 10 minuti in una ciotola piena d'acqua 1 poi scolatele e tenetele da parte. Intanto prendete i filetti di baccalà già ammollato ed eliminate le lische con una pinza apposita 2; se il baccalà non è stato ammollato dovrete provvedere a dissalarlo ponendolo in una ciotola colma di acqua fredda per un paio di giorni avendo cura di cambiare l’acqua ogni 6 ore circa. Tritate anche le foglioline di timo 3 e il prezzemolo e tenete da parte, serviranno per aromatizzare il piatto.
									

								

															

																		
																															
											
										
																														
																		Sbucciate lo scalogno, tritatelo finemente 4, fatelo appassire a fuoco lento in un tegame con un filo di olio 5 per 8-10 minuti, poi unite l’aglio tritato 6.
									

								

															

																		
																															
											
										
																														
																		Unite i filetti di baccalà, il timo tritato, il vino bianco 7 e fate cuocere per 5 minuti. Successivamente versate la passata di pomodoro 8 e mescolate con un cucchiaio di legno. Regolate di sale e pepe a vostro piacimento e coprite con il coperchio 9, proseguendo la cottura a fuoco moderato per altri 20 minuti.
									

								

															

																		
																															
											
										
																														
																		Sbucciate le patate e affettatele con una mandolina 10, dovranno essere spesse circa 2-3 mm, man mano che le tagliate ponetele in una ciotola con acqua fredda per non farle annerine; poi unitele al baccalà e fate cuocere per altri 30 minuti circa 11. Intanto in una padella a parte fate tostare i pinoli 12.
									

								

															

																		
																															
											
										
																														
																		Tagliate le prugne a metà per eliminare il nocciolo 13 e poi riducetele a fettine 14, dopodichè aggiungetele al baccalà l'uvetta 15
									

								

															

																		
																															
											
										
																														
																		le prugne 16 e le  erbe aromatiche tritate 17; proseguite la cottura per altri 5 minuti. Infine impiattate e guarnite il baccalà con i pinoli tostati 18.
									

								

							
					    