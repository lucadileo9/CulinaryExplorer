Difficoltà: Facile
A chi non è mai capitato di avere degli ingredienti in frigo che non sa come riutilizzare? Ogni tanto succede anche nelle nostre cucine e così ci diamo da fare per portare in tavola una nuova leccornia. La volta scorsa, per esempio, avevamo preparato la pasta gratinata con gli spinaci, quella ai finocchi o la pasta al forno con broccoli e pancetta. Stavolta invece abbiamo pensato alla pasta al forno con zucca e besciamella di stracchino. Trovare una descrizione per questa bontà non è affatto semplice: abbiamo scelto un formato di pasta insolito, lungo, perché più originale da dividere in porzioni. Sentirete che sinfonia armoniosa di sapori il condimento delicato a base di zucca violina e una cremosa besciamella a base di stracchino. Quando la pirofila è arrivata a tavola è stata lotta all'ultima porzione! Adesso che abbiamo finito tutta la teglia di pasta al forno con zucca e besciamella di stracchino siamo convinti più che mai di consigliarla per il pranzo di oggi, per quando verranno amici a cena o per il pranzo della domenica. Ogni momento sarà quello giusto per questo primo piatto al forno così gustoso!


						
						

														INGREDIENTI
							
							                            
                                
    								
    									
    										
    										708
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    708
    					
    					    					    					
    					    Carboidrati
    					    g
    					    76.5
    					
    					    					    					
    					      di cui zuccheri
    					    g
    					    8.7
    					
    					    					    					
    					    Proteine
    					    g
    					    33.9
    					
    					    					    					
    					    Grassi
    					    g
    					    29.6
    					
    					    					    					
    					      di cui saturi
    					    g
    					    16.1
    					
    					    					    					
    					    Fibre
    					    g
    					    3.8
    					
    					    					    					
    					    Colesterolo
    					    mg
    					    93
    					
    					    					    					
    					    Sodio
    					    mg
    					    872
    					
    					    				
    			
                            
													


						
														
							
														Ingredienti per la pasta
							

							
								

																	Reginette
								
								
								
																	500
									g
																

								

							
								

																	Zucca violina
								
								
								(da pulire)
																	750
									g
																

								

							
								

																	Scamorza affumicata
								
								
								
																	150
									g
																

								

							
								

																	Scalogno
								
								
								
																	1
									
																

								

							
								

																	Grana Padano DOP
								
								
								da grattugiare
																	150
									g
																

								

							
								

																	Acqua
								
								
								
																	650
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Salvia
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la besciamella di stracchino
							

							
								

																	Stracchino
								
								
								
																	250
									g
																

								

							
								

																	Latte intero
								
								
								
																	180
									g
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta al forno con zucca e besciamella di stracchino cominciate dalla pulizia della zucca. Sbucciatela 1, eliminate i filamenti coi semi e poi tagliate a pezzi grossi. Otterrete 500 g di zucca pulita 2. Poi mondate lo scalogno e tagliatelo a rondelle 3.
									

								

															

																		
																															
											
										
																														
																		Per finire tagliate anche la salvia a striscioline 4. Adesso che c’è tutto quello che serve, passiamo alla cottura. In una casseruola mettete a scaldare un filo d’olio insieme allo scalogno. Pochi istanti dopo aggiungete anche la zucca 5 e la salvia 6.
									

								

															

																		
																															
											
										
																														
																		Alzate la fiamma e mescolate spesso per far insaporire bene il tutto 7. Aggiungete l’acqua 8 e coprite con il coperchio lasciando cuocere il tutto a fuoco medio per una decina di minuti 9.
									

								

															

																		
																															
											
										
																														
																		Trascorso il tempo togliete il coperchio e regolate di sale e di pepe, alzate la fiamma e cuocete per altri 7-8 minuti 10. A fine cottura spegnete la fiamma e ottenete una crema con il frullatore ad immersione 11. Tenete da parte la crema e occupatevi della scamorza affumicata, tagliatela a cubetti di circa un paio di cm 12.
									

								

															

																		
																															
											
										
																														
																		Ora passate alla besciamella di stracchino. In una ciotola versate lo stracchino insieme al latte 13, azionate il frullatore ad immersione 14 e ottenete una crema omogenea. Poi regolate di sale e noce moscata grattata e mescolate 15.
									

								

															

																		
																															
											
										
																														
																		A questo punto potete cuocere la pasta in acqua bollente e salata, avendo cura di scolarla a metà cottura 16. Versatela in un recipiente e poi man mano in una pirofila di 36,5x24 cm, in cui avete già versato un po’ di besciamella allo stracchino 17. Cospargete la superficie con un po’ di crema di zucca 18,
									

								

															

																		
																															
											
										
																														
																		unite anche parte dei cubetti di scamorza 19, il Grana Padano e il pepe 20. Ripetete alternando gli strati come prima. Perciò cominciate la pasta e la besciamella di stracchino 21.
									

								

															

																		
																															
											
										
																														
																		Poi la crema di zucca 22, i cubetti di scamorza, il Grana Padano e il pepe 23. Sull’ultimo strato versate la restante crema di zucca 24,
									

								

															

																		
																															
											
										
																														
																		la besciamella 25 e spolverizzate con pepe e il restante Grana Padano 26. A questo punto la vostra pasta al forno con zucca e besciamella di stracchino può cuocere in forno a 200° per circa 35. Una volta sfornata non vi resta che servirla 27!
									

								

							
					    