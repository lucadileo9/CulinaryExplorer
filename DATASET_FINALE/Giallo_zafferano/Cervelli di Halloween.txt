Difficoltà: Media
Dopo gli occhi insanguinati, le dita della strega e le ossa di meringa, per rendere ancora più terrificante il vostro party di Halloween abbiamo realizzato una ricetta degna di una scena del migliore film horror: i cervelli di Halloween. Perfetti per spaventare gli ospiti non appena varcheranno la soglia di casa per poi conquistarli subito dopo l’assaggio. Questi dolci bocconcini ricoperti di cioccolato nascondono un’anima pop anzi di pop corn! Sapientemente colorati di rosso carminio, i nostri cervelli saranno i protagonisti dei vostri buffet e diventeranno i dolcetti ideali da dare ai bambini che come consuetudine, busseranno alla vostra e questa volta non dovrete scegliere tra dolcetto o scherzetto perché voi potrete dare entrambi con i vostri cervelli golosi e splatter!


						
						

														INGREDIENTI
							
							                            
                                
    								
    									
    										
    										209
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    209
    					
    					    					    					
    					    Carboidrati
    					    g
    					    27.7
    					
    					    					    					
    					      di cui zuccheri
    					    g
    					    21.5
    					
    					    					    					
    					    Proteine
    					    g
    					    1.5
    					
    					    					    					
    					    Grassi
    					    g
    					    10.3
    					
    					    					    					
    					      di cui saturi
    					    g
    					    3.7
    					
    					    					    					
    					    Fibre
    					    g
    					    0.4
    					
    					    					    					    					
    					    Sodio
    					    mg
    					    63
    					
    					    				
    			
                            
													


						
														
							
														Per 20 pezzi
							

							
								

																	Mais
								
								
								
																	150
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per lo sciroppo
							

							
								

																	Acqua
								
								
								
																	175
									g
																

								

							
								

																	Zucchero
								
								
								
																	250
									g
																

								

							
								

																	Amido di mais (maizena)
								
								
								
																	15
									g
																

								

							
								

																	Gelatina
								
								
								in polvere
																	8
									g
																

								

							
								

																	Coloranti alimentari
								
								
								rosso
																	2
									g
																

								

							
								

																	Succo di limone
								
								
								
																	20
									g
																

								

							
														
							
						
														
							
														per la ricopertura
							

							
								

																	Cioccolato fondente
								
								
								
																	300
									g
																

								

							
								

																	Olio di semi
								
								
								
																	80
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i cervelli di Halloween iniziate preparando i popcorn: in una padella capiente versate un filo d’olio e il mais 1. Coprite con un coperchio 2 e, a fiamma media, attendete che i chicchi di mais inizino a scoppiare. Quest’operazione richiederà circa 10 minuti. Smuovete di tanto in tanto la padella per non farli bruciare. Nel frattempo preparate lo sciroppo di glucosio mettendo 250 g di zucchero e 50 g di acqua in un pentolino 3
									

								

															

																		
																															
											
										
																														
																		Quando lo zucchero si sarà sciolto e il composto prenderà bollore 4, controllate la temperatura con un termometro e toglietelo dal fuoco quando avrà raggiunto una temperatura pari a 125 gradi. 5 Quest’operazione richiederà circa 10 minuti. Nel frattempo i pop corn saranno pronti 6, teneteli da parte a raffreddare
									

								

															

																		
																															
											
										
																														
																		Intanto in un altro pentolino versate l’amido di mais 7, gelatina in polvere 8 e il succo di limone 9.
									

								

															

																		
																															
											
										
																														
																		Unite 125 g di acqua a filo mescolando con una frusta 10, così da evitare la formazione di grumi. Portate il pentolino sul fuoco 11 e fate sfiorare il bollore, senza però smettere di mischiare il tutto con la frusta. Una volta preso il bollore aggiungete il colorante 12
									

								

															

																		
																															
											
										
																														
																		e continuate a mescolare con la frusta per incorporarlo 13. Unite il composto colorato allo sciroppo di glucosio 14, mescolatelo per bene 15, facendolo così intiepidire (il composto non dev’essere troppo caldo, altrimenti i popcorn si scioglieranno).
									

								

															

																		
																															
											
										
																														
																		Versate i pop corn in una ciotola, salate e aggiungete il composto colorato 16 e mescolate per far prendere un bel colore rosso ai pop corn 17.Versate i pop corn su un vassoio rivestito con carta forno e distribuiteli uniformemente 18.
									

								

															

																		
																															
											
										
																														
																		Riponete la teglia in frigo e fate raffreddare i vostri popcorn per almeno 20/30 minuti. Una volta ben freddi, prelevate porzioni di popcorn con un cucchiaio da minestra e appallottolatele grossolanamente 19, per fare questa operazione munitevi di una bacinella con acqua per inumidirvi le mani prima di formare le palline. Una volta formate le palline, adagiatele sulla teglia rivestita con carta forno 20 –ben distanziate tra di loro- e fatele rassodare in freezer per almeno 40 minuti –in questo modo sarà molto più semplice glassarle-. Sciogliete il cioccolato tritato in microonde ed emulsionatelo con l’olio di semi 21
									

								

															

																		
																															
											
										
																														
																		utilizzando un mixer ad immersione 22. Trascorsi i 40 minuti, potete finalmente glassare i vostri mini cervelli: aiutandovi con una forchetta, intingeteli nel cioccolato 23 e adagiateli sopra una griglia sotto la quale avrete messo un vassoio. Con quest’operazione eliminerete il cioccolato in eccesso. Fate freddare i vostri mini cervelli in frigo per almeno 30 minuti, trascorso il tempo di rassodamento i vostri mini cervelli saranno pronti per essere gustati 24.
									

								

							
					    