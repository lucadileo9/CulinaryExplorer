Difficoltà: Facile
Ricetta senza forno e senza fornelli, da preparare in pochi minuti. Non è un'insalata, non è un semplice piatto di affettati...ma un freschissimo e delicato gazpacho con tartare di ricciola! Immaginate i prodotti più estivi come cocomero, peperoni, pomodori dalla cui polpa succosa si ottiene questa zuppetta fredda tipica della Spagna alla quale abbiamo abbinato una raffinata tartare. Abbiamo aggiunto una nota leggermente piccante, utilizzando qualche goccia di tabasco, che si sposa benissimo con il gusto delicato della tartare di pesce. Se siete dei puristi del crudo, non temete: abbiamo scelto di trattare la tartare di ricciola il meno possibile proprio per non alterare il suo gusto naturale. Una grattata di scorza di lime, qualche fogliolina di basilico e sarà subito estate, anche a tavola! 


						
						

														INGREDIENTI
							
							                            
                                
    								
    									
    										
    										358
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    358
    					
    					    					    					
    					    Carboidrati
    					    g
    					    31.3
    					
    					    					    					
    					      di cui zuccheri
    					    g
    					    10.5
    					
    					    					    					
    					    Proteine
    					    g
    					    25.8
    					
    					    					    					
    					    Grassi
    					    g
    					    14.4
    					
    					    					    					
    					      di cui saturi
    					    g
    					    2.45
    					
    					    					    					
    					    Fibre
    					    g
    					    3.9
    					
    					    					    					
    					    Colesterolo
    					    mg
    					    64
    					
    					    					    					
    					    Sodio
    					    mg
    					    629
    					
    					    				
    			
                            
													


						
														
							
														Ingredienti per la tartare
							

							
								

																	Ricciola
								
								
								già abbattuta
																	400
									g
																

								

							
								

																	Olio extravergine d'oliva
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Scorza di lime
								
								
								
																	
									q.b.
																

								

							
														
							
						
														
							
														per il gazpacho
							

							
								

																	Cocomero (anguria)
								
								
								
																	520
									g
																

								

							
								

																	Peperoni rossi
								
								
								
																	230
									g
																

								

							
								

																	Pomodorini datterini
								
								
								
																	250
									g
																

								

							
								

																	Cetrioli
								
								
								
																	150
									g
																

								

							
								

																	Sedano
								
								
								
																	50
									g
																

								

							
								

																	Pane
								
								
								(solo mollica)
																	130
									g
																

								

							
								

																	Acqua
								
								
								
																	50
									g
																

								

							
								

																	Aceto di mele
								
								
								
																	70
									g
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Tabasco®
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il gazpacho con tartare di ricciola come prima cosa tagliate il pane a pezzetti 1. Sistematelo in una ciotolina e aggiungete 50 g d'acqua 2 e 70 g di aceto di mele 3. 
									

								

															

																		
																															
											
										
																														
																		A questo punto pulite il peperone. Tagliate la parte superiore, poi il resto in falde, eliminate i semini e i filamenti interni 4: otterrete 140 g di peperoni puliti. Tagliateli e cubetti 5 e teneteli da parte. Tagliate l'anguria a fette ed eliminate la buccia 6. 
									

								

															

																		
																															
											
										
																														
																		Poi tagliatela a pezzetti 7, ne serviranno 240 g. Lavate i pomodorini, asciugateli e trasferiteli nel bicchiere di un mixer dotato di lame 8. Aggiungete l'anguria, il cetriolo a rondelle e il sedano a pezzi 9.
									

								

															

																		
																															
											
										
																														
																		Unite anche i peperoni 10. Condite con sale, pepe 11 e qualche goccia di tabasco 12. 
									

								

															

																		
																															
											
										
																														
																		Unite anche l'olio 13, il pane strizzato 14 e qualche fogliolina di basilico 15. 
									

								

															

																		
																															
											
										
																														
																		Frullate il tutto fino ad ottenere una crema 16, poi setacciatela 17, raccogliendo il gazpacho in un'altra ciotola 18.
									

								

															

																		
																															
											
										
																														
																		Occupatevi ora della ricciola. Come prima cosa assicuratevi che sia abbattuta. Poi tagliatela prima in cubetti 19 e poi al coltello 20. Trasferitela in una ciotola condite con olio 21,
									

								

															

																		
																															
											
										
																														
																		sale 22 e pepe. Aggiungete la scorza del lime 23, e mescolate 24. 
									

								

															

																		
																															
											
										
																														
																		A questo punto non vi resta che comporre il piatto. Disponete un coppapasta da 10 cm al centro, posizionate dentro la tartare e pressatela delicatamente con il dorso di un cucchiaio 25. Estraete il coppapasta, aggiungete il gazpacho delicatamente 26 e ultimate con delle foglioline di basilico. 
 
									

								

							
					    