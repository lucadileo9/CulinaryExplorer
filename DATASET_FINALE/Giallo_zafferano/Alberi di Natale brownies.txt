Difficoltà: Facile
Gli alberi di Natale brownies sono dei deliziosi e simpatici dessert monoporzione, uan ricetta facile che arricchirà il vostro menu di Natale.
La base di questi dolcetti è il brownie, un tipico dolce americano a base di cioccolato fondente e nocciole che, in occasione della festa di Natale, abbiamo pensato di tagliare a forma di alberello, utilizzando una semplice formina per i biscotti.
Per rendere questi dolcetti ancora più graziosi, ogni alberello è stato decorato con della ghiaccia reale e qualche caramellina di zucchero colorata. Gli alberi di Natale brownies possono inoltre essere completati da bastoncini di legno, inseriti alla base. Saranno sicuramente molto apprezzati!


						
						

														INGREDIENTI
							
							                            
                                
    								
    									
    										
    										503
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    503
    					
    					    					    					
    					    Carboidrati
    					    g
    					    60.5
    					
    					    					    					
    					      di cui zuccheri
    					    g
    					    52.6
    					
    					    					    					
    					    Proteine
    					    g
    					    5.3
    					
    					    					    					
    					    Grassi
    					    g
    					    26.7
    					
    					    					    					
    					      di cui saturi
    					    g
    					    13.46
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    84
    					
    					    					    					
    					    Sodio
    					    mg
    					    123
    					
    					    				
    			
                            
													


						
														
							
														Ingredienti per 10 alberelli
							

							
								

																	Cioccolato fondente
								
								
								
																	200
									g
																

								

							
								

																	Burro
								
								
								
																	175
									g
																

								

							
								

																	Cacao amaro in polvere
								
								
								
																	2
									cucchiai
																

								

							
								

																	Lievito in polvere per dolci
								
								
								
																	1
									cucchiaino
																

								

							
								

																	Nocciole intere spellate
								
								
								
																	60
									g
																

								

							
								

																	Sale fino
								
								
								
																	1
									pizzico
																

								

							
								

																	Uova
								
								
								medie 
																	2
									
																

								

							
								

																	Zucchero
								
								
								
																	200
									g
																

								

							
								

																	Farina 00
								
								
								
																	100
									g
																

								

							
														
							
						
														
							
														per la ghiaccia reale
							

							
								

																	Succo di limone
								
								
								qualche goccia
																	
									
																

								

							
								

																	Albumi
								
								
								(circa 30 gr)
																	1
									
																

								

							
								

																	Zucchero a velo
								
								
								
																	150
									g
																

								

							
								

																	Coloranti alimentari
								
								
								
																	
									q.b.
																

								

							
														
							
						
														
							
														per decorare
							

							
								

																	Zucchero a velo
								
								
								
																	
									q.b.
																

								

							
								

																	Caramelle di zucchero colorate
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli alberi di Natale brownies iniziate preparando la torta: aiutandovi con un coltello riducete in pezzi piuttosto piccoli il cioccolato fondente 1. Sciogliete a bagnomaria il burro 2, a fuoco basso, quindi unite il cioccolato 3:
									

								

															

																		
																															
											
										
																														
																		quando comincerà a sciogliersi, aggiungete il cacao amaro in polvere 4. Continuando a mescolare, lasciate che il tutto si sciolga fino a formare una crema densa e senza grumi 5. Quando gli ingredienti si saranno completamente amalgamati, spegnete il fuoco e lasciate intiepidire. A parte montate le uova con lo zucchero, utilizzando una planetaria o uno sbattitore elettrico 6,
									

								

															

																		
																															
											
										
																														
																		quindi unite a filo il composto di cioccolato ormai tiepido 7. In una ciotola setacciate la farina 8, unite il lievito 9, un pizzico di sale e mescolate bene per amalgamare tutti gli ingredienti.
									

								

															

																		
																															
											
										
																														
																		Aggiungete la farina con il lievito al composto di cioccolato 10, un cucchiaio alla volta, mescolando bene e facendo attenzione a non formare grumi. Su un tagliere spezzettate grossolanamente le nocciole 11, aiutandovi con un coltello, quindi aggiungete anche’esse all’impasto 12.
									

								

															

																		
																															
											
										
																														
																		Versate ora il composto in uno stampo rettangolare da 20cm x 28cm, rivestito di carta da forno 13, ed infornate il tutto in forno caldo, statico, a 180° per 20 minuti. Quando la torta sarà pronta, lasciatela riposare una decina di minuti prima di estrarla dalla teglia. Trascorso questo tempo tagliate a metà il brownie, ormai freddo, orizzontalmente e ricavate dai due rettangoli ottenuti 10 alberelli, utilizzando uno stampino sagomato per biscotti 14. Se non avete lo stampino potete tagliare la torta in triangoli uguali 15 (la base lunga 7-8 cm e i lati 9 cm).
									

								

															

																		
																															
											
										
																														
																		Ecco come si presentano i vostri alberelli 16. Preparate ora la ghiaccia reale sbattendo con le fruste un albume, lo zucchero a velo e qualche goccia di succo di limone 17 (per un approfondimento su come preparare la ghiaccia reale cliccate qui). Dividete la ghiaccia in due parti uguali e coloratene una parte di verde chiaro 18 (o del colore che preferite), utilizzando del colorante alimentare, quindi trasferitele entrambe in una sac à poche.
									

								

															

																		
																															
											
										
																														
																		Decorate ora gli alberelli disegnando sulla superficie di ciascuno delle righe a zig zag, oppure delineandone il contorno 19. Posizionate infine le caramelle colorate sulla ghiaccia ancora fresca 20, per far si che vi restino attaccate. Infine prendete dei bastoncini di legno e infilateli alla base di ogni albero 21; se lo desiderate, completate con una spolverizzata di zucchero a velo.
									

								

							
					    