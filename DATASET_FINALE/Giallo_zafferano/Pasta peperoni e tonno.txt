Difficoltà: Molto facile
La pasta al tonno è uno dei primi piatti preferiti dai meno esperti in cucina perché facile e veloce da realizzare. Con la ricetta della pasta peperoni e tonno vi proponiamo una variante altrettanto semplice e appetitosa! Una pietanza perfetta per l’estate perché ottima da gustare anche a temperatura ambiente come una pasta fredda: potete quindi prepararla in anticipo così da avere pronto il pranzo da portare in spiaggia o in ufficio. Inoltre i peperoni tagliati a tocchetti non hanno bisogno di una lunga cottura, per cui la pasta peperoni e tonno è la soluzione ideale anche per una cena dell’ultimo minuto… magari nella versione con crema di peperoni, caciotta e tonno, per una serata fra amici!


												
						
						

														INGREDIENTI
							
													


						
							
							

							
								

																	Tortiglioni
								
								
								
																	320
									g
																

								

							
								

																	Tonno al naturale
								
								
								(peso sgocciolato)
																	200
									g
																

								

							
								

																	Peperoni rossi
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	20
									g
																

								

							
								

																	Prezzemolo
								
								
								
																	1
									ciuffo
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la pasta peperoni e tonno per prima cosa mettete sul fuoco una pentola con abbondante acqua da salare a bollore per cuocere la pasta. Intanto dividete il peperone a metà ed eliminate semi e filamenti interni 1. Tagliate il peperone a striscioline per il lungo 2 e poi a tocchetti 3.
									

								

															

																		
																																											
											
										
																						
											
										
																						
											
										
																																										
																		Fate soffriggere lo spicchio di aglio in camicia in una padella con un filo d’olio 4, poi aggiungete i peperoni 5 e salate 6. Cuocete a fuoco basso per circa 10 minuti o fino a raggiungere la consistenza da voi desiderata, mescolando di tanto in tanto. Se necessario potete aggiungere un paio di cucchiai dell’acqua di cottura della pasta.
									

								

															

																		
																																											
											
										
																						
											
										
																						
											
										
																																										
																		Nel frattempo tuffate la pasta nell’acqua bollente e cuocete per il tempo indicato sulla confezione 7. Trascorso il tempo di cottura dei peperoni eliminate l’aglio, unite il tonno sgocciolato 8 e saltate il tutto per 2 minuti. Scolate la pasta al dente e trasferitela direttamente nella padella 9.
									

								

															

																		
																																											
											
										
																						
											
										
																						
											
										
																																										
																		Lasciate insaporire per un paio di minuti, poi spegnete il fuoco e profumate con il prezzemolo tritato 10. Impiattate, pepate e guarnite con qualche fogliolina di prezzemolo, se desiderate 11. La vostra pasta peperoni e tonno è pronta per essere servita 12!
									

								

							
					    