Difficoltà: Facile
La pasta frolla senza burro è la ricetta che stavate aspettando! Quante volte ci avete chiesto se era possibile sostituire il burro con l’olio nella preparazione della pasta frolla tradizionale? Tantissime… e dopo altrettante risposte finalmente vi proponiamo la ricetta di una fragrante frolla senza burro! E' una base perfetta per preparare crostate senza burro facili, biscotti o tartellette adatti a chi è intollerante al lattosio o semplicemente per chi è alla ricerca di dolci facilmente digeribili, che non lascino quella spiacevole sensazione di pesantezza! Il burro è sostituito in questo caso dall’olio extravergine di oliva, un alimento alla base della dieta mediterranea e universalmente apprezzato per le sue qualità benefiche e la sua versatilità in cucina. Per evitare di avvertire troppo il retrogusto acidulo dell’olio, abbiate solo l’accortezza di sceglierne uno dal gusto delicato! Siete pronti a sperimentare tutte le possibilità che la pasta frolla senza burro ci offre? Allora tiratevi su le maniche e... iniziate a impastare! Utilizzatela anche per una buonissima crostata al limone!


												
						
						

														INGREDIENTI
							
							                            
                                
    								
    									
    										
    										717
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    717
    					
    					    					    					
    					    Carboidrati
    					    g
    					    105.1
    					
    					    					    					
    					      di cui zuccheri
    					    g
    					    27.5
    					
    					    					    					
    					    Proteine
    					    g
    					    18.4
    					
    					    					    					
    					    Grassi
    					    g
    					    24.8
    					
    					    					    					
    					      di cui saturi
    					    g
    					    5.43
    					
    					    					    					
    					    Fibre
    					    g
    					    1.8
    					
    					    					    					
    					    Colesterolo
    					    mg
    					    338
    					
    					    					    					
    					    Sodio
    					    mg
    					    117
    					
    					    				
    			
                            
													


						
							
							

							
								

																	Olio extravergine d'oliva
								
								
								 
																	100
									g
																

								

							
								

																	Farina 00
								
								
								
																	430
									g
																

								

							
								

																	Uova
								
								
								(circa 2)
																	110
									g
																

								

							
								

																	Tuorli
								
								
								(circa 1)
																	20
									g
																

								

							
								

																	Lievito in polvere per dolci
								
								
								 
																	5
									g
																

								

							
								

																	Zucchero a velo
								
								
								
																	150
									g
																

								

							
								

																	Fecola di patate
								
								
								
																	150
									g
																

								

							
								

																	Acqua
								
								
								
																	20
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta frolla senza burro, per prima cosa versate le uova intere e il tuorlo in una ciotola capiente 1 e sbattete a mano con una frusta, poi aggiungete l’acqua 2 e l’olio extravergine di oliva a filo, senza smettere di mescolare 3.
									

								

															

																		
																															
											
										
																														
																		Versate lo zucchero a velo a pioggia 4 e incorporatelo mescolando energicamente con la frusta 5. Sempre nella stessa ciotola, setacciate la farina 6,
									

								

															

																		
																															
											
										
																														
																		la fecola di patate 7 e il lievito chimico per dolci 8; impastate a mano per raccogliere tutti gli ingredienti 9.
									

								

															

																		
																															
											
										
																														
																		A questo punto trasferite l’impasto su una spianatoia e continuate a lavorare vigorosamente con le mani 10, fino a che non avrete ottenuto un panetto liscio e compatto 11. Dopodiché avvolgetelo nella pellicola trasparente 12 e lasciatelo riposare in frigorifero per circa 1 oretta. La vostra pasta frolla senza burro è pronta per essere utilizzata! Potete realizzare dei biscotti o una crostata ad esempio!
									

								

							
					    