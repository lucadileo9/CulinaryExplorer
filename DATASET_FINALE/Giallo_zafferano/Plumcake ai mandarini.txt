Difficoltà: Facile
Se a casa avete dei bei mandarini, profumati e non trattati, allora provate la ricetta del plumcake ai mandarini!
Il plumcake ai mandarini è un dolce fragrante e morbidissimo, molto facile da preparare, realizzato con la scorza grattugiata e il succo dei mandarini.
Il composto si prepara in poco tempo, montando le uova con lo zucchero e aggiungendo poi le polveri setacciate e il succo e la scorza dei mandarini. Bisognerà avere solo la pazienza di aspettare la cottura!
Il plumcake ai mandarini, goloso e originale, allieterà la vostra colazione o la merenda, dandovi una bella carica! Alternatelo al pan di mandarino per colazioni sempre super soffici e profumate!


												
						
						

														INGREDIENTI
							
							                            
                                
    								
    									
    										
    										508
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    508
    					
    					    					    					
    					    Carboidrati
    					    g
    					    67
    					
    					    					    					
    					      di cui zuccheri
    					    g
    					    36.4
    					
    					    					    					
    					    Proteine
    					    g
    					    7.2
    					
    					    					    					
    					    Grassi
    					    g
    					    23.5
    					
    					    					    					
    					      di cui saturi
    					    g
    					    13.13
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    165
    					
    					    					    					
    					    Sodio
    					    mg
    					    44
    					
    					    				
    			
                            
													


						
							
							

							
								

																	Burro
								
								
								
																	150
									g
																

								

							
								

																	Farina 00
								
								
								
																	180
									g
																

								

							
								

																	Fecola di patate
								
								
								
																	50
									g
																

								

							
								

																	Lievito in polvere per dolci
								
								
								
																	1
									bustina
																

								

							
								

																	Uova
								
								
								
																	3
									
																

								

							
								

																	Zucchero
								
								
								
																	160
									g
																

								

							
								

																	Zucchero a velo
								
								
								
																	
									q.b.
																

								

							
								

																	Succo di mandarino
								
								
								
																	100
									ml
																

								

							
								

																	Scorza di mandarino
								
								
								
																	4
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il plumcake ai mandarini, per prima cosa lavate bene i mandarini all'esterno, strofinandoli con un canovaccio per eliminare le impurità e grattugiate la scorza, che terrete da parte. Dividete i mandarini a metà e spremeteli 1, filtrando il succo ottenuto con un colino 2 e tenete da parte anche questo. Setacciate la farina, la fecola e il lievito insieme in una ciotola capiente 3.
									

								

															

																		
																															
											
										
																														
																		In una ciotola di una planetaria munita di frusta (oppure con uno sbattitore elettrico), montate le uova con lo zucchero 4 fino a farle diventare gonfie e spumose 5. Nel frattempo sciogliete il burro a bagnomaria (o nel microonde) e aggiungetelo al composto di uova e zucchero, sempre mescolando 6.
									

								

															

																		
																															
											
										
																														
																		Aggiungete, sempre mescolando il succo dei mandarini filtrato 7. A questo punto unite le polveri setacciate 8 in un paio di riprese, mescolate e per ultimo unite la scorza grattugiata dei mandarini 9.
									

								

															

																		
																															
											
										
																														
																		Imburrate uno stampo da plumcake (dimensioni 27cm x 11cm) e rivestitelo con la carta forno 10, versatevi all'interno il composto 11 e infornate in forno già caldo a 180° per 45 minuti. Una volta cotto, fate raffreddare il vostro plumcake ai mandarini su di una gratella 12 e servite! Se gradite, potete spolverizzarlo con dello zucchero a velo!
									

								

							
					    