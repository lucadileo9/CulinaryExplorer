Difficoltà: Facile
Avete scorto un bel cespo di scarola al mercato e non sapete cosa cucinare? Magari perché non avete voglia di riproporre fagioli e scarole o quella imbottita. Non preoccupatevi perché per oggi abbiamo in mente la pasta di legumi con scarole e olive, una ricetta che sicuramente vi farà venire appetito! Le casarecce si sposano bene con condimenti al pomodoro ma anche in bianco, inoltre manterranno una consistenza perfetta per accompagnare le scarole che invece tenderanno ad ammorbidirsi. Il tocco di sapore in più per accompagnare la verdura, che richiama un po' quello della pizza, è dato dalle olive di Gaeta e poi anche dai pinoli. La pasta di legumi con scarole e olive si cucina in pochissimo tempo e vedrete che con la stessa velocità riuscirete a prepararla! Perciò indossate il vostro grembiule che siamo pronti per metterci ai fornelli!


												
						
						

														INGREDIENTI
							
							                            
                                
    								
    									
    										
    										295
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    295
    					
    					    					    					
    					    Carboidrati
    					    g
    					    31.9
    					
    					    					    					
    					      di cui zuccheri
    					    g
    					    3.3
    					
    					    					    					
    					    Proteine
    					    g
    					    20.2
    					
    					    					    					
    					    Grassi
    					    g
    					    9.6
    					
    					    					    					
    					      di cui saturi
    					    g
    					    1.53
    					
    					    					    					
    					    Fibre
    					    g
    					    9.4
    					
    					    					    					    					
    					    Sodio
    					    mg
    					    310
    					
    					    				
    			
                            
													


						
							
							

							
								

																	Casarecce di ceci
								
								
								
																	250
									g
																

								

							
								

																	Scarola (indivia)
								
								
								
																	400
									g
																

								

							
								

																	Olive nere greche
								
								
								
																	60
									g
																

								

							
								

																	Pinoli
								
								
								
																	40
									g
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta di legumi con scarole e olive cominciate pulendo il peperoncino: privatelo del cappello e poi tagliatelo a rondelle 1. Pulite le scarole privandole della base e tagliandole poi a pezzi grossi circa 3 cm 2. Sciacquate accuratamente e spostatevi ai fornelli. Mettete una casseruola sul fuoco e scaldate un goccio d’olio insieme al peperoncino sminuzzato e l’aglio scamiciato 3.
									

								

															

																		
																															
											
										
																														
																		Tuffate le scarole 4 e fatele cuocere per una decina di minuti mescolando di tanto in tanto 5, chiudete con il coperchio durante la cottura 6.
									

								

															

																		
																															
											
										
																														
																		A fine cottura ricordate di rimuovere l’aglio 7 e nel frattempo tostate i pinoli in una padella antiaderente per pochi minuti 8. Quindi nella padella aggiungete le olive di Gaeta 9,
									

								

															

																		
																															
											
										
																														
																		e i pinoli tostati 10. Nel frattempo potete cuocere le casarecce di ceci tuffandole in una pentola con acqua bollente e salata 11. Non appena saranno al dente scolatele direttamente nel condimento 12.
									

								

															

																		
																															
											
										
																														
																		Mescolate per amalgamare per bene gli ingredienti 13 e non appena il tutto sarà pronto 14 non vi resta che impiattare. Ecco pronte la vostra pasta di legumi con scarole e olive, servitela ancora caldissima 15!
									

								

							
					    