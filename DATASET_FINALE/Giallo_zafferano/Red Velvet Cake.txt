Difficoltà: Difficile
La Red Velvet Cake, letteralmente torta di velluto rosso, è una torta di origine americana davvero gustosa e spettacolare. Oltre ad un gusto leggermente acidulo, la sua particolarità è proprio il bel colore rosso acceso che crea un contrasto con il colore bianco del frosting al formaggio, dalla consistenza liscia e vellutata: un accostamento cromatico che la rende perfetta anche come dolce delle feste, magari nella variante a forma di rotolo! Si dice che la ricetta di questa torta risalga agli inizi del '900, negli Stati Uniti, dove veniva servita nel ristorante The Waldorf Astoria Hotel. La Red Velvet Cake, come la New york Cheesecake, è uno dei dolci americani più diffusi negli Stati Uniti e più conosciuti nel mondo. Oggi nella cucina di Giallozafferano abbiamo avuto di nuovo l'onore di ospitare il maestro Ernst Knam, che ci ha svelato tutti i segreti per preparare una perfetta red velvet, proprio come nella sua pasticceria!

E se cercate altri dolci scenografici provate anche la nostra drip cake! 


						
						

														INGREDIENTI
							
							                            
                                
    								
    									
    										
    										1093
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1093
    					
    					    					    					
    					    Carboidrati
    					    g
    					    130.4
    					
    					    					    					
    					      di cui zuccheri
    					    g
    					    94
    					
    					    					    					
    					    Proteine
    					    g
    					    16
    					
    					    					    					
    					    Grassi
    					    g
    					    56.3
    					
    					    					    					
    					      di cui saturi
    					    g
    					    32.64
    					
    					    					    					
    					    Fibre
    					    g
    					    3.8
    					
    					    					    					
    					    Colesterolo
    					    mg
    					    212
    					
    					    					    					
    					    Sodio
    					    mg
    					    470
    					
    					    				
    			
                            
													


						
														
							
														Ingredienti per uno stampo da 20 cm
							

							
								

																	Burro
								
								
								a temperatura ambiente
																	150
									g
																

								

							
								

																	Zucchero
								
								
								
																	375
									g
																

								

							
								

																	Uova
								
								
								
																	120
									g
																

								

							
								

																	Sale fino
								
								
								
																	5
									g
																

								

							
								

																	Baccello di vaniglia
								
								
								
																	1
									
																

								

							
								

																	Coloranti alimentari
								
								
								rosso liquido
																	30
									g
																

								

							
								

																	Cacao amaro in polvere
								
								
								
																	50
									g
																

								

							
								

																	Yogurt bianco naturale
								
								
								intero 
																	300
									g
																

								

							
								

																	Farina 00
								
								
								
																	375
									g
																

								

							
								

																	Lievito in polvere per dolci
								
								
								
																	10
									g
																

								

							
								

																	Aceto di vino bianco
								
								
								
																	30
									g
																

								

							
														
							
						
														
							
														per il frosting al formaggio
							

							
								

																	Formaggio fresco
								
								
								cremoso, a temperatura ambiente
																	525
									g
																

								

							
								

																	Burro
								
								
								a temperatura ambiente
																	150
									g
																

								

							
								

																	Zucchero a velo
								
								
								
																	300
									g
																

								

							
								

																	Scorza di limone
								
								
								non trattata
																	1
									
																

								

							
														
							
						
														
							
														per decorare
							

							
								

																	Lamponi
								
								
								
																	
									q.b.
																

								

							
								

																	Oro alimentare
								
								
								24 K, in foglie
																	
									q.b.
																

								

							
								

																	Meringhe
								
								
								(piccole)
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la red velvet cake iniziate dall'impasto della base: in una planetaria munita di foglia versate il burro a temperatura ambiente e lo zucchero semolato 1. Iniziate a lavorare il composto a velocità media 2 fino a che non sarà ben montato e lo zucchero si sarà sciolto. Solo a questo punto potrete aggiungere circa metà delle uova leggermente sbattute, in precedenza 3. 
									

								

															

																		
																															
											
										
																														
																		Lavorate ancora e quando saranno assorbite aggiungete anche le altre 4; lavorate ancora qualche istante poi unite il sale 5 e i semi della bacca di vaniglia 6.
									

								

															

																		
																															
											
										
																														
																		Accendete di nuovo la planetaria per qualche secondo a velocità media, poi unite il colorante rosso 7  e montate il tutto per 3-4 minuti fino a che avrete ottenuto un composto liscio e gonfio 8. Fermate la planetaria, staccate la ciotola e setacciate il cacao all'interno 9. 
									

								

															

																		
																															
											
										
																														
																		Mescolate molto delicatamente con una spatola facendo dei movimenti dal basso verso l'alto: mescolate il tempo necessario perchè il cacao si assorba, solo così eviterete di smontare l'impasto 10. Unite anche lo yogurt in una volta sola 11 e mescolate sempre con cura utilizzando la spatola 12. 
									

								

															

																		
																															
											
										
																														
																		Setacciate la farina insieme al lievito direttamente nella ciotola della planetaria 13. Mescolate dal basso verso l'alto 14 fino ad incorporarla completamente al resto e ottenere un composto omogeneo. Unite in ultimo l'aceto 15 
									

								

															

																		
																															
											
										
																														
																		e mescolate ancora 16. Posizionate su una leccarda foderata con la carta forno un cerchio da pasticceria da 20 cm. Foderate anche il cerchio con una striscia di carta forno per alzare il bordo 17. Versate l'impasto all'interno e livellate la superficie con una spatola 18.
									

								

															

																		
																															
											
										
																														
																		A questo punto 19 cuocete in forno statico preriscaldato a 175° per circa 75 minuti. Assicuratevi che il dolce sia cotto facendo la prova dello stecchino, e sfornatelo 20.  Lasciate intiepidire, quindi eliminate il disco d'acciaio e la carta forno 21. 
									

								

															

																		
																															
											
										
																														
																		Capovolgete la torta su un piatto e lasciatela raffreddare completamente 22. A questo punto, tente da parte la base della vostra redvelvet e preparate il frosting al formaggio. Versate nella planetaria, dotata di foglia, il formaggio cremoso 23. Aggiungete il burro a temperatura ambiente e accendete la macchina ad alta velocità per qualche secondo 24.   
									

								

															

																		
																															
											
										
																														
																		Unite poi lo zucchero a velo 25 e la scorza grattugiata del limone 26. Lavorate il tutto per 3-4 minuti, aumentando la velocità della planetaria. Dovrete ottenere una consistenza liscia e morbida 27. 
									

								

															

																		
																															
											
										
																														
																		A questo punto 28, trasferite in una ciotola 29 e riponete in frigorifero per circa 15 minuti. Nel frattempo occupatevi di tagliare la torta. Potete fare delle piccole incisioni in 3 punti della torta in modo da essere più precisi. Poi con un coltello seghettato dalla lama lunga tagliate il primo disco, ruotando di continuo la torta 30. 
									

								

															

																		
																															
											
										
																														
																		Spostatelo delicatamente 30 e ripetete la stessa cosa anche per il secondo strato 32, in modo da ottenere 3 dischi uguali 33. 
									

								

															

																		
																															
											
										
																														
																		A questo punto ponete la crema in una sacca da pasticcere, dotata di bocchetta liscia 34. Iniziate a comporre il dolce, tenendo presente che la parte che era la vostra superficie iniziale adesso sarà lo strato inferiore. Farcite il dolce con circa 1/3 della crema spremendo dei ciuffetti 35 e affiancandoli in modo da ricoprire l'intera superficie della torta. Posizionate sopra il secondo disco di torta 36 
									

								

															

																		
																															
											
										
																														
																		e fate la stessa cosa di prima, farcendolo con metà della crema rimasta 37. Posizionate poi l'ultimo disco 38 e ultimate decorando con i ciuffetti di frosting al formaggio 39. 
									

								

															

																		
																															
											
										
																														
																		Tagliate i lamponi tagliati a metà 40 e utilizzateli per decorare la torta spargendoli in maniera ordinata (41-42).
									

								

															

																		
																															
											
										
																														
																		Ultimate la decorazione con qualche meringhetta 43 e dei pezzetti di foglia d'oro 44, maneggiandola il meno possibile. La vostra Red Velvet cake è pronta 45, riponetela in frigorifero fino al momento di gustarla. 
									

								

							
					    