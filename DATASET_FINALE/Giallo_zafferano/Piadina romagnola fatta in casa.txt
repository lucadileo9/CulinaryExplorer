Difficoltà: Facile
E’ la regina dello street food italiano ed è amata da milioni di persone in tutto il mondo: la piadina romagnola fatta in casa è una ricetta povera dalle origini antichissime, che si presta ad essere farcita con qualsiasi ingrediente vi suggerisca l'immaginazione. Dai più tradizionali come crudo, rucola e squacquerone, ai più innovativi come le piadine con petto di pollo o la piadina Tirolo, con speck e scamorza affumicata, il risultato sarà sempre super appetitoso!

Perfetta come piatto unico per un pranzo informale, la piadina romagnola fatta in casa può essere utilizzata anche per creare sfiziosi stuzzichini da servire come antipasto, come i rotolini con salmone, avocado e crema allo yogurt. Date sfogo alla fantasia e create la vostra ricetta con le piadine… che sia dolce o salata, sarà difficile sbagliare!


												
						
						

														INGREDIENTI
							
													


						
							
														Per 6 piadine del diametro di 22 cm
							

							
								

																	Farina 00
								
								
								
																	500
									g
																

								

							
								

																	Strutto
								
								
								
																	60
									g
																

								

							
								

																	Acqua
								
								
								tiepida
																	220
									g
																

								

							
								

																	Sale fino
								
								
								
																	10
									g
																

								

							
								

																	Bicarbonato
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la piadina romagnola fatta in casa come prima cosa versate in una ciotola la farina, il sale 1, il bicarbonato 2 e lo strutto 3.
									

								

															

																		
																																											
											
										
																						
											
										
																						
											
										
																																										
																		Iniziate ad impastare a mano 4 aggiungendo un po' alla volta l'acqua tiepida 5. Continuate ad impastare in ciotola 6, sino a che la farina non avrà assorbito l'acqua.
									

								

															

																		
																																											
											
										
																						
											
										
																						
											
										
																																										
																		Trasferite poi su un piano 7 e lavorate ancora sino a che non risulterà liscio ed omogeneo 8. Coprite l'impasto ottenuto con una ciotola e lasciate riposare per 30 minuti.
									

								

															

																		
																																											
											
										
																						
											
										
																						
											
										
																																										
																		A questo punto utilizzando il tarocco dividete l'impasto 10 in 6 pezzi uguali 11. Formate quindi delle palline, facendo roteare l'impasto su un piano 12.
									

								

															

																		
																																											
											
										
																						
											
										
																						
											
										
																																										
																		Copritele nuovamente 13 e lasciatele riposare ancora un paio di minuti. A questo punto mettete a scaldare una padella, intanto prendete la prima pallina e schiacciatela con le mani su un piano infarinato 14. Poi stendetela con il mattarello mantenendo una forma tonda 15. Otterrete uno spessore di 2-3 mm e un diametro di 22-24 cm. 
									

								

															

																		
																																											
											
										
																						
											
										
																						
											
										
																																										
																		Non appena la padella sarà ben calda trasferite all'interno la vostra piadina stendendola bene 16; ruotatela con la mano 17 per ottenere una cottura uniforme e dopo circa 3 minuti giratela aiutandovi con una spatola 18.
									

								

															

																		
																																											
											
										
																						
											
										
																						
											
										
																																										
																		Cuocetela anche sull'altro lato per un paio di minuti fino a che non sarà ben dorata 19. Trasferitela su un piatto o un tagliere 20 e proseguite così con la cottura delle altre, impilandole di volta in volta 21.
									

								

							
					    