Difficoltà: Facile
Se il prossimo weekend avete in programma una cena informale con amici, una serata cinema oppure una partita decisiva della vostra squadra del cuore, sicuramente non vorrete perdere tempo dietro ai fornelli. Ecco qui la ricetta perfetta per questa occasione: bocconcini di pane con tonno e avocado. Uno sfizio croccante pronto in un lampo! Noi abbiamo scelto asiago, pomodori secchi sott’olio e tonno, il tutto insaporito con fettine di avocado che donano un fresco gusto esotico a questa speciale baguette. Una volta assemblata, tagliate la baguette a bocconcini e servite dal tagliere: siamo certi che non ne rimarrà nemmeno un...boccone!


												
						
						

														INGREDIENTI
							
							                            
                                
    								
    									
    										
    										601
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    601
    					
    					    					    					
    					    Carboidrati
    					    g
    					    36.1
    					
    					    					    					
    					      di cui zuccheri
    					    g
    					    4.2
    					
    					    					    					
    					    Proteine
    					    g
    					    28.9
    					
    					    					    					
    					    Grassi
    					    g
    					    37.9
    					
    					    					    					
    					      di cui saturi
    					    g
    					    9.76
    					
    					    					    					
    					    Fibre
    					    g
    					    4.6
    					
    					    					    					
    					    Colesterolo
    					    mg
    					    59
    					
    					    					    					
    					    Sodio
    					    mg
    					    761
    					
    					    				
    			
                            
													


						
							
							

							
								

																	Tonno sott'olio
								
								
								in olio extravergine di oliva (sgocciolato)
																	104
									g
																

								

							
								

																	Baguette
								
								
								medie
																	2
									
																

								

							
								

																	Olio extravergine d'oliva
								
								
								
																	4
									cucchiaini
																

								

							
								

																	Asiago
								
								
								
																	120
									g
																

								

							
								

																	Avocado
								
								
								(circa 1)
																	165
									g
																

								

							
								

																	Pomodori secchi
								
								
								
																	30
									g
																

								

							
								

																	Senape
								
								
								
																	2
									cucchiaini
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i bocconcini di pane con tonno e avocado tagliate a fette sottili l’asiago 1, poi tagliate a metà l’avocado, eliminate il nocciolo interno 2 e con un cucchiaino estraete la polpa 3.
									

								

															

																		
																															
											
										
																														
																		Tagliatela a fettine 4. Prendete le baguette e dividetele a metà 5; conditeli con un filo di olio di oliva 6.
									

								

															

																		
																															
											
										
																														
																		Tostate il pane su una griglia calda per 2 minuti dalla parte della mollica 7 e 1 minuto circa dalla parte esterna 8. Trasferite su un tagliere (o piatto da portata), e spalmate una delle due metà con la senape 9,
									

								

															

																		
																															
											
										
																														
																		adagiate sopra le fettine di formaggio e distribuite sopra i bocconcini di tonno sgocciolato 10. Insaporite con i pomodori sott’olio scolati 11 e le fettine di avocado 12, 
									

								

															

																		
																															
											
										
																														
																		richiudete con l’altra metà del filoncino 13 e tagliate diagonalmente in tre parti uguali il filoncino farcito 14, servite subito i vostri bocconcini di pane con tonno e avocado 15 .
									

								

							
					    