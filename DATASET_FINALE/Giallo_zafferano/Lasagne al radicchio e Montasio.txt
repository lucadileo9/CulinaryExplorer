Difficoltà: Facile
Le lasagne al radicchio e Montasio sono un primo piatto al forno davvero gustoso, ideali per aprire un pranzo domenicale con parenti o amici. A comporre gli strati di questa pasta al forno, ci sono il radicchio rosso di Treviso e il formaggio Montasio tipico del Friuli. Per preparare questa variante delle classiche lasagne al ragù, è sufficiente cuocere in tegame la carne macinata e il radicchio trevisano sfumati con il vino rosso, mentre a parte si preparare una deliziosa crema di formaggio Montasio a pasta morbida, così da risultare delicato e dal gusto deciso di latte bovino rigorosamente DOP. Questo delizioso condimento abbraccia una sfoglia di pasta all'uovo ruvida e porosa. Gustate insieme ai vostri amici le lasagne al radicchio e Montasio!

E se siete amanti del radicchio scoprite anche queste deliziose tagliatelle radicchio e speck!


						
						

														INGREDIENTI
							
							                            
                                
    								
    									
    										
    										557
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    557
    					
    					    					    					
    					    Carboidrati
    					    g
    					    43.6
    					
    					    					    					
    					      di cui zuccheri
    					    g
    					    7.9
    					
    					    					    					
    					    Proteine
    					    g
    					    37.1
    					
    					    					    					
    					    Grassi
    					    g
    					    25
    					
    					    					    					
    					      di cui saturi
    					    g
    					    13.28
    					
    					    					    					
    					    Fibre
    					    g
    					    4
    					
    					    					    					
    					    Colesterolo
    					    mg
    					    146
    					
    					    					    					
    					    Sodio
    					    mg
    					    401
    					
    					    				
    			
                            
													


						
														
							
														Ingredienti per una teglia 20x30
							

							
								

																	Lasagne all'uovo
								
								
								
																	250
									g
																

								

							
								

																	Radicchio
								
								
								trevigiano
																	350
									g
																

								

							
								

																	Manzo
								
								
								macinato
																	500
									g
																

								

							
								

																	Cipolle
								
								
								
																	½
									
																

								

							
								

																	Carote
								
								
								
																	1
									
																

								

							
								

																	Sedano
								
								
								
																	1
									costa
																

								

							
								

																	Aglio
								
								
								
																	1
									spicchio
																

								

							
								

																	Vino rosso
								
								
								
																	80
									ml
																

								

							
								

																	Sale fino
								
								
								
																	5
									g
																

								

							
								

																	Timo
								
								
								
																	2
									g
																

								

							
								

																	Salvia
								
								
								
																	2
									g
																

								

							
								

																	Rosmarino
								
								
								
																	2
									g
																

								

							
														
							
						
														
							
														Per la crema al Montasio
							

							
								

																	Latte intero
								
								
								
																	500
									ml
																

								

							
								

																	Montasio
								
								
								
																	200
									g
																

								

							
								

																	Burro
								
								
								
																	30
									g
																

								

							
								

																	Farina 00
								
								
								
																	30
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le lasagne al radicchio e Montasio, iniziate dal ragù di carne e radicchio: lavate il radicchio sotto acqua corrente, quindi riducete le foglie in striscioline molto sottili 1. Poi mondate e riducete a dadini la cipolla 2, la costa di sedano e la carota 3, pelata e spuntata delle estremità.
									

								

															

																		
																															
											
										
																														
																		In un tegame capiente versate un filo d'olio e lo spicchio di aglio sbucciato. Quindi aggiungete il trito di cipolla 4, carota e sedano 5 e unite anche il trito di erbe aromatiche, che avrete staccato dai legnetti e tritati al coltello 6. Fate appassire il soffritto a fuoco dolce.
									

								

															

																		
																															
											
										
																														
																		Dopodichè, aggiungete la carne macinata 7, mescolate con un cucchiaio di legno per far rosolare la carne per qualche minuto. Poi versate il vino rosso nel tegame 8 e fate evaporare, a questo punto togliete lo spicchio di aglio 9.
									

								

															

																		
																															
											
										
																														
																		Aggiungete anche il radicchio 10, salate a piacere e lasciate cuocere per circa 15-20 minuti. Mentre il ragù di carne e radicchio cuoce, preparate la crema al Montasio: tagliate il formaggio Montasio a dadini 12,
									

								

															

																		
																															
											
										
																														
																		quindi scaldate il latte in un pentolino. Intanto in un tegame versate il burro e fatelo fondere a fuoco bassissimo, poi versate la farina setacciata a pioggia 13 e mescolate continuamente con una frusta 14. Quando avrete ottenuto il roux senza grumi e ben amalgamato, aggiungete il latte precedentemente scaldato 15. Mescolate continuamente con la frusta e fate cuocere il composto a fuoco basso fino a quando non si sarà addensato.
									

								

															

																		
																															
											
										
																														
																		Spegnete il fuoco e unite il formaggio Montasio a pezzetti 16, continuando a mescolare per farlo sciogliere completamente 17: la consistenza della crema deve essere tale che se si solleva con un cucchiaio possa rimanere in superficie un po' prima di andare a fondo. Ora che il ragù e la crema di Montasio sono pronti, iniziate a comporre le vostre lasagne che poi cuocerete in forno pochi minuti: prendete una teglia rettangolare 20x30 e versate sul fondo un po' di crema di Montasio da distribuire con il dorso di un cucchiaino 18.
									

								

															

																		
																															
											
										
																														
																		Poi adagiate le sfoglie di pasta all'uovo 20. Quindi rivestite le lasagne con uno strato di crema al Montasio 20 e poi create uno strato di ragù al radicchio 21.
									

								

															

																		
																															
											
										
																														
																		Proseguite con un altro strato di sfoglie 22, poi besciamella e infine ragù al radicchio. Continuate fino a terminare gli ingredienti e con il ragù di radicchio come strato finale, poi cospargete le lasagne con Montasio grattugiato 23. Quindi infornate in forno statico a 200°C per 20 minuti (se usate un forno ventilato a 180°C per circa 10 minuti). Una volta cotte 24, sfornatele e servite le vostre lasagne al radicchio e Montasio ben calde!
									

								

							
					    