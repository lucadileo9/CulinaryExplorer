Difficoltà: Facile
La focaccia sofficissima (impasto con patate) è la focaccia morbida per eccellenza, una versione ancora più irresistibile della classica focaccia di patate! Come nella focaccia pugliese, anche in questo caso l’impasto viene arricchito con l’aggiunta di patate lesse per un risultato particolarmente morbido, alto e saporito. Essendo molto facile da preparare, inoltre, è una focaccia alla portata di tutti e anche chi non è abituato a mettere le mani in pasta proverà il piacere di affondare le dita in un impasto ben lievitato! Ottima da gustare da sola, magari ancora calda, la focaccia sofficissima (impasto con patate) è perfetta anche da farcire con gli ingredienti più vari come prosciutto, formaggio e verdure.


						
						

														INGREDIENTI
							
													


						
														
							
														Per una teglia del diametro di 26 cm
							

							
								

																	Farina Manitoba
								
								
								
																	400
									g
																

								

							
								

																	Patate
								
								
								
																	300
									g
																

								

							
								

																	Latte intero
								
								
								tiepido
																	200
									g
																

								

							
								

																	Olio extravergine d'oliva
								
								
								
																	150
									g
																

								

							
								

																	Lievito di birra fresco
								
								
								
																	10
									g
																

								

							
								

																	Sale fino
								
								
								
																	2
									cucchiaini
																

								

							
														
							
						
														
							
														Per la superficie
							

							
								

																	Olio extravergine d'oliva
								
								
								
																	
									q.b.
																

								

							
								

																	Sale grosso
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la focaccia sofficissima (impasto con patate) per prima cosa lessate le patate a partire da acqua fredda per circa 30-40 minuti, o fino a quando saranno abbastanza morbide da infilzarle con una forchetta 1. Una volta cotte, schiacciate le patate ancora calde in una ciotola capiente, senza sbucciarle 2: la buccia rimarrà nello schiacciapatate 3.
									

								

															

																		
																																											
											
										
																						
											
										
																						
											
										
																																										
																		Aggiungete il sale 4 e l’olio 5, poi mescolate bene con un cucchiaio 6.
									

								

															

																		
																																											
											
										
																						
											
										
																						
											
										
																																										
																		In una ciotolina a parte mescolate il lievito di birra sbriciolato nel latte tiepido 7 8, poi versate il liquido nel composto di patate 9 e mescolate.
									

								

															

																		
																																											
											
										
																						
											
										
																						
											
										
																																										
																		In ultimo aggiungete la farina manitoba 10 e amalgamatela al composto prima con il cucchiaio 11 e poi con le mani 12.
									

								

															

																		
																																											
											
										
																						
											
										
																						
											
										
																																										
																		Continuate a lavorare sul piano di lavoro 13 fino ad ottenere un impasto liscio e omogeneo 14. Mettete l’impasto nella ciotola, coprite con pellicola e lasciate lievitare per 2-3 ore a temperatura ambiente, possibilmente nel forno spento con la luce accesa 15.
									

								

															

																		
																																											
											
										
																						
											
										
																						
											
										
																																										
																		Trascorso il tempo di lievitazione rovesciate l’impasto sul piano di lavoro leggermente infarinato 16, poi trasferitelo in una teglia antiaderente del diametro di 26 cm (in alternativa potete ungerla con olio d’oliva). Stendete delicatamente l’impasto con le dita 17, coprite con pellicola e lasciate lievitare ancora per un’ora 18.
									

								

															

																		
																																											
											
										
																						
											
										
																						
											
										
																																										
																		A questo punto condite la focaccia con abbondante olio d’oliva 19 e premete le dita nell’impasto per formare i classici buchi 20. Infine cospargete la superficie con il sale grosso 21.
									

								

															

																		
																																											
											
										
																						
											
										
																						
											
										
																																										
																		Cuocete la focaccia nel forno statico preriscaldato a 180° circa 40 minuti 22. Quando sarà bella dorata, sfornate e lasciate intiepidire nella teglia 23. Sformate e gustate la vostra focaccia sofficissima (impasto con patate) 24!
									

								

							
					    