Difficoltà: Facile
Chi non ha mai affondato le mani in pasta per preparare queste morbide gemme di patate? Gli gnocchi, sovrani indiscussi dei pranzi del giovedì, almeno nella Capitale e in alcune regioni del centro Italia. Così semplici eppure insidiosi per ottenere la giusta consistenza. Ci sono infatti diversi accorgimenti da tenere presente per una perfetta riuscita, quelli che conoscono soltanto le nonne. Ci siamo fatti sussurrare all’orecchio i segreti per gli gnocchi perfetti e… dato che non siamo custodi gelosi delle ricette, abbiamo pensato di condividerli con voi! Scoprite come preparare gli gnocchi di patate con e senza uova, morbidi cuscinetti dal sapore delicato perfetti per qualsiasi condimento: dal classico sugo alla sorrentina a quelli delicati e cremosi come gli gnocchi con crema di zucchine o gli gnocchi con stracchino e spinaci, fino ai più rustici come gli gnocchi ai 4 formaggi o gli gnocchi speck e noci. Questa volta, se qualcuno vi dirà “ridi, ridi che mamma ha fatto i gnocchi” potrete sorridere beatamente e rispondere “No, li ho preparati io, gli gnocchi di patate… ed erano i più buoni mai mangiati!”

Nella stagione invernale prova anche gli gnocchi gratinati zucca e toma o gli gnocchi di ricotta, in primavera invece potrai gustare i nostri gnocchi di zucchine e in estate gli gnocchi alla parmigiana, infine in autunno prova le nostre chicche di patate con i funghi  i classici gnocchi di zucca!


						
						

														INGREDIENTI
							
							                            
                                
    								
    									
    										
    										474
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    474
    					
    					    					    					
    					    Carboidrati
    					    g
    					    95.9
    					
    					    					    					
    					      di cui zuccheri
    					    g
    					    2.1
    					
    					    					    					
    					    Proteine
    					    g
    					    14.2
    					
    					    					    					
    					    Grassi
    					    g
    					    3.7
    					
    					    					    					
    					      di cui saturi
    					    g
    					    0.92
    					
    					    					    					
    					    Fibre
    					    g
    					    5.2
    					
    					    					    					
    					    Colesterolo
    					    mg
    					    46
    					
    					    					    					
    					    Sodio
    					    mg
    					    329
    					
    					    				
    			
                            
													


						
														
							
							

							
								

																	Patate rosse
								
								
								
																	1
									kg
																

								

							
								

																	Farina 00
								
								
								
																	300
									g
																

								

							
								

																	Uova
								
								
								medio
																	1
									
																

								

							
								

																	Sale fino
								
								
								
																	
									q.b.
																

								

							
								

																	Semola di grano duro rimacinata
								
								
								
																	
									q.b.
																

								

							
														
							
						
														
							
														Per la versione senza uova
							

							
								

																	Patate rosse
								
								
								
																	1
									kg
																

								

							
								

																	Farina 00
								
								
								
																	350
									g
																

								

							
								

																	Sale fino
								
								
								
																	15
									g
																

								

							
								

																	Semola di grano duro rimacinata
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare gli gnocchi di patate cominciate lessando queste ultime: in una pentola capiente sistemate le patate e coprite con abbondante acqua fredda 1. Dal momento in cui l’acqua sarà a bollore contate circa 30-40 minuti, a seconda della loro grandezza. Fate la prova forchetta e se i rebbi entreranno senza difficoltà nel mezzo allora potrete scolarle. Schiacciate le patate mentre sono ancora calde sulla farina che avrete setacciato sulla spianatoia e che avrete disposto a fontana 2; non ci sarà bisogno di sbucciarle perché la buccia rimarrà all'interno dello schiacciapatate. Aggiungete poi l’uovo leggermente battuto insieme a un pizzico di sale 3.
									

								

															

																		
																																											
											
										
																						
											
										
																						
											
										
																																										
																		Impastate il tutto con le mani 4 fino ad ottenere un impasto morbido ma compatto 5. Ricordate che se li lavorerete troppo gli gnocchi diventeranno duri durante la cottura, quindi limitatevi ad impastare il tempo necessario. Prelevate una parte di impasto e stendetelo con le punte delle dita per ottenere dei filoncini spessi 2 centimetri 6; per farlo aiutatevi infarinando la spianatoia, di tanto in tanto, con della semola. Nel frattempo, coprite l'impasto rimanente con un canovaccio per evitare che si secchi.
									

								

															

																		
																																											
											
										
																						
											
										
																						
											
										
																																										
																		Tagliate i filoncini a tocchetti 7 e, facendo una leggera pressione con il pollice, trascinateli sul rigagnocchi per ottenere la classica forma 8. Se non avete il rigagnocchi potete utilizzare una forchetta e trascinarli sui rebbi; anche in questo caso, utilizzate la farina di semola per evitare che si appiccichino. Man a mano che preparate gli gnocchi di patate sistemateli su un vassoietto con un canovaccio leggermente infarinato, ben distanziati l'uno dall'altro 9. Se intendete cuocerli potrete versarne pochi per volta in acqua bollente e salata; non appena verranno a galla gli gnocchi si ritengono cotti e quindi pronti per essere scolati e conditi.
									

								

							
					    