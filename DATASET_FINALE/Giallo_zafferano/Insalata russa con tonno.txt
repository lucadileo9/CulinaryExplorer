Difficoltà: Facile
L'insalata russa con tonno è una versione più ricca della tipica ricetta casalinga dell' insalata russa, immancabile sulle tavole delle feste. Come sapete, in giro per il mondo, esistono tante varianti di questo piatto ed oggi ve ne proponiamo una con l'aggiunta di tonno che farà felici proprio tutti! Patate, carote e pisellini vengono conti a vapore per mantenere intatto il loro gusto, risulteranno teneri ma ancora croccanti. E ciò che unirà il tutto con la sua cremosità è la maionese, uno degli ingredienti che non manca mai e che dona un gusto davvero speciale alla preparazione! Le uova sode non mancheranno, ma in questo caso abbiamo scelto di utilizzarle per la decorazione finale, invece di unirle al resto. L'insalata russa con tonno è l'antipasto perfetto per il vostro menù di Natale, scopriamo insieme la ricetta! 


												
						
						

														INGREDIENTI
							
							                            
                                
    								
    									
    										
    										552
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    552
    					
    					    					    					
    					    Carboidrati
    					    g
    					    22.7
    					
    					    					    					
    					      di cui zuccheri
    					    g
    					    7.2
    					
    					    					    					
    					    Proteine
    					    g
    					    23.5
    					
    					    					    					
    					    Grassi
    					    g
    					    40.8
    					
    					    					    					
    					      di cui saturi
    					    g
    					    7.01
    					
    					    					    					
    					    Fibre
    					    g
    					    5.2
    					
    					    					    					
    					    Colesterolo
    					    mg
    					    260
    					
    					    					    					
    					    Sodio
    					    mg
    					    743
    					
    					    				
    			
                            
													


						
							
							

							
								

																	Patate
								
								
								
																	300
									g
																

								

							
								

																	Carote
								
								
								
																	200
									g
																

								

							
								

																	Pisellini
								
								
								
																	200
									g
																

								

							
								

																	Tonno sott'olio
								
								
								
																	150
									g
																

								

							
								

																	Maionese
								
								
								
																	180
									g
																

								

							
								

																	Sale fino
								
								
								
																	
									q.b.
																

								

							
								

																	Uova
								
								
								
																	4
									
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare l'insalata russa con tonno iniziate dalle patate. Pelatele 1 e tagliatele a cubetti grandi 1 cm 2. Cuocete le patate a vapore per 15 minuti, coprendo con un coperchio 3, poi trasferitele in una ciotola. 
									

								

															

																		
																																											
											
										
																						
											
										
																						
											
										
																																										
																		Intanto pelate le carote e riducetele a cubetti della stessa misura delle patate 4. Cuocete a vapore anche le carote per 10 minuti circa 4, poi trasferitele in una ciotola. Cuocete a vapore anche i pisellini, basteranno 10 minuti 6. 
									

								

															

																		
																																											
											
										
																						
											
										
																						
											
										
																																										
																		Riunite le verdure in una zuppiera, salate leggermente 7 e mescolate 8. Appena si saranno intiepidite, unite anche i filetti di tonno sgocciolati e spezzettati grossolanamente 9.
									

								

															

																		
																																											
											
										
																						
											
										
																						
											
										
																																										
																		Aggiungete la maionese 10, mescolate bene 11, sino ad amalgamare il tutto. Coprite con pellicola e fate riposare l’insalata russa in frigo per un’oretta. Intanto mettete le uova in un pentolino con acqua fredda e cuocetele per 5 minuti dal momento dell’ebollizione 12. 
									

								

															

																		
																																											
											
										
																						
											
										
																						
											
										
																																										
																		Scolatele e tenetele da parte. Infine sgusciate le uova 13 e tagliatele in quattro spicchi ciascuna 14, serviranno per la decorazione. Al momento di servire l'insalata russa decorate con le uova sode 15.
									

								

							
					    