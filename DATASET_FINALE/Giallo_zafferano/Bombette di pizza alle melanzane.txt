Difficoltà: Media
Quando sentiamo il nome pizza i nostri occhi si illuminano e l'appetito arriva in un istante. Ogni cosa realizzata con questo impasto riesce a rendere felici tutti: classica, in teglia, con lievito madre, fritta, a forma di ciambella o muffin... la pizza è sempre la pizza! Con la ricetta di oggi abbiamo scoperto un altro modo per sorprendervi: bombette di pizza alle melanzane. Un'altra ricetta per scoprire la versatilità di acqua, farina e lievito miscelati insieme. Le bombette sono anche vegetariane e per chi desidera un piatto senza lattosio: al loro interno scoprirete il semplice ma gustoso ripieno di melanzane fritte e pomodorini. Lo sappiamo, siamo dei grandi tentatori... e sappiamo che non riuscirete a resistere! Realizzarle è davvero semplice, allora cosa aspettate? Mani in pasta: si comincia! 


						
						

														INGREDIENTI
							
													


						
														
							
														Ingredienti per 6 bombette
							

							
								

																	Farina 0
								
								
								
																	250
									g
																

								

							
								

																	Acqua
								
								
								
																	125
									ml
																

								

							
								

																	Lievito di birra fresco
								
								
								
																	6
									g
																

								

							
								

																	Sale fino
								
								
								
																	½
									cucchiaino
																

								

							
														
							
						
														
							
														per farcire
							

							
								

																	Melanzane
								
								
								
																	1
									
																

								

							
								

																	Pomodorini ciliegino
								
								
								
																	150
									g
																

								

							
								

																	Aglio
								
								
								
																	1
									spicchio
																

								

							
								

																	Olio di semi di arachide
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
														
							
						
														
							
														per spennellare
							

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le bombette di pizza alle melanzane iniziate dall'impasto. In una ciotolina versate l'acqua a temperatura ambiente e il lievito 1. Mescolate fino a discioglierlo completamente 2 e tenete da parte per un momento. In un'altra ciotola più grande versate la farina e il sale 3.
									

								

															

																		
																															
											
										
																														
																		Unite anche l'acqua in cui avete disciolto il lievito 4 e lavorate l’impasto. Se preferite potete utilizzare una planetaria, altrimenti potrete impastare a mano direttamente nella ciotola fino a che non otterrete un composto omogeneo. Trasferitelo poi su un piano e lavorate ancora alcuni istanti fino a che non risulterà liscio 5. Se preferite potete utilizzare la planetaria, dotata di gancio, a velocità medio-bassa, fino ad ottenere un impasto liscio. Trasferite in una ciotola, sigillate bene con pellicola e lasciate lievitare l'impasto in forno spento, solo con la luce accesa, fino a che non sarà raddoppiato di volume. Ci vorranno circa 2-3 ore. 
									

								

															

																		
																															
											
										
																														
																		Lavate le melanzane, tagliatele prima a fette 7 e poi a tocchetti 8. Lavate anche i pomodorini e tagliateli a pezzi 9. 
									

								

															

																		
																															
											
										
																														
																		Portate a temperatura l’olio di arachidi in una padella (170° andranno bene). Tuffate le melanzane nell'olio bollente e lasciatele friggere leggermente, a fuoco medio. Appena le melanzane iniziano ad imbiondire, scolatele 10 e lasciate eliminare l'eccesso d'olio. Tenetele da parte. Nella stessa padella dove avete appena fritto le melanzane, lasciate solo all'incirca 2 cucchiai di olio, eliminando il resto con un mestolo 11, senza scottarvi. Aromatizzate l'olio con uno spicchio d'aglio taglio a metà 12; 
									

								

															

																		
																															
											
										
																														
																		quando l'aglio inizia a sfrigolare aggiungete nella padella i pomodori tagliati a pezzi 13. Fate prendere calore e cuocete per 2-3 minuti, quindi unite nuovamente in padella le melanzane fritte 14. Mescolate e lasciate insaporire e amalgamare bene il tutto. Aggiungete le foglioline di basilico 15 e regolate di sale. 
									

								

															

																		
																															
											
										
																														
																		Eliminate l'aglio e spegnete il fuoco 16. Lasciate il composto a temperatura ambiente. A lievitazione avvenuta 17 ribaltate l'impasto su un piano e dividetelo in 6 pezzi da 70 grammi 18.  
									

								

															

																		
																															
											
										
																														
																		Schiacciate ciascuna porzione con le mani dandogli la forma di un cerchio 19 e farcitelo con circa 2 cucchiai di condimento ormai freddo 20. Richiudete bene sollevando i lembi dell'impasto e pinzandoli verso il centro. 21. 
									

								

															

																		
																															
											
										
																														
																		Poi, sempre con la chiusura verso il basso, ruotate qualche istante sul piano in modo da ottenere una forma sferica 22. Ripetete la stessa operazione per tutte le porzioni di impasto e man mano posizionatele su una teglia rivestita con carta forno con la parte della chiusura rivolta verso il basso23. Lasciate lievitare ancora per 30 minuti coprendo con un panno. Spennellate le bombette con l'olio extravergine e cuocete in forno statico preriscaldato a 200° per 30 minuti. Sfornate e servite le vostre bombette di pizza alle melanzane ancora calde 24! 
									

								

							
					    