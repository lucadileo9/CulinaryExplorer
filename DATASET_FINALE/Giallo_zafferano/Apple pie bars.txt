Difficoltà: Media
E' vero che è stata una mela rossa ad avvelenare Biancaneve, ma quanti dolci buoni si possono preparare con questi frutti suggestivi! Ricette deliziose a cavallo fra il mondo della fantasia e quello reale, dalla classica torta di mele alle mele caramellate... ma anche se le apple pie bars non sono le magiche protagoniste di una favola, noi siamo certi che vi stregheranno con la loro bontà! Queste dolci barrette sono perfette per una merenda golosa e piaceranno anche ai più piccoli, ma se preferite trasformarle in un dessert per il dopo cena basterà accompagnarle con una pallina di gelato alla panna o alla cannella. Preparate anche voi le apple pie bars e lasciatevi conquistare dalla copertura croccante a base di corn flakes e dal dolcissimo topping di salsa mou! 


						
						

														INGREDIENTI
							
							                            
                                
    								
    									
    										
    										511
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    511
    					
    					    					    					
    					    Carboidrati
    					    g
    					    68.2
    					
    					    					    					
    					      di cui zuccheri
    					    g
    					    40
    					
    					    					    					
    					    Proteine
    					    g
    					    4.5
    					
    					    					    					
    					    Grassi
    					    g
    					    24.5
    					
    					    					    					
    					      di cui saturi
    					    g
    					    14.16
    					
    					    					    					
    					    Fibre
    					    g
    					    2.7
    					
    					    					    					
    					    Colesterolo
    					    mg
    					    71
    					
    					    					    					
    					    Sodio
    					    mg
    					    15
    					
    					    				
    			
                            
													


						
														
							
														Ingredienti per la base tipo "crust"
							

							
								

																	Farina 00
								
								
								
																	125
									g
																

								

							
								

																	Burro
								
								
								freddo
																	115
									g
																

								

							
								

																	Zucchero
								
								
								
																	50
									g
																

								

							
														
							
						
														
							
														per lo streusel
							

							
								

																	Zucchero di canna
								
								
								
																	100
									g
																

								

							
								

																	Burro
								
								
								a temperatura ambiente
																	90
									g
																

								

							
								

																	Corn flakes
								
								
								
																	60
									g
																

								

							
								

																	Farina 00
								
								
								
																	60
									g
																

								

							
								

																	Cannella in polvere
								
								
								
																	3
									g
																

								

							
								

																	Noce moscata
								
								
								
																	3
									g
																

								

							
														
							
						
														
							
														per le mele
							

							
								

																	Mele Golden
								
								
								
																	2
									
																

								

							
								

																	Farina 00
								
								
								
																	40
									g
																

								

							
								

																	Zucchero
								
								
								
																	40
									g
																

								

							
								

																	Zenzero in polvere
								
								
								
																	3
									g
																

								

							
														
							
						
														
							
														per la salsa mou
							

							
								

																	Zucchero
								
								
								
																	100
									g
																

								

							
								

																	Acqua
								
								
								
																	25
									g
																

								

							
								

																	Panna fresca liquida
								
								
								
																	50
									g
																

								

							
								

																	Burro
								
								
								
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le apple pie bars come prima cosa iniziate a realizzare l'impasto tipo "crust". Nella ciotola di una planetaria, dotata di gancio, unite il burro freddo tagliato a cubetti insieme alla farina 1 e lo zucchero 2. Lavorate il composto fino ad ottenere una consistenza omogenea 3; 
									

								

															

																		
																															
											
										
																														
																		trasferitelo su un piano leggermente infarinato e lavoratelo ancora per qualche istante 4, poi avvolgetelo nella pellicola 5 e lasciatelo riposare in frigorifero per almeno 25-30 minuti. Nel frattempo occupatevi dello streusel: ponete in un'altra ciotola il burro insieme allo zucchero di canna 6. 
									

								

															

																		
																															
											
										
																														
																		Aggiungete la noce moscata, la cannella 7 e la farina. Impastate con le mani 8 e solo quando sarà tutto ben amalgamato aggiungete i corn flakes 9, mescolate con un cucchiaio,
									

								

															

																		
																															
											
										
																														
																		coprite con la pellicola per alimenti 10 e trasferite il composto in frigorifero fino al momento dell'utilizzo 10. A questo punto occupatevi delle mele, dividetele in 4 ed eliminate prima la parte centrale con i semi 11. Eliminate la buccia 12
									

								

															

																		
																															
											
										
																														
																		e tagliate gli spicchi a fettine 13. Trasferitele in una ciotola, aggiungete lo zucchero 14, la farina e lo zenzero in polvere 15. 
									

								

															

																		
																															
											
										
																														
																		Mescolate il tutto, coprite con la pellicola 16 e riponete in frigorifero fino al momento dell'utilizzo. Riprendete il panetto lasciato rassodare in frigorifero, se dovesse essere troppo duro lavoratelo per qualche istante con le mani. Poi stendetelo aggiungendo un po' di farina 17 fino a ricavare un quadrato di circa 22 cm con uno spessore di 0,5-0,7 mm 18.
									

								

															

																		
																															
											
										
																														
																		Fate scivolare poi il foglio di carta forno su una leccarda e utilizzando un quadrato da pasticceria di circa 21,5 cm rifilate i bordi della pasta 19. A questo punto disponete le mele in maniera ordinata sulla base 20 e ricoprite il tutto sbriciolando lo streusel con le mani 21 
									

								

															

																		
																															
											
										
																														
																		in modo da ricoprire l'intera superficie 22. Cuocete in forno statico preriscaldato a 175° per circa 30 minuti. Poi sfornate il dolce 23 e lasciatelo raffreddare completamente. A questo punto dividetelo prima a metà e poi ricavate 4 fette 24 
									

								

															

																		
																															
											
										
																														
																		in modo da ottenere 8 barrette 25. A questo punto occupatevi di preparare il caramello mou: versate l’acqua in un pentolino, aggiungete lo zucchero 26 e mescolate per amalgamare bene i due ingredienti, poi accendete il fuoco e lasciate che arrivi a bollore a fiamma media senza mescolare più. Quando il composto avrà assunto un colore ambrato non troppo scuro 27, rimuovete il pentolino dal fuoco
									

								

															

																		
																															
											
										
																														
																		e versate la panna fresca liquida poco per volta 28, mescolando nel frattempo con un cucchiaio di legno 29; abbiate cura di aggiungere la panna a temperatura ambiente e gradualmente facendo molta attenzione al vapore e alle bolle che si formeranno. In ultimo, aggiungete il pezzetto di burro 30
									

								

															

																		
																															
											
										
																														
																		e continuate a mescolare per amalgamarlo al composto 31. A questo punto riprendete le barrette e utilizzate la salsa mou per decorarle 32 e servitele per una merenda golosa 33! 
									

								

							
					    