Difficoltà: Molto facile
La costiera amalfitana vanta dei bellissimi paesaggi che spaziano dal mozzafiato al romantico. Hanno da sempre affascinato gli animi dei tantissimi turisti che si recano nella bellissima città di Amalfi e mentre gli occhi si riempiono della magia del Borgo, i profumi delle leccornie tipiche solleticano l'olfatto. Perciò diventa doveroso gustare qualcosa che sia a base di limoni (i famosissimi limoni della costiera), come le delizie o il limoncello… senza disdegnare una rinfrescante granita o un buon gelato artigianale. Il tour va avanti lasciando spazio al pranzo e allora perché non provare i deliziosi scialatielli? Un formato di pasta tipico, più spesso e più corto degli spaghetti: ideali da abbinare con qualsiasi sugo, esaltano in particolare quello ai frutti di mare. I ristoratori della costiera infatti preferiscono accompagnare gli scialatielli proprio con il gustoso condimento! Il nostro tour nella Perla si conclude con una gustosa sfogliatella, voi proseguite pure ma appena ritornate a casa non scordate di provare la ricetta degli scialatielli: ogni volta ritornerete in Costiera!

Scoprite anche i nostri scialatielli con asparagi e vongole!


												
						
						

														INGREDIENTI
							
							                            
                                
    								
    									
    										
    										305
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    305
    					
    					    					    					
    					    Carboidrati
    					    g
    					    53.2
    					
    					    					    					
    					      di cui zuccheri
    					    g
    					    2.8
    					
    					    					    					
    					    Proteine
    					    g
    					    11
    					
    					    					    					
    					    Grassi
    					    g
    					    5.4
    					
    					    					    					
    					      di cui saturi
    					    g
    					    2.06
    					
    					    					    					
    					    Fibre
    					    g
    					    2.6
    					
    					    					    					
    					    Colesterolo
    					    mg
    					    39
    					
    					    					    					
    					    Sodio
    					    mg
    					    123
    					
    					    				
    			
                            
													


						
							
														Ingredienti per 650 grammi di impasto
							

							
								

																	Semola di grano duro rimacinata
								
								
								
																	400
									g
																

								

							
								

																	Uova
								
								
								(circa 1)
																	50
									g
																

								

							
								

																	Latte intero
								
								
								
																	175
									g
																

								

							
								

																	Pecorino
								
								
								grattugiato
																	30
									g
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	10
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli scialatielli cominciate tritando finemente al coltello le foglioline di basilico 1, precedentemente lavate e asciugate. Poi in una ciotola versate la farina di grano duro e unite l'uovo leggermente sbattuto lavorando il tutto con l’aiuto di una forchetta 2. Unite anche il Pecorino grattugiato 3
									

								

															

																		
																															
											
										
																														
																		poi il basilico sminuzzato 4 e dopo aver aggiunto anche il latte a temperatura ambiente a filo 5 cominciate ad impastare a mano versando infine l’olio extravergine d’oliva 6.
									

								

															

																		
																															
											
										
																														
																		Trasferite il composto sulla spianatoia 7 e continuate ad impastare, sempre a mano, per circa 8 minuti 8. Ottenete un panetto liscio ed omogeneo, avvolgetelo nella pellicola trasparente e lasciatelo riposare a temperatura ambiente per 30 minuti 9.
									

								

															

																		
																															
											
										
																														
																		Dividete l’impasto in due 10, la seconda metà tenetela sempre avvolta nella pellicola per evitare che possa seccarsi all’aria, e lavorate la prima parte sulla spianatoia, leggermente infarinata con la semola, tirandola con un matterello a circa 5 mm di spessore 11. Spolverizzate con ancora un po’ di semola la sfoglia e arrotolate i lembi trascinandoli verso il centro. Quindi prima da un lato e poi dall’altro 12 fino ad arrivare al centro.
									

								

															

																		
																															
											
										
																														
																		Con una lama ben affilata tagliate l’impasto in anelli di circa 1 cm di spessore 13. Srotolateli delicatamente aiutandovi con le mani 14, dovranno essere lunghi circa 12-15 centimetri. A questo punto i vostri scialatielli sono pronti per essere cotti in abbondante acqua bollente e salata per 4-5 minuti.
									

								

							
					    