Difficoltà: Facile
Quanti modi esistono di preparare le patate? Come comfort food non c'è nulla di meglio che preparare un cremoso puré di patate, oppure sgranocchiare patate fritte o accompagnare succulenti secondi con le patate al forno. L’elenco dei contorni di patate potrebbe andare avanti all’infinito… ma una cosa è certa, non ci bastano mai! E’ per questo che oggi vogliamo stuzzicarvi con una ricetta se possibile ancora più invitante e irresistibile: le patate alla lionese! Si tratta di un contorno ricco e sostanzioso di origine francese, precisamente della città di Lione, a base di patate e cipolle, con in più il profumo del prezzemolo e la cremosità della besciamella. Grazie al loro sapore robusto e intenso, le patate alla lionese sono solitamente accostate a secondi di carne come arrosti o stufati, ma sono ideali anche per accompagnare piatti di pesce. In alternativa, rappresentano un’ottima soluzione se siete alla ricerca di un secondo vegetariano! Siete indecisi su quale ricetta servire stasera a cena? Provate le patate alla lionese, un piatto di facile preparazione e di sicura riuscita!


						
						

														INGREDIENTI
							
							                            
                                
    								
    									
    										
    										311
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    311
    					
    					    					    					
    					    Carboidrati
    					    g
    					    41.1
    					
    					    					    					
    					      di cui zuccheri
    					    g
    					    14.4
    					
    					    					    					
    					    Proteine
    					    g
    					    5.8
    					
    					    					    					
    					    Grassi
    					    g
    					    13.7
    					
    					    					    					
    					      di cui saturi
    					    g
    					    7.08
    					
    					    					    					
    					    Fibre
    					    g
    					    3.9
    					
    					    					    					
    					    Colesterolo
    					    mg
    					    34
    					
    					    					    					
    					    Sodio
    					    mg
    					    320
    					
    					    				
    			
                            
													


						
														
							
							

							
								

																	Patate
								
								
								
																	900
									g
																

								

							
								

																	Cipolle dorate
								
								
								
																	300
									g
																

								

							
								

																	Burro
								
								
								
																	10
									g
																

								

							
								

																	Olio extravergine d'oliva
								
								
								
																	10
									g
																

								

							
								

																	Prezzemolo
								
								
								
																	
									q.b.
																

								

							
														
							
						
														
							
														per la besciamella
							

							
								

																	Latte intero
								
								
								
																	500
									ml
																

								

							
								

																	Burro
								
								
								
																	50
									g
																

								

							
								

																	Farina 00
								
								
								
																	25
									g
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per ungere e spolverizzare la teglia
							

							
								

																	Pangrattato
								
								
								
																	20
									g
																

								

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le patate alla lionese, per prima cosa pelate le patate 1 e tagliatele a dischetti di circa 1 cm di spessore 2, poi mettetele a lessare in acqua bollente salata per 15 minuti 3.
									

								

															

																		
																															
											
										
																														
																		Nel frattempo potete preparare le cipolle: sbucciatele e dividetele a metà, poi tagliatele longitudinalmente a falde sottili 4. In un tegame, fate sciogliere il burro con l’olio a fuoco dolce 5, poi unite le cipolle,
									

								

															

																		
																															
											
										
																														
																		aggiungete un mestolo di acqua di cottura delle patate 7, coprite con un coperchio 8 e lasciate stufare le cipolle per 15 minuti sempre a fuoco dolce, aiutandovi con altra acqua se necessario. Trascorso il tempo di cottura delle patate, scolatele e tenetele da parte 9.
									

								

															

																		
																															
											
										
																														
																		Ora potete passare alla preparazione della besciamella: mettete il burro in un pentolino 10 e fatelo sciogliere a fuoco dolce, nel frattempo riscaldate il latte in un altro pentolino; quando il burro sarà sciolto, spegnete il fuoco e aggiungete la farina setacciata a pioggia mentre mescolate con la frusta per evitare la formazione di grumi 11. Quando avrete versato tutta la farina, rimettete il pentolino sul fuoco dolce e continuate a mescolare fino a che non sarà diventata color nocciola, poi versate il latte caldo a filo, sempre mescolando 12.
									

								

															

																		
																															
											
										
																														
																		Aromatizzate il composto con noce moscata, sale e pepe a piacere 13 e continuate a mescolare sul fuoco dolce 14 fino a che la besciamella non inizierà a scrivere, ovvero quando scenderà a filo dalla frusta formando una specie di nastro. Per ulteriori informazioni, potete consultare la ricetta della besciamella. Per ultimo, lavate e tritate finemente il prezzemolo 15, e preriscaldate il forno a 180° in modalità statica.
									

								

															

																		
																															
											
										
																														
																		A questo punto siete pronti per assemblare le patate alla lionese: prendete una teglia del diametro di 25 cm, ungetela con il burro 16 e ricopritela di pangrattato; formate il primo strato posizionando le patate sul fondo della teglia senza sovrapporle 17, poi aggiungete metà delle cipolle stufate 18,
									

								

															

																		
																															
											
										
																														
																		ricoprite con un po’ di besciamella 19 e spolverizzate con il prezzemolo tritato 20. Ripetete gli strati aggiungendo ancora le patate, le cipolle 21,
									

								

															

																		
																															
											
										
																														
																		la besciamella e il prezzemolo 22 e finite con una spolverata di pepe 23. Infornate in forno statico preriscaldato a 180° per 15 minuti, dopodiché azionate il grill a 250° e cuocete per altri 3 minuti fino a che non si sarà formata un’appetitosa crosticina dorata: le vostre patate alla lionese sono pronte per essere servite ben calde 24!
									

								

							
					    