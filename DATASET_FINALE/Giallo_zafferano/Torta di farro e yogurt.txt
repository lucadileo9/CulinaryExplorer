Difficoltà: Facile
Ogni giornata è fatta di tanti momenti diversi, ognuno con un gusto particolare. Allo stesso modo, ci sono dolci che racchiudono in sé tanti gusti diversi, da scoprire morso dopo morso. Regalarsi almeno un attimo di dolcezza ogni giorno è un diritto e un dovere di ciascuno di noi: quale modo migliore di farlo gustando una buona fetta di torta con le mele? Oggi vi suggeriamo di dare sapore alla vostra giornata con la torta di farro e yogurt: un dolce soffice in cui le note acidule delle mele verdi incontrano il tocco rustico della farina di farro e il gusto deciso dello yogurt greco. La torta di farro e yogurt è perfetta sia per la colazione di tutta la famiglia che per la merenda dei più piccoli (o la pausa caffè dei più grandi!), ma vi stupirà anche come dessert a fine pasto. Con i suoi ingredienti semplici e genuini, questa torta di farro e yogurt si prepara in poche mosse e, con il suo sapore originale, conquisterà anche l'ospite più esigente. Provate anche i biscotti al farro e arancia e sarete pronti a regalare ogni giorno il vostro momento di dolcezza quotidiano!


						
						

														INGREDIENTI
							
							                            
                                
    								
    									
    										
    										529
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    529
    					
    					    					    					
    					    Carboidrati
    					    g
    					    79.8
    					
    					    					    					
    					      di cui zuccheri
    					    g
    					    48.3
    					
    					    					    					
    					    Proteine
    					    g
    					    7.8
    					
    					    					    					
    					    Grassi
    					    g
    					    19.8
    					
    					    					    					
    					      di cui saturi
    					    g
    					    10.82
    					
    					    					    					
    					    Fibre
    					    g
    					    1.7
    					
    					    					    					
    					    Colesterolo
    					    mg
    					    116
    					
    					    					    					
    					    Sodio
    					    mg
    					    256
    					
    					    				
    			
                            
													


						
														
							
														Ingredienti per uno stampo da 22 cm di diametro
							

							
								

																	Farina di farro
								
								
								
																	170
									g
																

								

							
								

																	Yogurt greco
								
								
								a temperatura ambiente
																	250
									g
																

								

							
								

																	Mele Granny Smith
								
								
								
																	2
									
																

								

							
								

																	Zucchero
								
								
								
																	180
									g
																

								

							
								

																	Burro
								
								
								a temperatura ambiente
																	100
									g
																

								

							
								

																	Uova
								
								
								medie, a temperatura ambiente
																	2
									
																

								

							
								

																	Lievito in polvere per dolci
								
								
								
																	10
									g
																

								

							
								

																	Fecola di patate
								
								
								
																	50
									g
																

								

							
								

																	Baccello di vaniglia
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per imburrare e infarinare lo stampo
							

							
								

																	Burro
								
								
								
																	
									q.b.
																

								

							
								

																	Farina 00
								
								
								
																	
									q.b.
																

								

							
														
							
						
														
							
														per spolverizzare
							

							
								

																	Zucchero
								
								
								
																	
									q.b.
																

								

							
								

																	Zucchero a velo
								
								
								
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta di farro e yogurt iniziate dalle polveri: in una ciotola setacciate la farina di farro 1 con il lievito 2 e la fecola di patate 3. Una volta svolta questa operazione mettete la ciotola un attimo da parte.
									

								

															

																		
																															
											
										
																														
																		Nella planetaria mettete il burro tagliato a tocchetti 4 e, mentre la planetaria lavora, aggiungete lo zucchero 5 e i semi del baccello di vaniglia 6.
									

								

															

																		
																															
											
										
																														
																		Unite anche lo yogurt greco 7 e continuate la lavorare fino a quando non avrete ottenuto un composto spumoso. A quel punto aggiungete le uova a temperatura ambiente 8 e, sempre continuando a montare, unite anche il sale 9.
									

								

															

																		
																															
											
										
																														
																		A questo punto aggiungete anche le polveri che avete precedentemente setacciato, unendone un cucchiaio alla volta 10. Una volta avrete aggiunto tutte le polveri e ottenuto un impasto liscio e senza grumi 11 versate l'impasto in uno stampo da 22 cm di diametro con cerniera apribile, imburrato e infarinato 12.
									

								

															

																		
																															
											
										
																														
																		Livellate l'impasto nello stampo con l'aiuto di una marisa 13 e poi spolverizzate la superficie con un cucchiaio di zucchero (14-15).
									

								

															

																		
																															
											
										
																														
																		Ora passate alle mele: lavatele bene e tagliatele a spicchi (16-17), ottenendo degli spicchi di circa 4 millimetri di spessore 18.
									

								

															

																		
																															
											
										
																														
																		Disponete gli spicchi di mela sulla superficie della torta, sovrapponendoli leggermente (19-20) e formando un cerchio, lasciando vuoto il centro della torta 21.
									

								

															

																		
																															
											
										
																														
																		Spolverizzate la superficie con lo zucchero a velo 22 e infornate in forno statico preriscaldato a 180°, sul ripiano medio, per 40 minuti 23. Trascorso questo tempo fate la prova dello stecchino: se lo stecchino rimane pulito e asciutto significa che la torta è cotta a dovere, e potete sfornarla 24. Lasciatela raffreddare prima di trasferirla su un piatto da portata e servirla: la vostra torta di farro e yogurt è pronta per essere gustata!
									

								

							
					    