Difficoltà: Facile
I biscotti mandorla e limone sono dei biscottini perfetti da preparare a Natale! Per realizzare l'impasto abbiamo usato marzapane, succo di limone, zucchero e farina di mandorle, ottenendo così dei pasticcini senza glutine e senza uova. La consistenza ricorda un po' quella delle classiche paste di mandorla, ma il gusto sarà diverso. Il profumo e l'acidità del limone è molto preponderante e contraddistingue questi biscottini, perfetti da servire con una tazza di tè fumante! Ma la vera chicca è la glassa cosparsa sull'impasto prima della cottura, che asciugandosi crea un sottile strato dolce e croccante! Scopriamo insieme a Frau Knam tutti i passaggi per realizzarli!


						
						

														INGREDIENTI
							
													


						
														
							
														per circa 25 biscotti
							

							
								

																	Farina di mandorle
								
								
								
																	200
									g
																

								

							
								

																	Succo di limone
								
								
								
																	70
									g
																

								

							
								

																	Marzapane
								
								
								
																	200
									g
																

								

							
								

																	Zucchero a velo
								
								
								
																	120
									g
																

								

							
								

																	Zucchero
								
								
								
																	70
									g
																

								

							
								

																	Zucchero di canna
								
								
								
																	50
									g
																

								

							
														
							
						
														
							
														per la ghiaccia
							

							
								

																	Zucchero a velo
								
								
								
																	250
									g
																

								

							
								

																	Albumi
								
								
								
																	40
									g
																

								

							
								

																	Succo di limone
								
								
								
																	½
									
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i biscotti mandorla e limone come prima cosa tagliate il marzapane a cubetti e trasferitelo in una ciotola. Aggiungete poco per volta il succo del limone 1 e mescolate con le mani sino a che non sarà sciolto 2. Aggiungete poi lo zucchero semolato 3.
									

								

															

																		
																																											
											
										
																						
											
										
																						
											
										
																																										
																		Versate anche lo zucchero di canna 4 e quello a velo 5. Mescolate ancora sino ad ottenere una crema omogenea 6.
									

								

															

																		
																																											
											
										
																						
											
										
																						
											
										
																																										
																		Aggiungete anche la farina di mandorle 7 e impastate con le mani sino ad ottenere un composto omogeneo 8. Formate un panetto e avvolgetelo nella pellicola 9.
									

								

															

																		
																																											
											
										
																						
											
										
																						
											
										
																																										
																		Appiattitelo leggermente 10 e trasferite in frigorifero per circa 30 minuti. Nel frattempo preparate la glassa. Iniziate a montare gli albumi 11 e quando saranno schiumosi aggiungete lo zucchero a velo in più riprese 12.
									

								

															

																		
																																											
											
										
																						
											
										
																						
											
										
																																										
																		Continuate a montare il composto per circa 10 minuti e alla fine aggiungete anche il succo di mezzo limone 13. Mescolate ancora pochi istanti 14 e tenete da parte. Riprendete l'impasto alle mandorle e stendetelo su un piano leggermente infarinato con la farina di mandorle, utilizzando un mattarello sino ad ottenere uno spessore di mezzo cm 15.  
									

								

															

																		
																																											
											
										
																						
											
										
																						
											
										
																																										
																		Aggiungete sopra un po' di glassa 16 e stendetela sino ad ottenere uno spessore di 2 mm 17. Ora formate i biscotti. Con un coppapasta da 6 cm eliminate un cerchio di impasto in modo da creare la forma interna della mezza luna 18.
									

								

															

																		
																																											
											
										
																						
											
										
																						
											
										
																																										
																		Ora formate la prima luna sempre usando il coppapasta 19 e trasferitela su una leccarda foderata con carta forno 20. Proseguite formando le altre lune sempre con il coppapasta 21. Ogni volta che riusate il coppapasta bagnatelo con dell'acqua, che avrete accanto in una ciotolina.
									

								

															

																		
																																											
											
										
																						
											
										
																						
											
										
																																										
																		Disponetele man mano sulla leccarda e lasciate riposare per 2 ore a temperatura ambiente22. Poi cuocete in forno statico a 140° per 15-18 minuti. Quando avranno un colore leggermente ambrato sfornateli 23, lasciate raffreddare e servite 24.
									

								

							
					    