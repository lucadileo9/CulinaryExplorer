Difficoltà: Media
Le bombe fritte sono soffici dolci di origine casalinga, che generalmente venivano preparati per il periodo di Carnevale: le bombe fritte sono molto gradite non solo dai bambini ma anche dagli adulti, tanto che oggigiorno si trovano tutto l’anno in panetterie, caffetterie e pasticcerie, e vengono consumate specialmente per la prima colazione o per la merenda.
Preparate con un semplice impasto (senza uova) di farina, lievito di birra, latte, zucchero, burro e scorza di limone, le bombe fritte vanno fatte lievitare e poi fritte in abbondante olio di semi e successivamente rotolate nello zucchero semolato.


						
						

														INGREDIENTI
							
							                            
                                
    								
    									
    										
    										537
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    537
    					
    					    					    					
    					    Carboidrati
    					    g
    					    57.2
    					
    					    					    					
    					      di cui zuccheri
    					    g
    					    9.6
    					
    					    					    					
    					    Proteine
    					    g
    					    8.1
    					
    					    					    					
    					    Grassi
    					    g
    					    30.7
    					
    					    					    					
    					      di cui saturi
    					    g
    					    9.33
    					
    					    					    					
    					    Fibre
    					    g
    					    1.7
    					
    					    					    					
    					    Colesterolo
    					    mg
    					    35
    					
    					    					    					
    					    Sodio
    					    mg
    					    18
    					
    					    				
    			
                            
													


						
														
							
														Ingredienti per l'impasto (per 8 pezzi)
							

							
								

																	Farina
								
								
								
																	500
									g
																

								

							
								

																	Zucchero
								
								
								
																	50
									g
																

								

							
								

																	Scorza di limone
								
								
								
																	1
									
																

								

							
								

																	Sale fino
								
								
								
																	10
									g
																

								

							
								

																	Latte intero
								
								
								
																	250
									ml
																

								

							
								

																	Burro
								
								
								
																	100
									g
																

								

							
								

																	Lievito di birra secco
								
								
								
																	4
									g
																

								

							
								

																	Baccello di vaniglia
								
								
								
																	1
									
																

								

							
														
							
						
														
							
														Ingredienti per friggere
							

							
								

																	Olio di semi
								
								
								
																	
									q.b.
																

								

							
														
							
						
														
							
														per guarnire
							

							
								

																	Zucchero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le bombe fritte iniziate setacciando 100 gr di farina in una ciotola 1, poi sciogliete in 125 ml di latte tiepido lo zucchero 2 e il lievito di birra disidratato e mescolate con un cucchiaio 3 (in alternativa al lievito di birra disidratato potete usare 12 g di lievito di birra fresco).
									

								

															

																		
																															
											
										
																														
																		Aggiungete il composto di latte e lievito alla farina 4 mescolate con una cucchiaio fino a ottenere una pastella omogenea). Sigillate la ciotola con la pellicola trasparente 5 e lasciate lievitare il composto nel forno spento con la luce accesa per un'ora o fino a che il suo volume sarà raddoppiato. Nel frattempo setacciate la restante farina (400 gr) in una ciotola, unite la buccia grattugiata di un grosso limone 6 e i semi della bacca di vaniglia.
									

								

															

																		
																															
											
										
																														
																		Trasferite il composto in una planetaria munita di foglia 7, riprendete la pastella ormai lievitata 8 e incorporatela all’impasto 9,
									

								

															

																		
																															
											
										
																														
																		a parte sciogliete il sale nei restanti 125 ml di latte 10 e unitelo all’impasto 11. Azionate la macchina per impastare gli ingredienti. In ultimo aggiungete il burro ammorbidito 12.
									

								

															

																		
																															
											
										
																														
																		Quando avrete raccolto tutti gli ingredienti e il composto si staccherà dalle pareti della ciotola 13, impastate il panetto su di una spianatoia per almeno dieci minuti fino a ottenere un composto morbido, liscio ed elastico, formate una palla e ponetela in una ciotola che sigillerete con della pellicola trasparente e lasciate lievitare per due ore. Trascorso il tempo necessario, prendete l’impasto delle bombe che avrà raddoppiato il suo volume 14 e tiratelo delicatamente con un matterello su di una spianatoia infarinata fino a dargli lo spessore di circa 1 cm e ½ 15.
									

								

															

																		
																															
											
										
																														
																		Con un tagliapasta circolare (o un bicchiere) del diametro di circa 8 cm, ricavate tanti dischetti dalla sfoglia 16, cercando di sfruttare al massimo la superficie dell'impasto, considerando che non potrete impastare tra loro i ritagli avanzati: per non buttarli, potrete comunque friggerli così come sono. Ponete i dischetti ricavati su di un canovaccio pulito, asciutto e leggermente infarinato, distanziandoli tra di loro di almeno 2-3 cm 17; ricopriteli con un panno, attendendo circa 30 minuti per la seconda lievitazione. Trascorso il tempo della lievitazione potrete cuocere le bombe: uno dei segreti per una buona riuscita delle bombe fritte è la temperatura dell’olio, che deve essere caldo ma non bollente (circa 170°); potreste fare una prova friggendo un ritaglio di impasto: se il pezzetto di pasta diventa dorato lentamente l’olio è pronto. Se invece il pezzetto di pasta si scurisce troppo in fretta, l’olio è troppo caldo e c’è il rischio che l’interno delle bombe rimanga crudo, bruciandosi invece la parte esterna. Immergete le bombe fritte nell’olio e cuocetele finché non risulteranno dorate 18,
									

								

															

																		
																															
											
										
																														
																		una volta cotte, scolatele e mettetele a sgocciolare su un vassoio ricoperto con la carta forno 19 e passatele poi ancora calde in abbondante zucchero semolato 20, facendolo aderire su tutta la superficie. Adagiate le bombe fritte già pronte su un vassoio e servitele subito 21. Se volete, prima di rotolarle nello zucchero, potete farcire le bombe fritte con marmellata, crema pasticcera o crema al cioccolato, aiutandovi con una siringa da pasticcere.
									

								

							
					    