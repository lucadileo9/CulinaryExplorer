Difficoltà: Facile
Il manzo piccante con peperoni e germogli di soia è un gustosissimo secondo piatto dal sapore deciso.

Accompagnato con del semplice riso basmati, il manzo piccante con peperoni e germogli di soia potrà essere servito ai vostri commensali anche come sostanzioso piatto unico se accompagnato ad esempio con del riso pilaf o semplicemente con del riso bollito.

Il manzo piccante con peperoni e germogli di soia è un secondo piatto dal gusto esotico, semplice da realizzare e anche molto veloce da preparare, assolutamente da non perdere!


						
						

														INGREDIENTI
							
							                            
                                
    								
    									
    										
    										574
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    574
    					
    					    					    					
    					    Carboidrati
    					    g
    					    63.8
    					
    					    					    					
    					      di cui zuccheri
    					    g
    					    4.2
    					
    					    					    					
    					    Proteine
    					    g
    					    39.6
    					
    					    					    					
    					    Grassi
    					    g
    					    17.9
    					
    					    					    					
    					      di cui saturi
    					    g
    					    5.61
    					
    					    					    					
    					    Fibre
    					    g
    					    2.7
    					
    					    					    					
    					    Colesterolo
    					    mg
    					    93
    					
    					    					    					
    					    Sodio
    					    mg
    					    1283
    					
    					    				
    			
                            
													


						
														
							
														Per il manzo
							

							
								

																	Fettine di manzo
								
								
								 spesse circa un centimetro 
																	600
									g
																

								

							
								

																	Peperoni verdi
								
								
								 
																	1
									
																

								

							
								

																	Peperoncino fresco
								
								
								  rosso 
																	2
									
																

								

							
								

																	Germogli di soia
								
								
								 
																	130
									g
																

								

							
								

																	Salsa di soia
								
								
								
																	6
									cucchiai
																

								

							
								

																	Olio extravergine d'oliva
								
								
								 
																	3
									cucchiai
																

								

							
								

																	Erba cipollina
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per accompagnare
							

							
								

																	Riso Basmati
								
								
								 
																	300
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il manzo piccante iniziate lavando un peperone, tagliatelo a metà, eliminate il picciolo e i semini e tagliuzzatelo in striscioline abbastanza sottili 1. Tagliate anche la carne in striscioline larghe 1 cm circa 2 e lunghe 5. Sminuzzate poi i due peperoncini che avrete tagliato a metà per eliminare i semini interni. Scaldate in un wok l'olio e il peperoncino e aggiungetevi i peperoni a striscioline 3, salate e pepate e cuocete per circa 10/15 minuti.
									

								

															

																		
																															
											
										
																														
																		Nel frattempo potrete mettere a bollire una pentola d'acqua e successivamente versateci il riso basmati 4. Trascorso il tempo di cottura del peperone aggiungete gli straccetti di manzo 5, saltateli fino a che saranno cotti condendoli con 6 cucchiai di salsa di soia 6.
									

								

															

																		
																															
											
										
																														
																		Mescolate quindi con cura facendo attenzione a non rompere i peperoni 7. Una volta che la carne di manzo sarà cotta, togliete il wok dal fuoco, aggiungete l'erba cipollina sminuzzata 8 e i germogli di soia 9, mescolate tutto e scolate il riso basmati. Servite il manzo piccante con il riso ed eventualmente aggiungete altra salsa di soia a piacimento.Per arricchire il manzo piccante con riso basmati potete aggiungere un cucchiaio di semi di sesamo che avrete tostato per liberarne l’aroma.
									

								

							
					    