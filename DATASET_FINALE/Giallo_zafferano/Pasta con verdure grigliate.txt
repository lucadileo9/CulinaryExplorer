Difficoltà: Facile
Con l’arrivo della bella stagione l’orto si riempie di frutta, verdure e ortaggi coloratissimi e salutari e rinunciare ad un buon piatto di pasta, anche se fa caldo, è veramente molto difficile. Esiste allora un giusto compromesso? Noi siamo sicuri di si e per questo vi proponiamo la pasta con le verdure grigliate, un primo piatto da gustare caldo ma anche freddo e infatti questa pasta è soltanto una delle tante declinazioni della pasta fredda e dell’insalata di riso. Quindi quest’anno che vi troviate al mare, in montagna, al lago o fuori casa, potrete portare per voi e i vostri cari della genuina pasta con le verdure grigliate, un primo piatto estivo, diverso dal solito!


												
						
						

														INGREDIENTI
							
							                            
                                
    								
    									
    										
    										540
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    540
    					
    					    					    					
    					    Carboidrati
    					    g
    					    81
    					
    					    					    					
    					      di cui zuccheri
    					    g
    					    8.5
    					
    					    					    					
    					    Proteine
    					    g
    					    16.6
    					
    					    					    					
    					    Grassi
    					    g
    					    16.6
    					
    					    					    					
    					      di cui saturi
    					    g
    					    5.28
    					
    					    					    					
    					    Fibre
    					    g
    					    6
    					
    					    					    					
    					    Colesterolo
    					    mg
    					    21
    					
    					    					    					
    					    Sodio
    					    mg
    					    165
    					
    					    				
    			
                            
													


						
							
							

							
								

																	Tortiglioni
								
								
								
																	360
									g
																

								

							
								

																	Melanzane
								
								
								
																	200
									g
																

								

							
								

																	Zucchine
								
								
								
																	200
									g
																

								

							
								

																	Peperoni rossi
								
								
								
																	250
									g
																

								

							
								

																	Peperoni gialli
								
								
								
																	250
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								 
																	40
									g
																

								

							
								

																	Primosale
								
								
								
																	120
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con verdure grigliate iniziate grigliando le verdure. Quindi dopo aver lavato e asciugato le zucchine, privatele delle due estremità con una lama ben affilata e poi ottenete delle rondelle spesse circa mezzo centimetro 1. Per avere delle fette dello stesso spessore tagliatele in obliquo. Subito dopo fate lo stesso con le melanzane 2 in modo da avere già pronti gli ingredienti da grigliare 3.
									

								

															

																		
																															
											
										
																														
																		Arroventate per bene una griglia, dopodiché disponete le rondelle di melanzane per prime, poiché queste tendono a scurire in fretta una volta tagliate 4 e lasciatele cuocere per 30 secondi circa per ogni lato 5. In questo modo saranno leggermente croccanti fuori ma tenere internamente. Ripetete per le zucchine, quindi disponete le rondelle sulla griglia ben calda 6
									

								

															

																		
																															
											
										
																														
																		e dopo 30 secondi circa rigiratele per continuare la cottura dall’altro lato 7. Tenete da parte i due ortaggi appena grigliati e dedicatevi ai peperoni. Dopo averli lavati e asciugati, scottateli sulla piastra fin quando non saranno ben teneri e abbrustoliti 8: in questo modo riuscirete ad eliminare semplicemente con un coltellino la buccia che è la parte più indigesta 9.
									

								

															

																		
																															
											
										
																														
																		Quando saranno completamente pelati 10 tagliateli a striscioline sottili 11 facendo così per entrambi i peperoni 12.
									

								

															

																		
																															
											
										
																														
																		Cuocete la pasta in abbondante acqua bollente e salata 13 e mentre cuoce versate dell’olio in una padella insieme all’aglio sbucciato e lasciate insaporire qualche minuto 14. Quando la pasta sarà cotta al dente, scolatela e versatela nella padella così da lasciarla insaporire 15.
									

								

															

																		
																															
											
										
																														
																		Sulla pasta aggiungete anche gli ortaggi grigliati in precedenza quindi i peperoni 16, le zucchine 17 e le melanzane 18 e lasciate amalgamare insieme tutti i sapori per qualche istante cuocendo a fiamma viva.
									

								

															

																		
																															
											
										
																														
																		Infine spegnete la fiamma e grattugiate il primosale 19, aggiustate eventualmente di sale e di pepe e mescolate in modo che la pasta ancora calda faccia leggermente ammorbidire il formaggio 20. Infine scegliete se servire la pasta con verdure grigliate ancora ben calda oppure di gustarla fredda, in questo caso lasciatela freddare per bene a temperatura ambiente, dopodiché tenetela in frigorifero per almeno mezz'ora: in questo modo assorbirà i sapori e diventerà ben fredda 21!
									

								

							
					    