Difficoltà: Molto facile
Amanti dei sapori forti e del piccante fatevi avanti: abbiamo la ricetta che fa per voi! Non parliamo di un semplice piatto di pasta... per preparare questa ricetta, infatti, non vi basteranno i fornelli, dovrete anche accendere il forno! Un'esplosione di sapore che porterà sulla vostra tavola tutta la piccantezza e il gusto intenso della cucina calabrese: timballo di nduja e cacio silano! Un primo perfetto da preparare durante una giornata uggiosa che vi riporterà alla mente il calore e i sapori tipici della Calabria, racchiusi in un piatto di pasta molto speciale, con una deliziosa croccantezza data dalla gratinatura in forno. Questo tipico salame del sud, speciale con tanti abbinamenti ad esempio gli agretti per deliziosi antipastini, incontra l'aroma intenso del caciocavallo della Sila, la zona dell'altopiano calabrese dove il clima è particolarmente adatto per la stagionatura del formaggio che gli concede un sapore avvolgente e una piacevole piccantezza. Pronti a tuffarvi in un vortice di gusto? E se amate i sapori calabresi, provate anche la tiella di pasta e patate, che vi catturerà con la sua genuinità, o la pasta con nduja e pecorino... solo a parlarne è una garanzia!


												
						
						

														INGREDIENTI
							
							                            
                                
    								
    									
    										
    										659
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    659
    					
    					    					    					
    					    Carboidrati
    					    g
    					    54.4
    					
    					    					    					
    					      di cui zuccheri
    					    g
    					    3.8
    					
    					    					    					
    					    Proteine
    					    g
    					    37.5
    					
    					    					    					
    					    Grassi
    					    g
    					    32.4
    					
    					    					    					
    					      di cui saturi
    					    g
    					    14.25
    					
    					    					    					
    					    Fibre
    					    g
    					    2
    					
    					    					    					
    					    Colesterolo
    					    mg
    					    81
    					
    					    					    					
    					    Sodio
    					    mg
    					    1283
    					
    					    				
    			
                            
													


						
							
														Ingredienti per uno stampo da 27 x 5 cm 
							

							
								

																	Mezzi Canneroni
								
								
								
																	350
									g
																

								

							
								

																	Caciocavallo silano
								
								
								
																	300
									g
																

								

							
								

																	Nduja
								
								
								stagionata
																	200
									g
																

								

							
								

																	Parmigiano Reggiano DOP
								
								
								grattugiato
																	50
									g
																

								

							
								

																	Pangrattato
								
								
								
																	15
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Origano
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il timballo nduja e cacio silano, potete iniziare dalla cottura della pasta in una pentola d'acqua bollente salata 1. Poi procedete con il condimento: dividete a metà il cacio per tagliarlo più facilmente 2 e con un coltello togliete la buccia esterna più dura 3.
									

								

															

																		
																															
											
										
																														
																		Realizzate delle listarelle 4, poi dei cubetti 5. Quindi prendete la nduja e procedete allo stesso modo, tagliandola prima a fettine, poi a listarelle 6
									

								

															

																		
																															
											
										
																														
																		e infine a cubetti 7. Ricordatevi di tenere da parte 40 g di nduja e 40 g di cacio silano che aggiungerete poi prima di infornare il tutto. Prendete una teglia, oleatela aiutandovi con un pennello da cucina 8 e spolverizzatela con il pangrattato 9.
									

								

															

																		
																															
											
										
																														
																		Quando la pasta è pronta, scolatela e trasferitela in una ciotola 10, unite la nduja e il cacio a dadini 11 e aggiungete l'origano 12.
									

								

															

																		
																															
											
										
																														
																		Unite anche il formaggio grattugiato 13, mescolate bene per incorporare tutti gli ingredienti 14 e trasferite il composto nella teglia 15.
									

								

															

																		
																															
											
										
																														
																		Aggiungete la nduja a dadini 16 e il cacio 17 che avevate tenuto da parte per decorare e fate cuocere in forno statico preriscaldato a 230° per 10 minuti fino a che si formerà una crosticina sulla superficie. Il vostro timballo nduja e cacio silano è pronta per essere gustato! 18
									

								

							
					    