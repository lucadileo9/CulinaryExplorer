Difficoltà: Molto facile
La salsa rossa non è altro che l'antenato del famoso ketchup, che pare non essere originario dell’America, bensì di derivazione cinese o malese (originariamente intingoli a base di pesce e soia), e subì diverse trasformazioni nel tempo fino ad arrivare all’odierna preparazione.
Alla fine del XVII secolo i mercanti inglesi e olandesi lo importarono in Europa. Nel frattempo dalla salsa era stata eliminata la soia e aggiunti l’aceto, le acciughe salate, la noce moscata e chiodi di garofano. Ma non era ancora salsa rossa; il pomodoro fu un contributo del nuovo mondo, e la salsa diventò Tomato-Ketchup e così modificata tornò in Europa agli inizi del secolo scorso. In Italia fu chiamata rubra (nome latino) a causa dell’allora duce Mussolini, che non amava i vocaboli stranieri.
La salsa rossa o rubra in Italia, è una preparazione tipica del Piemonte che accompagna egregiamente, il bollito misto alla Piemontese, composto da almeno sette tagli di bovino e cinque d’accompagnamento, e servito con salse diverse, una delle quali è appunto la salsa rossa o rubra.


												
						
						

														INGREDIENTI
							
							                            
                                
    								
    									
    										
    										156
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    156
    					
    					    					    					
    					    Carboidrati
    					    g
    					    8.9
    					
    					    					    					
    					      di cui zuccheri
    					    g
    					    8.8
    					
    					    					    					
    					    Proteine
    					    g
    					    2
    					
    					    					    					
    					    Grassi
    					    g
    					    12.4
    					
    					    					    					
    					      di cui saturi
    					    g
    					    1.81
    					
    					    					    					
    					    Fibre
    					    g
    					    2.4
    					
    					    					    					    					
    					    Sodio
    					    mg
    					    56
    					
    					    				
    			
                            
													


						
							
							

							
								

																	Pomodori ramati
								
								
								
																	8
									
																

								

							
								

																	Aglio
								
								
								
																	2
									spicchi
																

								

							
								

																	Cipolle
								
								
								
																	1
									
																

								

							
								

																	Carote
								
								
								
																	1
									
																

								

							
								

																	Sedano
								
								
								
																	1
									costa
																

								

							
								

																	Basilico
								
								
								
																	
									q.b.
																

								

							
								

																	Peperoni rossi
								
								
								
																	½
									
																

								

							
								

																	Peperoncino in polvere
								
								
								
																	
									q.b.
																

								

							
								

																	Aceto di vino rosso
								
								
								
																	
									q.b.
																

								

							
								

																	Zucchero
								
								
								
																	1
									cucchiaino
																

								

							
								

																	Olio extravergine d'oliva
								
								
								
																	6
									cucchiai
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la salsa rubra lavate il peperone, eliminate il picciolo, dividetelo a metà 1 ed estraete i semini interno poi tagliatelo prima a striscioline 2 e poi a cubetti e tenetelo da parte. Lavate e poi sbollentare i pomodori 3.
									

								

															

																		
																															
											
										
																														
																		Scolateli 4, spellateli 5, togliete i semi interni e poi tagliateli a dadini 6.
									

								

															

																		
																															
											
										
																														
																		Preparate ora il soffritto: lavate il sedano, eliminate i filamenti più esterni e tritatelo, lavate, pelate e tritate la carota e per ultimo sbucciate e tritate anche la cipolla. Per realizzare al meglio il soffritto seguite la scuola di cucina Come fare il soffritto 7. Versate il trito in una padella ampia aromatizzate con il peperoncino 8 e fate soffriggere con 4 cucchiai di olio a fuoco dolce per circa 10 minuti, finché si imbiondiranno,
									

								

															

																		
																															
											
										
																														
																		dopodiché unite i peperoni avendo cura di tenerne da parte una manciata per guarnire la salsa 9, i pomodori 10, le foglie di basilico 11, l’aceto 12,
									

								

															

																		
																															
											
										
																														
																		lo zucchero 13 e il sale. Fate cuocere a fuoco basso con il coperchio 14 fino a quando la consistenza della salsa sarà ben densa 15,
									

								

															

																		
																															
											
										
																														
																		e poi frullate con un mixer ad immersione 16 o passate al passaverdura il tutto. Amalgamate bene la salsa aggiungendo due cucchiai di olio, aggiustatela di sale 17 e servite la salsa rubra guarnendola con i cubetti di peperone che avete tenuto da parte 18.
									

								

							
					    