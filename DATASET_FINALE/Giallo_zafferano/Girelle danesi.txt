Difficoltà: Media
Colazione spaziale in arrivo con le girelle danesi! Si tratta di rotolini di brioche farciti con un ripieno goloso di crema e uvetta (se non la gradite potete sostituirla e realizzare delle girelle con gocce di cioccolato), sono tipiche danesi e sono perfette per un dolcissimo risveglio mattuttino! Potrete realizzarle la sera prima e scaldarle leggermente al microonde o al forno per fare la felicità della vostra famiglia a colazione. Morbide, profumate e irresistibili, le girelle danesi rappresentano un bilanciamento perfetto tra tempo di lievitazione relativamente breve e risultato finale straordinario!


						
						

														INGREDIENTI
							
													


						
														
							
														Per 12 girelle
							

							
								

																	Farina 0
								
								
								
																	500
									g
																

								

							
								

																	Latte intero
								
								
								(a temperatura ambiente)
																	250
									g
																

								

							
								

																	Zucchero
								
								
								
																	100
									g
																

								

							
								

																	Burro
								
								
								(morbido)
																	70
									g
																

								

							
								

																	Lievito di birra secco
								
								
								
																	6
									g
																

								

							
								

																	Uova
								
								
								(medio, a temperatura ambiente)
																	1
									
																

								

							
								

																	Scorza di limone
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per la crema
							

							
								

																	Latte intero
								
								
								
																	250
									g
																

								

							
								

																	Amido di mais (maizena)
								
								
								
																	25
									g
																

								

							
								

																	Zucchero
								
								
								
																	50
									g
																

								

							
								

																	Uova
								
								
								
																	1
									
																

								

							
								

																	Tuorli
								
								
								
																	1
									
																

								

							
								

																	Scorza di limone
								
								
								
																	1
									
																

								

							
														
							
						
														
							
														per farcire
							

							
								

																	Uvetta
								
								
								
																	100
									g
																

								

							
														
							
						
														
							
														Per spennellare
							

							
								

																	Zucchero a velo
								
								
								
																	75
									g
																

								

							
								

																	Acqua
								
								
								
																	50
									g
																

								

							
								

																	Tuorli
								
								
								
																	1
									
																

								

							
								

																	Latte intero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le girelle danesi inserite farina, zucchero, lievito di birra secco in planetaria 1. Azionate con la foglia e poi arrestate per unire la scorza di limone, l'uovo 2 e il latte a filo 3.
									

								

															

																		
																																											
											
										
																						
											
										
																						
											
										
																																										
																		Quando l'impasto inizierà ad essere omogeneo, aggiungete un pizzico di sale e il burro morbido un po' alla volta 4. Continuate a lavorare con la planetaria finché il burro non sarà completamente assorbito e l'impasto incordato 5. Poi trasferite l'impasto in una ciotola e coprite con pellicola: fate lievitare in luogo riparato da correnti d'aria o in forno spento con luce accesa per un'ora e mezza circa. Nel frattempo preparate la crema: scaldate il latte in un pentolino. In una ciotolina miscelate uovo e tuorlo, zucchero, amido e scorza di limone grattugiata 6.
									

								

															

																		
																																											
											
										
																						
											
										
																						
											
										
																																										
																		Dovrete ottenere un composto fluido e omogeneo 7. Versate in due volte in questo composto il latte caldo 8 e mescolate. Rimettete poi tutto sul fuoco dolce 9. Mescolate e cuocete la crema fino a quando non sarà arrivata alla consistenza ideale. 
									

								

															

																		
																																											
											
										
																						
											
										
																						
											
										
																																										
																		Versate la crema pronta in una pirofila bassa e ampia, coprite subito con pellicola a contatto 10 e fate raffreddare completamente. Potete sciacquare e mettere in ammollo l'uvetta 11, intanto stendete l'impasto su un piano di lavoro leggermente infarinato 12.
									

								

															

																		
																																											
											
										
																						
											
										
																						
											
										
																																										
																		Dovrete farlo diventare quasi un rettangolo dello spessore di 0,5 cm 13. Spalmate su tutta la superficie la crema pasticcera 14, cospargete con uvetta precedentemente scolata e strizzata bene 15. 
									

								

															

																		
																																											
											
										
																						
											
										
																						
											
										
																																										
																		Arrotolate dal lato più lungo 16, stringendo bene man a mano e, una volta terminato, sigillate le estremità pizzicando l'impasto 17. Tagliate il rotolo a fette spesse circa 3 cm, con un coltello ben affilato 18.
									

								

															

																		
																																											
											
										
																						
											
										
																						
											
										
																																										
																		Disponete le girelle ben distanziate su una teglia foderata con carta da forno (dovreste riuscire a posizionare circa 6 girelle per teglia) 19. Coprite con la pellicola e fate lievitare per 30 minuti sempre lontano da correnti d'aria. A questo punto rimuovete la pellicola, sbattete il tuorlo con poco latte 20 e spennellate le girelle con questo composto prima di infornare 21. Cuocete in forno statico preriscaldato a 180° per 25 minuti.
									

								

															

																		
																																											
											
										
																						
											
										
																						
											
										
																																										
																		In una ciotolina mescolate 75 g di zucchero a velo con 50 g di acqua 22. Con questa mistura potrete spennellare le girelle una volta cotte e ancora calde 23 così da dare un effetto glassato. Infornate ancora per 5 minuti, poi una volta pronte gustatele ancora calde 24!
									

								

							
					    