Difficoltà: Media
La panna cotta al cioccolato è una variante ancora più golosa della panna cotta, il sogno di tutti gli estimatori del cioccolato. La panna cotta al cioccolato è un dolce al cucchiaio davvero goloso che verrà apprezzato dagli adulti così come dai più piccoli.
In questa ricetta abbiamo abbinato la panna cotta al cioccolato ad una freschissima salsina al mango, arricchita da foglioline di menta fresca, ma questa panna cotta sarà deliziosa anche al naturale, o accompagnata da frutti di bosco e panna montata!


						
						

														INGREDIENTI
							
							                            
                                
    								
    									
    										
    										502
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    502
    					
    					    					    					
    					    Carboidrati
    					    g
    					    52.3
    					
    					    					    					
    					      di cui zuccheri
    					    g
    					    52.2
    					
    					    					    					
    					    Proteine
    					    g
    					    5
    					
    					    					    					
    					    Grassi
    					    g
    					    30.3
    					
    					    					    					
    					      di cui saturi
    					    g
    					    17.74
    					
    					    					    					
    					    Fibre
    					    g
    					    1.8
    					
    					    					    					
    					    Colesterolo
    					    mg
    					    66
    					
    					    					    					
    					    Sodio
    					    mg
    					    41
    					
    					    				
    			
                            
													


						
														
							
														Ingredienti per 5 pannacotte
							

							
								

																	Panna fresca liquida
								
								
								 
																	500
									ml
																

								

							
								

																	Cioccolato fondente
								
								
								 
																	150
									g
																

								

							
								

																	Zucchero a velo
								
								
								 
																	100
									g
																

								

							
								

																	Gelatina in fogli
								
								
								
																	8
									g
																

								

							
														
							
						
														
							
														per la salsa al mango
							

							
								

																	Mango
								
								
								
																	1
									
																

								

							
								

																	Zucchero
								
								
								
																	2
									cucchiai
																

								

							
								

																	Succo di limone
								
								
								 
																	1
									
																

								

							
								

																	Gelatina in fogli
								
								
								
																	3
									g
																

								

							
														
							
						
														
							
														per guarnire
							

							
								

																	Menta
								
								
								 
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la panna cotta al cioccolato iniziate dalla panna cotta: mettete in ammollo i fogli di gelatina in una terrina con acqua fredda 1, per almeno 10 minuti. Setacciate lo zucchero a velo 2 e tritate il cioccolato fondente 3.
									

								

															

																		
																															
											
										
																														
																		Scaldate la panna in un tegame 4, mentre sciogliete il cioccolato a bagnomaria, ponendolo in una bastardella oppure mettendo un pentolino in un'altra pentola riempita di acqua, quel tanto che serva perchè l'acqua non sfiori il contenitore in cui avete messo il cioccolato. Mescolate per farlo sciogliere completamente 5, quindi unite la panna riscaldata a parte 6
									

								

															

																		
																															
											
										
																														
																		e lo zucchero a velo setacciato 7. Continuate a rimestare con una paletta e scaldate tutto a fuoco dolce senza portare mai a ebollizione e continuando a mescolare affinchè il cioccolato non faccia grumi.Strizzate bene i fogli di gelatina ed uniteli al composto 8, quindi mescolate con una frusta fino a quando non si saranno completamente sciolti 9.
									

								

															

																		
																															
											
										
																														
																		Spegnete il fuoco e versate il composto dividendolo in 5 stampini 10 e lasciateli rassodare in frigorifero per almeno 4 ore. Preparate la salsina al mango tagliando un mango maturo a pezzetti 11 e tritandolo molto finemente in un mixer con lo zucchero e il limone 12. Estraete due cucchiai di purea, fatela scaldare bene al microonde e incorporate tre grammi di colla di pesce che avrete precedentemente ammorbidito in acqua fredda e poi strizzato. Aggiungete quindi il tutto al resto della coulis e fate raffreddare per almeno 2 ore in frigorifero.
									

								

															

																		
																															
											
										
																														
																		Trascorso il tempo di raffreddamento estraete le pannacotte dagli stampini: per facilitare l'operazione potete immergere per qualche istante gli stampini in acqua bollente 13; poi passate la lama di un coltellino tutto intorno al bordo 14, icapovolgete per sformare 15. Decorate quindi la panna cotta al cioccolato con la salsina al mango, delle foglioline di menta ed eventualmente del mango a cubetti.
									

								

							
					    