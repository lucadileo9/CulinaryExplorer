Difficoltà: Media
Con la ricetta del pollo alla Norma vi proponiamo un’appetitosa e insolita variante del popolare primo piatto siciliano, la pasta alla Norma, celebre per il suo sugo succulento a base di pomodoro e melanzane fritte, il tutto impreziosito con la tipica ricotta salata dal gusto inconfondibile. Abbiamo insaporito teneri bocconcini di petto di pollo con ingredienti mediterranei, genuini e gustosi. Sul podio della cremosità, oltre al petto di pollo al latte e a ricette intramontabili come il pollo alla cacciatora c'è anche il pollo alla Norma! Arricchite la vostra tavola estiva con un secondo piatto che rievoca sapori tradizionali proposti in una veste nuova che stuzzicherà i vostri palati!


						
						

														INGREDIENTI
							
							                            
                                
    								
    									
    										
    										504
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    504
    					
    					    					    					
    					    Carboidrati
    					    g
    					    19.5
    					
    					    					    					
    					      di cui zuccheri
    					    g
    					    10
    					
    					    					    					
    					    Proteine
    					    g
    					    56.4
    					
    					    					    					
    					    Grassi
    					    g
    					    22.2
    					
    					    					    					
    					      di cui saturi
    					    g
    					    4.99
    					
    					    					    					
    					    Fibre
    					    g
    					    5.8
    					
    					    					    					
    					    Colesterolo
    					    mg
    					    135
    					
    					    					    					
    					    Sodio
    					    mg
    					    540
    					
    					    				
    			
                            
													


						
														
							
							

							
								

																	Petto di pollo
								
								
								
																	850
									g
																

								

							
								

																	Melanzane
								
								
								
																	550
									g
																

								

							
								

																	Ricotta salata
								
								
								
																	50
									g
																

								

							
								

																	Pomodori pelati
								
								
								
																	800
									g
																

								

							
								

																	Basilico
								
								
								
																	5
									foglie
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Farina 00
								
								
								
																	
									q.b.
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il pollo alla Norma per prima cosa tagliate a cubetti il petto di pollo 1, quindi infarinatelo 2, eliminando poi la farina in eccesso setacciando con un colino 3.
									

								

															

																		
																															
											
										
																														
																		Scaldate un filo di olio in un tegame 4, aggiungete i bocconcini di pollo infarinati 5 e fateli rosolare per 4-5 minuti da tutti i lati 6.
									

								

															

																		
																															
											
										
																														
																		Teneteli da parte 7 e nello stesso tegame aggiungete uno spicchio di aglio 8 e un filo d'olio 9. 
									

								

															

																		
																															
											
										
																														
																		Versate i pelati 10, schiacciateli con una forchetta 11, insaporite con le foglie di basilico 12. 
									

								

															

																		
																															
											
										
																														
																		Coprite con il coperchio 13 e cuocete a fuoco basso per 30 minuti. Intanto lavate e spuntate le melanzane, poi affettatele dal lato lungo 14 e tagliatele a strisce prima da un verso 15
									

								

															

																		
																															
											
										
																														
																		e poi dall'altro, così da ricavare dei dadini di circa 1 cm 16. Scaldate in un pentolino l'olio di semi e quando avrà raggiunto i 170° immergete i dadini di melanzane 17. Cuocete per pochi minuti finchè non saranno dorati, quindi scolateli 18.
									

								

															

																		
																															
											
										
																														
																		Adagiateli su un vassoio rivestito con carta assorbente o per fritti 19. Trascorsi i 30 minuti di cottura del sugo, eliminate l'aglio e aggiungete i bocconcini di pollo 20, salate 21 e pepate e cuocete per altri 10-15 minuti a fuoco basso e senza coperchio.
									

								

															

																		
																															
											
										
																														
																		Spegnete il fuoco e unite anche le melanzane fritte 22, grattugiate la ricotta salata 23 e mescolate per insaporire. Servite il pollo alla Norma ben caldo 24.
									

								

							
					    