Difficoltà: Facile
Le mandorle, con la loro caratteristica dolcezza e nota croccante, rappresentano un ingrediente molto versatile nella preparazione dei dolci: le ritroviamo nei colorati macarons, in soffici torte e nei tipici amaretti all’italiana. Ispirati proprio da questi bocconcini fragranti abbiamo realizzato una versione ancora più appetitosa: gli amaretti con amarene con sciroppo, semplicemente golosi grazie all’aggiunta di amarene sciroppate che conferiranno il loro inconfondibile gusto a questi pasticcini. Servitele su un cabaret insieme ad altre delizie come i cannoncini o i cestini di frutta, le occasioni non mancheranno: una raffinata pausa del tè o un fine pasto per concludere in dolcezza una cena in compagnia!


												
						
						

														INGREDIENTI
							
							                            
                                
    								
    									
    										
    										110
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    110
    					
    					    					    					
    					    Carboidrati
    					    g
    					    8.9
    					
    					    					    					
    					      di cui zuccheri
    					    g
    					    8.9
    					
    					    					    					
    					    Proteine
    					    g
    					    2.7
    					
    					    					    					
    					    Grassi
    					    g
    					    7
    					
    					    					    					
    					      di cui saturi
    					    g
    					    0.58
    					
    					    					    					
    					    Fibre
    					    g
    					    2
    					
    					    					    					    					
    					    Sodio
    					    mg
    					    10
    					
    					    				
    			
                            
													


						
							
														Ingredienti per 24 amaretti
							

							
								

																	Mandorle
								
								
								
																	330
									g
																

								

							
								

																	Amarene con sciroppo
								
								
								
																	135
									g
																

								

							
								

																	Zucchero
								
								
								
																	150
									g
																

								

							
								

																	Albumi
								
								
								
																	115
									g
																

								

							
								

																	Zucchero a velo
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli amaretti con amarene con sciroppo versate le mandorle in un mixer insieme allo zucchero 1. Tritatele fino a ridurle in polvere 2. Trasferite il composto ottenuto in una ciotola 3.
									

								

															

																		
																															
											
										
																														
																		Aggiungete l’albume 4 e mescolate con una spatola 5 per amalgamare l’impasto. Ora prendete una piccola porzione di impasto grande come una noce e del peso di circa 25 g. Formate delle palline con le mani 6, ne otterrete circa 24.
									

								

															

																		
																															
											
										
																														
																		Adagiate le palline su una teglia rivestita con carta forno 7, quindi inumiditevi le dita con acqua e premete al centro di ciascuna pallina per creare un incavo 8. Farcite con un’amarena e il suo sciroppo tutti i biscottini 9.
									

								

															

																		
																															
											
										
																														
																		Spolverizzate la superficie con lo zucchero a velo 10 e cuocete in forno statico a 160 ° per 40 minuti. A cottura ultimata sfornate la teglia 11, lasciate intiepidire e poi servite i vostri amaretti con amarene con sciroppo 12.
									

								

							
					    