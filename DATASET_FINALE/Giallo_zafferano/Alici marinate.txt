Difficoltà: Molto facile
Sono piccole, in genere si possono acquistare ad un modica cifra e sono ricche di nobili proprietà. Chi sono? Le alici! Fritte, in teglia con patate, in parmigiana... questo pesce azzurro è protagonista indiscusso anche di questa ricetta comune alle zone costiere del Bel Paese. Le alici marinate vengono servite come antipasto e spesso si trovano anche nei menù dei ristoranti. Il gusto della marinatura, intenso e acidulato, sposa la tenerezza del pesce azzurro, rendendo questo piatto estivo molto saporito e fresco. Se sulla vostra tavola sono presenti antipasti come l’intramontabile cocktail di gamberetti, il raffinato carpaccio di pesce spada o uno scenografico carpaccio di polpo, non potete far mancare le alici marinate!


												
						
						

														INGREDIENTI
							
							                            
                                
    								
    									
    										
    										416
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    416
    					
    					    					    					
    					    Carboidrati
    					    g
    					    2.8
    					
    					    					    					
    					      di cui zuccheri
    					    g
    					    2.7
    					
    					    					    					
    					    Proteine
    					    g
    					    16.6
    					
    					    					    					
    					    Grassi
    					    g
    					    37.6
    					
    					    					    					
    					      di cui saturi
    					    g
    					    6.27
    					
    					    					    					
    					    Fibre
    					    g
    					    2.2
    					
    					    					    					
    					    Colesterolo
    					    mg
    					    57
    					
    					    					    					
    					    Sodio
    					    mg
    					    598
    					
    					    				
    			
                            
													


						
							
							

							
								

																	Acciughe (alici)
								
								
								(abbattute)
																	500
									g
																

								

							
								

																	Aglio
								
								
								
																	4
									g
																

								

							
								

																	Succo di limone
								
								
								
																	150
									g
																

								

							
								

																	Prezzemolo
								
								
								
																	20
									g
																

								

							
								

																	Olio extravergine d'oliva
								
								
								
																	140
									g
																

								

							
								

																	Pepe nero
								
								
								
																	
									q.b.
																

								

							
								

																	Aceto di vino bianco
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le alici marinate incominciate dalla marinatura: in un mixer versate il prezzemolo insieme ad uno spicchio d’aglio 1, e 40 g di olio d’oliva 2 e tritate il tutto per qualche istante 3.
									

								

															

																		
																															
											
										
																														
																		Spremete i limoni 4, e raccogliete il succo in un recipiente insieme all'olio d’oliva 5 e aggiustate di sale e pepe nero 6.
									

								

															

																		
																															
											
										
																														
																		Mescolate bene aiutandovi con una frusta a mano 7 o i rebbi di una forchetta e, quando i due composti si saranno legati tra loro 8, aggiungete il trito a base di prezzemolo 9.
									

								

															

																		
																															
											
										
																														
																		Continuate a mescolare con la frusta 10, quindi tenete da parte la marinatura 11. Intanto passate alla pulizia delle alici 12; poiché queste non subiranno alcuna cottura è molto importante assicurarsi che queste siano state abbattute in fase di acquisto (scegliete sempre le alici fresche da acquistare nella vostra pescheria di fiducia); per maggior sicurezza si consiglia di congelare per almeno 96 ore a -18 gradi (già eviscerate) e poi scongelare per impiegare nella ricetta.
									

								

															

																		
																															
											
										
																														
																		Indossate dei guanti in lattice monouso, quindi staccate la testa 13, poi scorrete il pollice lungo il ventre per aprirle a mo' di libro, per poterle successivamente deliscare tirando via la lisca centrale e pulire dalle interiora 14, infine sciacquate i filetti sotto un filo d’acqua (per eliminare tutte le impurità), facendo molta attenzione a non dividere in due metà il pesce 15.
									

								

															

																		
																															
											
										
																														
																		Sistemate i filetti di alici ben puliti in un recipiente capiente l'uno accanto all'altro 16 e versate la marinatura che avete preparato 17, dopodiché coprite con della pellicola trasparente. Lasciate riposare per almeno 5 ore a temperatura ambiente 18.
									

								

															

																		
																															
											
										
																														
																		Trascorso il tempo necessario, eliminate la pellicola e versate l’aceto di vino bianco 19, mescolate 20 e infine, scolatele leggermente dalla marinatura e sistemate le alici marinate su un piatto da portata per servirle e gustarle come antipasto 21!
									

								

							
					    