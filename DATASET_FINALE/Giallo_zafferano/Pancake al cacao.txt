Difficoltà: Molto facile
La domenica mattina, quando il tempo scorre più lentamente, non c'è cosa più gradita se qualcuno in famiglia si presta a preparare pancake per tutti! Classici, alla banana, alle mele... e volete per caso perdervi la versione al cacao? Soffici, golosi e perfetti da servire sia con lo sciroppo che con una spolverata di zucchero a velo o della frutta fresca a piacere. I pancake al cacao saranno una delle vostre varianti preferite... magari con un pizzico di cannella o di vaniglia per dare un aroma ancor più speciale alla vostra giornata.


						
						

														INGREDIENTI
							
							                            
                                
    								
    									
    										
    										84
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    84
    					
    					    					    					
    					    Carboidrati
    					    g
    					    10.2
    					
    					    					    					
    					      di cui zuccheri
    					    g
    					    2.8
    					
    					    					    					
    					    Proteine
    					    g
    					    3
    					
    					    					    					
    					    Grassi
    					    g
    					    3.5
    					
    					    					    					
    					      di cui saturi
    					    g
    					    1.84
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    41
    					
    					    					    					
    					    Sodio
    					    mg
    					    33
    					
    					    				
    			
                            
													


						
														
							
														Ingredienti per 12 pancake
							

							
								

																	Latte intero
								
								
								a temperatura ambiente
																	200
									g
																

								

							
								

																	Farina 00
								
								
								
																	100
									g
																

								

							
								

																	Burro
								
								
								
																	25
									g
																

								

							
								

																	Cacao amaro in polvere
								
								
								
																	15
									g
																

								

							
								

																	Zucchero
								
								
								
																	15
									g
																

								

							
								

																	Uova
								
								
								(circa 2 medie)
																	110
									g
																

								

							
								

																	Lievito in polvere per dolci
								
								
								
																	6
									g
																

								

							
														
							
						
														
							
														per guarnire
							

							
								

																	Sciroppo di acero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i pancake al cacao, iniziate fondendo il burro a fuoco dolcissimo, poi fatelo intipiedire. Dividete gli albumi dai tuorli; nella ciotola con i tuorli versate il burro fuso intiepidito 1 e mescolate. Una volta amalgamati unite il latte a temperatura ambiente 2 e la farina setacciata insieme al lievito 3.
									

								

															

																		
																															
											
										
																														
																		Aggiungete anche il cacao amaro in polvere sempre attraverso il colino 4 e mescolate con la frusta a mano per amalgamare il tutto 5. A questo punto montate gli albumi con le fruste elettriche, aggiungendo lo zucchero poco alla volta 6.
									

								

															

																		
																															
											
										
																														
																		Continuate a lavorare fino ad ottenere un composto bianco e spumoso 7. Versate un cucchiaio di albumi montati nella ciotola con il composto al cacao 8 e mescolate delicatamente con la frusta a mano 9.
									

								

															

																		
																															
											
										
																														
																		Poi aggiungete gli albumi restanti e amalgamate con movimenti dal basso verso l'alto con una marisa 10. Mettete a scaldare una padella ampia antiaderente (meglio se a fondo spesso) sul fuoco medio (non alto altrimenti non darete il tempo all'impasto di lievitare bene durante la cottura) e ungete con poco burro da spandere sulla superficie 11. Versate un mestolino di impasto al centro della padella 12, non ci sarà bisogno di spanderlo.
									

								

															

																		
																															
											
										
																														
																		Quando inizieranno a comparire delle bollicine in superficie 13, giratelo sull’altro lato 14 e fatelo dorare a sua volta. Proseguite così con il resto dell'impasto e man a mano disponete i pancake su un piatto da portata, impilandoli uno sopra l'altro 15. Servite i pancake al cacao con sciroppo d'acero o, se preferite, spolverizzateli con zucchero a velo e accompagnateli con frutta fresca o frutti rossi!
									

								

							
					    