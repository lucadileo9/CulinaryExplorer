Difficoltà: Molto facile
Le zucchine ripiene sono un classico della cucina italiana e ne esistono innumerevoli versioni, la maggior parte delle quali prevede una farcitura a base di carne o tonno: oggi invece vogliamo accontentare gli amanti delle verdure con le zucchine ripiene vegetariane! Se pensate che un ripieno senza carne o pesce sia poco saporito, quando assaggerete questo piatto dovrete ricredervi perché sarete investiti da un’esplosione di gusto… tutto merito di un ingrediente che già da solo è un concentrato di sapori mediterranei: i pomodori secchi! Servite le zucchine ripiene vegetariane come antipasto per stuzzicare l’appetito, oppure come contorno sostanzioso o ancora come seconda portata, magari in occasione di una cena con amici vegetariani… siamo sicuri che questa versione delle zucchine ripiene conquisterà non solo loro, ma anche tutti gli altri commensali, cuoco compreso!


												
						
						

														INGREDIENTI
							
							                            
                                
    								
    									
    										
    										144
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    144
    					
    					    					    					
    					    Carboidrati
    					    g
    					    12
    					
    					    					    					
    					      di cui zuccheri
    					    g
    					    4
    					
    					    					    					
    					    Proteine
    					    g
    					    6.8
    					
    					    					    					
    					    Grassi
    					    g
    					    7.7
    					
    					    					    					
    					      di cui saturi
    					    g
    					    2.78
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    14
    					
    					    					    					
    					    Sodio
    					    mg
    					    346
    					
    					    				
    			
                            
													


						
							
														Ingredienti per 8 pezzi
							

							
								

																	Zucchine
								
								
								(4 lunghe della stessa grandezza)
																	560
									g
																

								

							
								

																	Pane
								
								
								mollica
																	100
									g
																

								

							
								

																	Cipollotti rossi
								
								
								 
																	50
									g
																

								

							
								

																	Pomodori secchi sott'olio
								
								
								
																	85
									g
																

								

							
								

																	Grana Padano DOP
								
								
								da grattugiare
																	100
									g
																

								

							
								

																	Timo
								
								
								
																	6
									foglie
																

								

							
								

																	Olio extravergine d'oliva
								
								
								 
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le zucchine ripiene vegetariane, per prima cosa lavate le zucchine e spuntate le estremità 1. Tagliate le zucchine a metà per il lungo 2 e svuotatele della polpa usando un coltello oppure un levatorsolo 3; lasciate uno spessore di pochi millimetri facendo attenzione a non romperle.
									

								

															

																		
																															
											
										
																														
																		Tritate grossolanamente la polpa delle zucchine con un coltello 4, poi pulite il cipollotto e tagliatelo a rondelle sottili 5. Scaldate l’olio in una padella antiaderente, aggiungete il cipollotto 6 e lasciatelo stufare a fuoco dolce per 5 minuti.
									

								

															

																		
																															
											
										
																														
																		Quando il cipollotto sarà imbiondito, aggiungete la polpa delle zucchine tritata 7, salate e pepate a piacere e cuocete per circa 10 minuti sempre a fuoco dolce. Mentre le zucchine stanno cuocendo, tagliate la mollica del pane a cubetti 8, versatela in un mixer 9 e tritatela.
									

								

															

																		
																															
											
										
																														
																		Trasferite la mollica del pane tritata in una ciotola 10; quando la polpa delle zucchine ha finito di cuocere, fatela intiepidire leggermente. Dopodiché versatela nello stesso mixer 11 e frullate. Unite la polpa frullata alla mollica di pane 12,
									

								

															

																		
																															
											
										
																														
																		sgocciolate dal loro olio di conservazione i pomodori secchi, tagliateli a dadini e aggiungeteli nella ciotola 13 insieme al formaggio grattugiato 14 e alle foglioline di timo 15; mescolate bene con un cucchiaio fino a che il composto non sarà uniforme.
									

								

															

																		
																															
											
										
																														
																		A questo punto usate un cucchiaio per riempire con il composto le zucchine che avevate svuotato in precedenza, cercando di compattare bene il ripieno 16. Disponete le zucchine ripiene su una leccarda foderata con carta forno 17 e cuocete in forno statico preriscaldato a 200° per circa 25 minuti, fino a che non saranno ben dorate in superficie. Le vostre zucchine ripiene vegetariane sono pronte per essere gustate 18!
									

								

							
					    