Difficoltà: Molto facile
L’aglio marinato, oltre ad essere una conserva, così preparato, risulta più digeribile e ha un sapore molto più delicato, quasi di mandorla.

È adatto da gustare in tutte le preparazioni in cui non aggiungevate l’aglio perché risultava troppo pesante; inoltre, condito con capperi tritati, origano, peperoncino e olio risulta ottimo persino da stuzzicare come aperitivo!


												
						
						

														INGREDIENTI
							
							                            
                                
    								
    									
    										
    										44
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    44
    					
    					    					    					
    					    Carboidrati
    					    g
    					    2.9
    					
    					    					    					
    					      di cui zuccheri
    					    g
    					    2.9
    					
    					    					    					
    					    Proteine
    					    g
    					    0.7
    					
    					    					    					
    					    Grassi
    					    g
    					    0.3
    					
    					    					    					
    					      di cui saturi
    					    g
    					    0.05
    					
    					    					    					
    					    Fibre
    					    g
    					    1.2
    					
    					    					    					    					
    					    Sodio
    					    mg
    					    253
    					
    					    				
    			
                            
													


						
							
														Ingredienti per 3 vasetti da 150 ml
							

							
								

																	Aglio fresco
								
								
								4 teste
																	
									
																

								

							
								

																	Vino bianco secco
								
								
								
																	350
									ml
																

								

							
								

																	Sale fino
								
								
								
																	1
									cucchiaino
																

								

							
								

																	Zucchero
								
								
								
																	1
									cucchiaino
																

								

							
								

																	Pepe misto in grani
								
								
								
																	15
									
																

								

							
								

																	Alloro
								
								
								
																	3
									foglie
																

								

							
								

																	Chiodi di garofano
								
								
								
																	3
									
																

								

							
								

																	Ginepro
								
								
								
																	3
									bacche
																

								

							
								

																	Aceto di vino bianco
								
								
								
																	350
									ml
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l'aglio maritato iniziate innanzitutto dalla sanificazione dei barattoli e dei tappi, come indicato nelle linee guida del Ministero della Salute riportate in fondo alla ricetta. Una volta compiuta questa importante operazione, prendete le teste di aglio, separate i vari spicchi 1 e privateli della buccia esterna 2. Poi prendete una pentola capiente e versate l'aceto e il vino bianco 3.
									

								

															

																		
																															
											
										
																														
																		 Aggiungete anche il pepe, l’alloro, le bacche di ginepro e i chiodi di garofano 4, e infine anche il sale e zucchero 5. Accendete il fuoco e portate tutto a ebollizione. Una volta che gli ingredienti avranno raggiunto il bollore aggiungete gli spicchi di aglio 6, che lascerete bollire per 1 minuto. A questo punto potete procedere con l’invasamento: riempite i barattoli che avete precedentemente sanificato con gli spicchi d’aglio e versateci sopra il composto di aceto e vino ancora caldo fermandovi a 1 centimetro dal bordo del vaso, avendo cura di suddividere equamente nei vari vasetti anche le spezie. Se utilizzate barattoli con tappo a vite, avvitate bene ma senza stringere troppo. A questo punto passate alla bollitura dei vasetti, ovvero la pastorizzazione,  seguendo le indicazioni riportate nelle linee guida del Ministero della Salute citate in fondo alla ricetta. Se utilizzate barattoli con tappi a vite, una volta che i barattoli si saranno raffreddati verificate se il sottovuoto è avvenuto correttamente: potete premere al centro del tappo e, se non sentirete il classico "click-clack", il sottovuoto sarà avvenuto. Se dopo la ribollitura doveste notare la formazione di piccole bollicine d'aria, quando il barattolo è ancora caldo battetelo delicatamente su un piano, in modo da far risalire in superficie le bollicine che poi scompariranno naturalmente. Se utilizzate i barattoli con chiusure a guarnizione in gomma, al momento di consumare l'aglio marinato potete fare la prova del sottovuoto tirando l'apposita linguetta: se tirandola produce un rumore secco vuol dire che il contenuto si è conservato con il sottovuoto corretto. Al contrario, se tirando la linguetta la guarnizione risulta "molle", significa che non si è creato il sottovuoto correttamente ed è meglio non mangiarne il contenuto. Il vostro aglio marinato è pronto per essere gustato!
									

								

							
					    