Difficoltà: Media
Le crespelle integrali con prosciutto, groviera e spinaci formano una pietanza molto sfiziosa e appetitosa; le crespelle vengono preparate con farina integrale amalgamata con latte, burro fuso e uova, ingredienti che conferiscono all’impasto un sapore particolarmente gustoso.

Il ripieno, composto da spinaci, prosciutto cotto, groviera e besciamella, rende le crespelle golosamente morbide e cremose.


						
						

														INGREDIENTI
							
													


						
														
							
														Ingredienti per 8 crespelle del diametro di 15 cm
							

							
								

																	Latte intero
								
								
								
																	300
									ml
																

								

							
								

																	Farina integrale
								
								
								
																	150
									g
																

								

							
								

																	Burro
								
								
								
																	30
									g
																

								

							
								

																	Uova
								
								
								
																	2
									
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Ingredienti per il ripieno
							

							
								

																	Spinaci
								
								
								freschi
																	300
									g
																

								

							
								

																	Prosciutto cotto
								
								
								a cubetti
																	100
									g
																

								

							
								

																	Groviera
								
								
								
																	150
									g
																

								

							
														
							
						
														
							
														Ingredienti per la besciamella
							

							
								

																	Latte intero
								
								
								
																	250
									ml
																

								

							
								

																	Burro
								
								
								
																	25
									g
																

								

							
								

																	Farina 00
								
								
								
																	25
									g
																

								

							
								

																	Sale fino
								
								
								
																	
									q.b.
																

								

							
								

																	Noce moscata
								
								
								da grattugiare
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Preparate l’impasto per le crespelle mettendo in una ciotola le uova e aggiungendo poco alla volta il latte 1; mescolate con l’aiuto di una frusta, unite quindi la farina 2 e il burro 3 che avrete fatto sciogliere in una piccola casseruola. Mescolate fino ad ottenere un composto liscio e omogeneo, quindi unite il sale e lasciate riposare per 10 minuti.
									

								

															

																		
																															
											
										
																														
																		Intanto preparate la besciamella 4 ( per vedere come si fa clicca qui).Scaldate una padella antiaderente del diametro di 15 cm e, con l’aiuto di un mestolo, ponete un po’ di composto per crespelle nel centro 5: con un movimento rotatorio della padella, o con l’aiuto di un cucchiaio, spandete il composto in modo uniforme su tutto il fondo; fate cuocere per circa 1 minuto, quindi girate la crespella e cuocete sull’altro lato. Procedete nella stessa maniera fino a formare 8 crespelle 6.
									

								

															

																		
																															
											
										
																														
																		Prendete ogni crespella, spalmatela con uno strato di besciamella 7, mettete nel centro un po’ di spinaci 8, qualche cubetto di prosciutto e il formaggio groviera tagliato alla julienne 9; chiudete la crespella dandole la forma di un cannolo e fermate i lembi con uno stuzzicadenti . Farcite nello stesso modo tutte le crespelle poi adagiatele in una pirofila (o in 4 piatti individuali), cospargetele con qualche fiocchetto di burro e infornatele a 200° per circa 15 minuti. Trascorso il tempo necessario estraete le crespelle dal forno e servitene due per persona.
									

								

							
					    