Difficoltà: Molto facile
Le penne alla crudaiola sono un primo piatto estivo fresco e leggero che utilizza ingredienti totalmente crudi e del buon olio extravergine di oliva per esaltare tutto il sapore dei vari elementi.

Un piatto sano e leggero che potrà essere gustato anche in spiaggia o in ufficio, per variare un po' rispetto alla solita insalata di pasta. Se volete rendere più sfiziose le penne alla crudaiola aggiungete dei bocconcini di mozzarella o cubetti di emmentaler!


												
						
						

														INGREDIENTI
							
							                            
                                
    								
    									
    										
    										472
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    472
    					
    					    					    					
    					    Carboidrati
    					    g
    					    65.4
    					
    					    					    					
    					      di cui zuccheri
    					    g
    					    6.2
    					
    					    					    					
    					    Proteine
    					    g
    					    13.8
    					
    					    					    					
    					    Grassi
    					    g
    					    17.3
    					
    					    					    					
    					      di cui saturi
    					    g
    					    2.55
    					
    					    					    					
    					    Fibre
    					    g
    					    5.2
    					
    					    					    					    					
    					    Sodio
    					    mg
    					    210
    					
    					    				
    			
                            
													


						
							
							

							
								

																	Penne Rigate
								
								
								
																	320
									g
																

								

							
								

																	Olive nere
								
								
								denocciolate
																	50
									g
																

								

							
								

																	Zucchine
								
								
								novelle
																	150
									g
																

								

							
								

																	Funghi champignon
								
								
								
																	150
									g
																

								

							
								

																	Pomodorini ciliegino
								
								
								
																	300
									g
																

								

							
								

																	Pinoli
								
								
								
																	40
									g
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								
																	40
									foglie
																

								

							
								

																	Olio extravergine d'oliva
								
								
								
																	50
									ml
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le penne alla crudaiola lavate e tagliate a quarti i pomodorini ciliegino 1. Spuntate, lavate e tagliate a rondelline sottili le zucchine novelle 2; tagliate a rondelle anche le olive nere. Pulite gli champignon eliminando la terra posta alla base dei gambi; spellate le teste dei funghi (senza dividerle dai gambi), quindi tagliateli a fettine sottili nel senso della lunghezza 3.
									

								

															

																		
																															
											
										
																														
																		In una ciotola mettete i pomodorini, i funghi 4, le zucchine, le olive 5 e tenetela da parte. Ponete i pinoli a tostare in una padella sul fuoco dolce 6,
									

								

															

																		
																															
											
										
																														
																		rigirandoli fino a quando saranno ben dorati 7. Ora condite le verdure con l’aglio tritato, le foglie di basilico spezzettate con le dita 8,  l’olio 9, il sale, il pepe e i pinoli tostati. Mischiate bene gli ingredienti e lasciate che le verdure assorbano tutti gli aromi.
									

								

															

																		
																															
											
										
																														
																		Nel frattempo lessate al dente le penne rigate 10, scolatele e versatele nella ciotola dove riposa il condimento precedentemente preparato 11; mischiate gli ingredienti per bene con un mestolo e servite le penne alla crudaiola immediatamente, portando in tavola del formaggio grattugiato 12 tipo Parmigiano, Grana o Pecorino oppure della ricotta stagionata affumicata; lasciate che i commensali si servano a piacere.
									

								

							
					    