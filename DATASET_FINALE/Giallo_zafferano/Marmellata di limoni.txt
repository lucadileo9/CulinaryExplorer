Difficoltà: Facile
Le marmellate e confetture fatte in casa fatte in casa sono una vera delizia, un prodotto genuino per raccogliere il meglio della frutta e conservarla tutto l'anno. Scopriamo come preparare una perfetta marmellata di limoni, partendo dal prodotto: noi abbiamo scelto (e vi suggeriamo) i limoni di Sorrento, un prodotto italiano a Indicazione Geografica Protetta. Gli "Ovali di Sorrento", chiamati così per la loro forma e le loro grandi dimensioni, sono ricchi di vitamina C e hanno una buccia molto profumata, grazie alla presenza degli oli essenziali. Il gusto piuttosto acido della loro polpa viene smorzato lasciando le fette di limone a bagno nell’acqua per due giorni, in modo che con l’aggiunta dello zucchero e la lunga cottura, la marmellata risulti dolce e conservi comunque il sapore e l’aroma del limone. Se la preferite più delicata e setosa potete passarla come abbiamo fatto noi, altrimenti scopritela nella versione più rustica. In ogni caso sarà un successo! Non vi resta che realizzare la vostra marmellata di limoni per consumarla “al naturale”, spalmandola su una fetta di pane,  per insaporire i vostri dolci o accompagnare un tagliere di formaggi!


												
						
						

														INGREDIENTI
							
													


						
							
														Ingredienti per 3 vasetti da 250 g circa
							

							
								

																	Limoni
								
								
								di Sorrento
																	1
									kg
																

								

							
								

																	Zucchero
								
								
								
																	500
									g
																

								

							
								

																	Acqua
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la marmellata di limoni per prima cosa assicuratevi di usare barattoli sanificati (seguendo le indicazioni riportate in fondo alla ricetta) e con tappi nuovi. Lavate, poi tagliate i limoni a fette sottili, non è necessario togliere i semi 1. Trasferiteli in una ciotola ampia e coprite a filo con acqua fredda 2. Coprite con pellicola e lasciate a temperatura ambiente per 24 ore. Risciacquate 3 e cambiate l’acqua, quindi ripetete il riposo di 24 ore. 
									

								

															

																		
																																											
											
										
																						
											
										
																						
											
										
																																										
																		Passato anche il secondo riposo sciacquate nuovamente i limoni e metteteli in pentola. Coprite a filo con acqua 4 e portate ad ebollizione. Scolate quindi i limoni e conservate circa 350 g dell’acqua in cui li avete sbollentati. Trasferite nuovamente in pentola i limoni 5 e l’acqua indicata 6. 
									

								

															

																		
																																											
											
										
																						
											
										
																						
											
										
																																										
																		Versate anche lo zucchero 7. Portate a leggero bollore e lasciate cuocere, mescolando spesso 8, per circa 30-40 minuti. Arrivati a questo punto le fettine saranno abbastanza morbide e sfatte, ma piuttosto slegate e abbondantemente sciroppose 9: non vi preoccupate e soprattutto non andate troppo avanti con la cottura perché la marmellata si addenserà molto durante il raffreddamento.
									

								

															

																		
																																											
											
										
																						
											
										
																						
											
										
																																										
																		Passate il composto con il passaverdure 10, così da togliere i semi. Non è necessario fare un lavoro di fino ma questo passaggio è necessario anche per uniformare un po’ la consistenza. Trasferite la marmellata nei barattoli sanificati 11 e procedete con la consueta messa in conserva del prodotto 12.
									

								

							
					    