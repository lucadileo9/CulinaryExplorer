Difficoltà: Molto facile
Per gli inguaribili nostalgici "merenda e cartoni" e per l'ennesima richiesta di merendine da parte dei bambini... ecco il vostro strappo alla regola: la torta Mars. Facile e veloce da realizzare con le famose barrette di cioccolato e caramello e tanto riso soffiato (rice crispies) a cui unirlo. Per consacrare definitivamente la bontà di questo dolce e cadere ancor più in tentazione, abbiamo pensato ad uno strato di ganache al cioccolato al latte che donerà maggior morbidezza alla torta. Per una festa di compleanno potreste offrirla in abbinamento alle fette di cacao al latte, al rotolo alla Nutella o a una scenografica torta Oreo® per rendere il vostro buffet davvero irresistibile!


						
						

														INGREDIENTI
							
							                            
                                
    								
    									
    										
    										386
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    386
    					
    					    					    					
    					    Carboidrati
    					    g
    					    47.3
    					
    					    					    					
    					      di cui zuccheri
    					    g
    					    34.2
    					
    					    					    					
    					    Proteine
    					    g
    					    3.9
    					
    					    					    					
    					    Grassi
    					    g
    					    20.1
    					
    					    					    					
    					      di cui saturi
    					    g
    					    11.14
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    27
    					
    					    					    					
    					    Sodio
    					    mg
    					    343
    					
    					    				
    			
                            
													


						
														
							
														Ingredienti per una torta del diametro di 24 cm
							

							
								

																	Riso soffiato
								
								
								(rice crispies)
																	120
									g
																

								

							
								

																	Mars
								
								
								barrette 
																	400
									g
																

								

							
								

																	Burro
								
								
								
																	80
									g
																

								

							
														
							
						
														
							
														per la ganache
							

							
								

																	Cioccolato al latte
								
								
								
																	150
									g
																

								

							
								

																	Panna fresca liquida
								
								
								
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta Mars, foderate una tortiera da 24 cm con stampo a cerniera con della carta forno. Poi tagliate a pezzetti le barrette 1, quindi sciogliete a fuoco basso in una padella o in un tegame piuttosto ampio il burro 2. Una volta sciolto, aggiungete le barrette 3, alzate leggermente la fiamma
									

								

															

																		
																															
											
										
																														
																		e mescolate il tutto con una spatola per far fondere le barrette, ci vorrà qualche minuto 4. Una volta sciolte, dovrete agire piuttosto velocemente: togliete rapidamente dal fuoco e versate in una ciotola con il riso soffiato 5, mescolate il tutto brevemente per amalgamare 6.
									

								

															

																		
																															
											
										
																														
																		Trasferite il composto nella tortiera foderata con carta da forno 7, stendete bene la base per coprire tutto il fondo aiutandovi con il dorso di un cucchiaio 8 e tenete momentaneamente da parte (fuori dal frigo). Ora tritate il cioccolato al latte 9
									

								

															

																		
																															
											
										
																														
																		e ponetelo a sciogliere a bagno maria 10, mescolando di tanto in tanto per favorire lo scioglimento. Nel frattempo, mettete la panna a scaldare in un pentolino. Una volta che il cioccolato sarà sciolto, unite la panna scaldata 11 e mescolate qualche istante, quindi versate il tutto sulla base di riso soffiato 12.
									

								

															

																		
																															
											
										
																														
																		Stendete in maniera uniforme con una spatola 13 e lasciate rassodare fuori dal frigo la vostra torta Mars per circa un'ora 14. Per sformarla basterà aprire la vostra tortiera a cerniera e rimuovere la carta da forno 15. Servitela a cubotti se preferite!
									

								

							
					    