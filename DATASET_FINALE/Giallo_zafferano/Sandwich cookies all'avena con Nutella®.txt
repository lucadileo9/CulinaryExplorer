Difficoltà: Media
I sandwich cookies all'avena con Nutella® sono dei pasticcini perfetti da servire per la merenda, da accompagnare con una tazza di tè caldo o con un bicchiere di latte per i più piccoli. Proprio come i baci di dama i nostri biscotti vengono uniti da uno strato di crema e per renderli davvero speciali abbiamo scelto di utilizzare Nutella®! I due gusci di biscotto sono realizzati con una frolla morbida all'avena e risultano fragranti e saporiti. Questi pasticcini rustici sono facilissimi da preparare e saranno un dolcetto perfetto per le feste, magari da mettere vicino al camino nella notte tra il 24 e il 25 Dicembre, per accogliere Babbo Natale che va matto per i biscotti! 


						
						

														INGREDIENTI
							
							                            
                                
    								
    									
    										
    										521
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    521
    					
    					    					    					
    					    Carboidrati
    					    g
    					    62.1
    					
    					    					    					
    					      di cui zuccheri
    					    g
    					    32.7
    					
    					    					    					
    					    Proteine
    					    g
    					    6.6
    					
    					    					    					
    					    Grassi
    					    g
    					    27.4
    					
    					    					    					
    					      di cui saturi
    					    g
    					    14.13
    					
    					    					    					
    					    Fibre
    					    g
    					    1.7
    					
    					    					    					
    					    Colesterolo
    					    mg
    					    103
    					
    					    					    					
    					    Sodio
    					    mg
    					    152
    					
    					    				
    			
                            
													


						
														
							
														Ingredienti per 20 biscotti
							

							
								

																	Burro
								
								
								freddo
																	230
									g
																

								

							
								

																	Uova
								
								
								(circa 2)
																	110
									g
																

								

							
								

																	Zucchero di canna
								
								
								
																	200
									g
																

								

							
								

																	Sale fino
								
								
								
																	3
									g
																

								

							
								

																	Fiocchi di avena
								
								
								
																	90
									g
																

								

							
								

																	Farina 00
								
								
								
																	300
									g
																

								

							
								

																	Lievito in polvere per dolci
								
								
								
																	3
									g
																

								

							
														
							
						
														
							
														per farcire e decorare
							

							
								

																	Nutella®
								
								
								
																	150
									g
																

								

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i sandwich cookies all'avena con Nutella® come prima cosa versate lo zucchero in una ciotola. Unite il burro freddo a cubetti 1 e il sale 2. Lavorate il tutto con le fruste elettriche 3 fino ad ottenere una massa omogenea. 
									

								

															

																		
																															
											
										
																														
																		Aggiungete le uova 4 e lavorate sino a che non saranno completamente assorbite 5. A questo punto in una ciotolina mescolate insieme farina e lievito 6. 
									

								

															

																		
																															
											
										
																														
																		Unite il tutto al composto di burro, zucchero e uova 7 e lavorate ancora con le fruste elettriche. Aggiungete poi i fiocchi d'avena 8 e mescolate con una spatola per incorporarli 9. 
									

								

															

																		
																															
											
										
																														
																		Rivestite una placca con la carta forno 10. Formate delle palline con le mani da circa 20 grammi e posizionatele sulla leccarda distanzandole di circa 4 cm l'una dall'altra 11. Dovrete ottenerne circa 40 12.
									

								

															

																		
																															
											
										
																														
																		Cuocete in forno statico preriscaldato a 180° per circa 20 minuti nel ripiano centrale. Poi sfornate 13 e lasciate raffreddare. Poi prendete un biscotto, mettete al centro della parte piatta 7,5 g di Nutella® 14 e richiudete con un altro biscotto 15. 
									

								

															

																		
																															
											
										
																														
																		Fate una leggera pressione con le mani 16 e spolverizzate con lo zucchero a velo 17. Ripetete quest'operazione per tutti i biscotti 18. I sandwich cookies all'avena con Nutella® sono pronti da servire. 
									

								

							
					    