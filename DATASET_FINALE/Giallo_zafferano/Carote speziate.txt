Difficoltà: Facile
Le carote sono un ortaggio molto versatile che ritroviamo in tante preparazioni, perfino in quelle dolci. Sono ottime anche per accompagnare secondi saporiti di carne o pesce; così oggi le proponiamo con una nota in più di sapore per rendere questo piatto insolito e gustoso.
Le carote speziate sono infatti un contorno leggero e ricco di aromi. Si parte dalla scelta dell’ingrediente principale, ovvero carote baby tenere e fresche meglio se da agricoltura biologica in modo che abbiano un sapore intenso e genuino. Le carote vengono poi cotte a vapore creato dall'acqua aromatizzata con foglie di alloro, cardamomo, ginepro, pepe, cannella e chiodi di garofano. Un vero trionfo di spezie per una pietanza semplice e profumata! Accompagnate i vostri secondi di carne o pesce con le carote speziate per un pasto gustoso e nutriente.


												
						
						

														INGREDIENTI
							
							                            
                                
    								
    									
    										
    										117
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    117
    					
    					    					    					
    					    Carboidrati
    					    g
    					    14.4
    					
    					    					    					
    					      di cui zuccheri
    					    g
    					    14.4
    					
    					    					    					
    					    Proteine
    					    g
    					    2.2
    					
    					    					    					
    					    Grassi
    					    g
    					    5.6
    					
    					    					    					
    					      di cui saturi
    					    g
    					    0.92
    					
    					    					    					
    					    Fibre
    					    g
    					    6.7
    					
    					    					    					    					
    					    Sodio
    					    mg
    					    408
    					
    					    				
    			
                            
													


						
							
							

							
								

																	Carote baby
								
								
								
																	500
									g
																

								

							
								

																	Alloro
								
								
								
																	2
									foglie
																

								

							
								

																	Ginepro
								
								
								
																	3
									bacche
																

								

							
								

																	Pepe nero in grani
								
								
								
																	10
									
																

								

							
								

																	Chiodi di garofano
								
								
								
																	2
									
																

								

							
								

																	Cardamomo
								
								
								
																	1
									pizzico
																

								

							
								

																	Cannella in stecche
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Cannella in polvere
								
								
								
																	
									q.b.
																

								

							
								

																	Noce moscata
								
								
								(facoltativa)
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le carote speziate, iniziate lavando accuratamente le carote baby ad una ad una sotto acqua corrente 1. Poi ponetele su un tagliere e spuntatele con un coltellino eliminando il gambo verde 2. Prendete la vaporiera e riempitela di acqua per metà (se non l'avete potete utilizzare una pentola capiente e uno scolapasta in alluminio), fate scaldare l'acqua a fuoco medio e intanto versate le foglie di alloro 3.
									

								

															

																		
																															
											
										
																														
																		Poi aggiungete i grani di pepe 4, le bacche di ginepro 5, i chiodi di garofano e i semi di cardamomo 6.
									

								

															

																		
																															
											
										
																														
																		In ultimo aggiungete anche il bastoncino di cannella 7. Quando l'acqua inizierà a fremere, ponete sopra il cestello della vaporiera. Quando il cestello sarà ben caldo, versateci le carote 8. Coprite con un coperchio e lasciate cuocere per circa 20 minuti 9.
									

								

															

																		
																															
											
										
																														
																		Quando le carote baby saranno cotte 10, trasferitele su un piatto da portata. Salate 11 e pepate a vostro gusto. Infine versate un filo d'olio 12 e se gradite potete condire le vostre carote baby con una grattugiata di noce moscata e della cannella in polvere!
									

								

							
					    