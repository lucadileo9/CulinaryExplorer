Difficoltà: Facile
Gli spiedini di pollo sono un secondo piatto sfizioso e molto veloce da preparare. Per rendere più appetitosi e originali gli spiedini di pollo un’ottima idea è quella di avvolgere i bocconcini di pollo con delle fettine di pancetta, questa sciogliendosi durante la cottura renderà i bocconcini di pollo morbidi e gustosi, in più ogni bocconcino viene insaporito da un rametto di rosmarino. In più in questi spiedini il pollo viene alternato da fettine di zucchine e funghi, che si cuociono insieme al pollo restando però croccanti e saporiti. Noi abbiamo scelto di cuocere gli spiedini di pollo su una piastra di ghisa, ma se preferite potete cuocere gli spiedini di pollo in una padella antiaderente o anche al forno, come preferite.


												
						
						

														INGREDIENTI
							
							                            
                                
    								
    									
    										
    										423
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    423
    					
    					    					    					
    					    Carboidrati
    					    g
    					    2.1
    					
    					    					    					
    					      di cui zuccheri
    					    g
    					    1.9
    					
    					    					    					
    					    Proteine
    					    g
    					    61.1
    					
    					    					    					
    					    Grassi
    					    g
    					    18.9
    					
    					    					    					
    					      di cui saturi
    					    g
    					    6.39
    					
    					    					    					
    					    Fibre
    					    g
    					    3.5
    					
    					    					    					
    					    Colesterolo
    					    mg
    					    168
    					
    					    					    					
    					    Sodio
    					    mg
    					    677
    					
    					    				
    			
                            
													


						
							
														Ingredienti per 8 spiedini
							

							
								

																	Petto di pollo
								
								
								
																	800
									g
																

								

							
								

																	Pancetta (tesa)
								
								
								affumicata 24 fette sottili 
																	240
									g
																

								

							
								

																	Zucchine
								
								
								
																	250
									g
																

								

							
								

																	Funghi champignon
								
								
								
																	150
									g
																

								

							
								

																	Rosmarino
								
								
								
																	4
									rametti
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Tagliate a cubi di cm 3 di lato il petto di pollo e ricavatene 24 cubi 1. Lavate le zucchine, eliminate le estremità e tagliatele a fette spesse 1 cm, ricavandone 24 rondelle. Lavate e tagliate a fette spesse 1 cm anche i funghi 2, ricavatene 24 fette. Spezzettate il rosmarino e ricavatene 24 cimette. Avvolgete ogni cubo di pollo in una fetta di pancetta 3,
									

								

															

																		
																															
											
										
																														
																		poi infilate tra la pancetta e il pollo una cimetta di rosmarino 4; infilzate il cubetto nello spiedino. Dopo di esso, infilzate anche una rondella di zucchina e una fetta di fungo, poi di nuovo un cubo ricoperto di pancetta, la zucchina e il fungo, fino a riempire lo spiedo con 3 serie di ingredienti 5. Preparate allo stesso modo tutti e 8 gli spiedini di pollo. Prendete ora una capiente piastra o padella antiaderente, scaldatela per bene e poi ponete sopra di essa gli spiedini di pollo 6. Non cuocete a calore troppo elevato, ma fate si che la pancetta si indori gradualmente permettendo al pollo di cuocersi con il suo stesso grasso; girate gli spiedini di pollo su tutte le superfici per circa 15-20 minuti. Servite gli spiedini di pollo immediatamente.
									

								

							
					    