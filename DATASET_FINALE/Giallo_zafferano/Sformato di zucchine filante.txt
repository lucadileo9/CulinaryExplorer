Difficoltà: Facile
Le zucchine sono uno degli ortaggi più amati, con cui si possono preparare tantissime ricette in cucina! Oggi vogliamo mostrarvene una davvero semplice e appetitosa: lo sformato di zucchine filante! A differenza del classico sformato di zucchine questo è più rustico, cotto in forno, in un'unica teglia e perfetto da condividere. Questo piatto è ottimo da servire caldo, per godere di tutto il suo effetto filante, ma non temete anche nei giorni più caldi potrete tranquillamente gustarlo a temperatura ambiente. La scamorza affumicata si sposa benissimo con il gusto dolce delle zucchine e donerà al piatto un sapore davvero unico! Servite lo sformato di zucchine filante come antipasto, o piatto unico, stupirete i vostri ospiti con pochissimo sforzo. 


												
						
						

														INGREDIENTI
							
							                            
                                
    								
    									
    										
    										417
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    417
    					
    					    					    					
    					    Carboidrati
    					    g
    					    12.4
    					
    					    					    					
    					      di cui zuccheri
    					    g
    					    3
    					
    					    					    					
    					    Proteine
    					    g
    					    22.2
    					
    					    					    					
    					    Grassi
    					    g
    					    30.9
    					
    					    					    					
    					      di cui saturi
    					    g
    					    17.11
    					
    					    					    					
    					    Fibre
    					    g
    					    2
    					
    					    					    					
    					    Colesterolo
    					    mg
    					    140
    					
    					    					    					
    					    Sodio
    					    mg
    					    736
    					
    					    				
    			
                            
													


						
							
														Ingredienti per uno stampo quadrato da 24 cm
							

							
								

																	Zucchine
								
								
								
																	900
									g
																

								

							
								

																	Aglio
								
								
								
																	1
									spicchio
																

								

							
								

																	Formaggio fresco spalmabile
								
								
								
																	350
									g
																

								

							
								

																	Uova
								
								
								(2 piccole)
																	100
									g
																

								

							
								

																	Grana Padano DOP
								
								
								
																	180
									g
																

								

							
								

																	Pangrattato
								
								
								
																	100
									g
																

								

							
								

																	Scamorza affumicata
								
								
								
																	200
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Come prima cosa lavate bene le zucchine ed eliminate la parte finale. Ora usando una mandolina tagliatele fino ad ottenere uno spessore di circa 3 mm 1. Proseguite in questo modo, tagliandole tutte a rondelle 2. Versate un filo d’olio in padella, aggiungete lo spicchio d’aglio schiacciato 3 e lasciate rosolare per un paio di minuti a fuoco vivace.
									

								

															

																		
																																											
											
										
																						
											
										
																						
											
										
																																										
																		Unite ora le zucchine affettate, salate, pepate 4 e lasciate cuocere per circa 10 min 5. Spegnete il fuoco e lasciate intiepidire. Nel frattempo versate il formaggio cremoso in una ciotola capiente e lavoratelo con una frusta 6. 
									

								

															

																		
																																											
											
										
																						
											
										
																						
											
										
																																										
																		Aggiungete le uova 7. Lavorate gli ingredienti con una frusta ottenendo una crema omogenea e fluida 8. Aggiungete un pizzico di sale 9.
									

								

															

																		
																																											
											
										
																						
											
										
																						
											
										
																																										
																		Unite anche le foglioline di timo 10. Aggiungete al composto le zucchine tiepide 11 e mescolate per incorporarle 12. 
									

								

															

																		
																																											
											
										
																						
											
										
																						
											
										
																																										
																		Unite anche 100 g di Grana grattugiato 13 ed il pangrattato 14. Mescolare bene il tutto 15 e tenete da parte.
									

								

															

																		
																																											
											
										
																						
											
										
																						
											
										
																																										
																		Prendete la scamorza e tagliatela a fette 16. Ungete e bene una pirofila da 24x24 cm e spolverare la base con poco Grana grattugiato 17. Versate nella pirofila metà del composto di zucchine e livellate con un cucchiaio 18. 
									

								

															

																		
																																											
											
										
																						
											
										
																						
											
										
																																										
																		Posizionate sopra le fette di scamorza 19 e aggiungete il composto alle zucchine rimasto. Livellate nuovamente con il dorso di un cucchiaio 20 e spolverizzate la superfidice con il restante Grana grattugiato 21.
									

								

															

																		
																																											
											
										
																						
											
										
																						
											
										
																																										
																		Aggiungete un filo di olio 22, una grattata di pepe 23 e decorate con le foglioline di timo. Cuocete in forno statico a 180° per 30 min, poi azionate la modalità ventilata e cuocete per altri 5 minuti, mantenendo la stessa temperatura. Quando sarà ben dorato sfornate lo sformato di zucchine filanti 24, aspettate pochi minuti e servitelo ancora caldo.
									

								

							
					    