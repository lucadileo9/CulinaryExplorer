Difficoltà: Facile
Sorprendete i vostri amici con uno stuzzichino dai colori sgargianti e dal sapore inconfondibile… i cracker allo zafferano! Ottimi da soli, ma ancora più buoni se accompagnati con un formaggio cremoso, come la crescenza, i cracker allo zafferano sono dedicati agli amanti delle ricette semplici ma sfiziose. Ideali per stuzzicare l’appetito o, al contrario, per calmare il classico languorino della tarda mattinata, i cracker allo zafferano sono una soluzione gustosa e genuina, da provare insieme ai nostri cracker di farro, i cracker alla barbabietola quelli ai semi oppure al teff!


						
						

														INGREDIENTI
							
							                            
                                
    								
    									
    										
    										681
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    681
    					
    					    					    					
    					    Carboidrati
    					    g
    					    101.4
    					
    					    					    					
    					      di cui zuccheri
    					    g
    					    6.1
    					
    					    					    					
    					    Proteine
    					    g
    					    24
    					
    					    					    					
    					    Grassi
    					    g
    					    20
    					
    					    					    					
    					      di cui saturi
    					    g
    					    11.39
    					
    					    					    					
    					    Fibre
    					    g
    					    3.2
    					
    					    					    					
    					    Colesterolo
    					    mg
    					    49
    					
    					    					    					
    					    Sodio
    					    mg
    					    503
    					
    					    				
    			
                            
													


						
														
							
							

							
								

																	Farina 00
								
								
								
																	500
									g
																

								

							
								

																	Latte intero
								
								
								
																	250
									ml
																

								

							
								

																	Burro
								
								
								ammorbidito
																	25
									g
																

								

							
								

																	Zafferano
								
								
								
																	0,25
									g
																

								

							
								

																	Lievito di birra fresco
								
								
								
																	8
									g
																

								

							
								

																	Sale fino
								
								
								
																	10
									g
																

								

							
														
							
						
														
							
														per guarnire
							

							
								

																	Crescenza
								
								
								
																	200
									g
																

								

							
								

																	Zafferano in pistilli
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cracker allo zafferano, come prima cosa prendete mezzo bicchiere di latte dalla dose totale, aggiungete lo zafferano in polvere 1 e mescolate con un cucchiaino 2. Versate il latte rimanente in un altro bicchiere, aggiungete il lievito sbriciolato e mescolate per scioglierlo completamente 3.
									

								

															

																		
																															
											
										
																														
																		Mettete la farina in una ciotola capiente e formate una fontana, poi versate al centro il composto di latte e lievito 4 e iniziate a mescolare. Unite anche il composto di latte e zafferano 5 e mescolate ancora. Infine aggiungete il burro ammorbidito 6
									

								

															

																		
																															
											
										
																														
																		e il sale 7. Impastate per amalgamare tutti gli ingredienti. Trasferite il composto sul piano di lavoro e continuate a lavorare con le mani 8 fino ad ottenere un impasto liscio e sodo. Formate una palla 9, avvolgetela nella pellicola trasparente e lasciate lievitare a temperatura ambiente per 30 minuti.
									

								

															

																		
																															
											
										
																														
																		Trascorso il tempo di riposo, stendete l’impasto con un mattarello fino a raggiungere lo spessore di 1 mm 10. Trasferite la sfoglia ottenuta su una leccarda foderata con carta forno e dividetela a quadratini usando una rotella tagliapasta 11. A questo punto coprite la leccarda con della pellicola trasparente 12 e lasciate lievitare per altri 30 minuti circa.
									

								

															

																		
																															
											
										
																														
																		Trascorso questo tempo, cuocete i cracker in forno ventilato preriscaldato a 160° per circa 15 minuti, posizionando la leccarda sul ripiano medio. Una volta cotti, sfornate la leccarda e lasciate raffreddare 13, dopodiché potete spalmare i vostri cracker allo zafferano con la crescenza 14 e guarnirli con qualche pistillo di zafferano 15!
									

								

							
					    