Difficoltà: Facile
L'insalata di riso classica è il piatto estivo per eccellenza: fresca, leggera e ricca di stuzzicanti condimenti da personalizzare secondo il proprio gusto, basta che siano colorati, saporiti e soprattutto di stagione! Potete divertirvi a creare accostamenti sempre nuovi usando ingredienti diversi, basta che siano tutti rigorosamente tagliati a piccolissimi cubetti, e se cercate qualche ghiotta variante dell'insalata di riso, vegetariana e non, potete lasciarvi ispirare dalle altre nostre ricette come l’insalata di riso mango e ananas, l’insalata di riso integrale oppure l’insalata di riso al profumo di mare. Veloce e facile da realizzare, l'insalata di riso è un primo piatto estivo si può preparare in anticipo e conservare in frigorifero fino al momento di servirla, ideale quindi anche come piatto unico. Porterà una ventata di allegria sulla vostra tavola e grazie ai suoi colori accattivanti piacerà molto anche ai bambini. 


												
						
						

														INGREDIENTI
							
							                            
                                
    								
    									
    										
    										660
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    660
    					
    					    					    					
    					    Carboidrati
    					    g
    					    67.4
    					
    					    					    					
    					      di cui zuccheri
    					    g
    					    5.5
    					
    					    					    					
    					    Proteine
    					    g
    					    39.3
    					
    					    					    					
    					    Grassi
    					    g
    					    25.9
    					
    					    					    					
    					      di cui saturi
    					    g
    					    9.98
    					
    					    					    					
    					    Fibre
    					    g
    					    3.6
    					
    					    					    					
    					    Colesterolo
    					    mg
    					    82
    					
    					    					    					
    					    Sodio
    					    mg
    					    1238
    					
    					    				
    			
                            
													


						
							
							

							
								

																	Riso Arborio
								
								
								
																	300
									g
																

								

							
								

																	Tonno sott'olio
								
								
								sgocciolato
																	200
									g
																

								

							
								

																	Pomodori ramati
								
								
								
																	150
									g
																

								

							
								

																	Caciocavallo
								
								
								
																	150
									g
																

								

							
								

																	Prosciutto cotto
								
								
								a cubetti
																	100
									g
																

								

							
								

																	Pisellini
								
								
								
																	80
									g
																

								

							
								

																	Peperoni rossi
								
								
								
																	75
									g
																

								

							
								

																	Peperoni gialli
								
								
								
																	75
									g
																

								

							
								

																	Olive nere
								
								
								denocciolate
																	80
									g
																

								

							
								

																	Cetriolini sottaceto
								
								
								
																	80
									g
																

								

							
								

																	Erba cipollina
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare l’insalata di riso classica ponete sul fuoco una pentola colma di acqua salata e una volta che avrà raggiunto il bollore versate i piselli 1 e sbollentateli per circa 3 minuti, una volta scolati i piselli 2, nella stessa acqua versate il riso 3. Cuocete il riso 2-3 minuti in meno rispetto ai tempi di cottura indicati sulla confezione.
									

								

															

																		
																															
											
										
																														
																		Nel frattempo occupatevi del condimento: lavate i peperoni, eliminate il picciolo, i semi e i filamenti interni 4, tagliateli prima a listarelle e poi a cubetti (5-6) e poneteli in una ciotola capiente dove raccoglierete tutti gli altri ingredienti.
									

								

															

																		
																															
											
										
																														
																		Lavate e tagliate a metà anche i pomodori 7, scavate la polpa con un cucchiaino 8 e tagliateli a cubetti 9.
									

								

															

																		
																															
											
										
																														
																		Tagliate a cubetti il prosciutto cotto 10. Ricavate dei cubetti anche dal caciocavallo 11 e tagliate a rondelle i cetriolini sottaceto 12
									

								

															

																		
																															
											
										
																														
																		e le olive denocciolate 13. Quando mancheranno circa 2-3 minuti dalla cottura, scolate il riso 14 e lasciatelo raffreddare distribuendolo su un vassoio ben freddo 15 (precedentemente conservato in frigorifero) così da agevolare il raffreddamento del riso.
									

								

															

																		
																															
											
										
																														
																		Aromatizzate il condimento con l’erba cipollina tagliata a piccole rondelle 16, aggiungete anche i piselli e il riso che si saranno intanto raffreddati 17. Per finire incorporate i filetti di tonno sbriciolati 18
									

								

															

																		
																															
											
										
																														
																		e il prosciutto cotto, aggiustate di sale e mescolate con un cucchiaio 19. Coprite la ciotola con la pellicola 20 e lasciatela in frigorifero fino al momento di servirla così sarà ben fredda e i sapori si saranno amalgamati 21.
									

								

							
					    