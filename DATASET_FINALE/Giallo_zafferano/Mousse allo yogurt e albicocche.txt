Difficoltà: Media
Deliziosi bicchierini di mousse sono un'idea di dessert sempre raffinata. Allora ecco la nostra versione estiva: mousse di yogurt e albicocche, un dessert fresco e fruttato, ideale a fine pasto estivo, ma non solo, perfetta anche per una ricca colazione o una fresca merenda. La base di meringa all’italiana e yogurt greco garantirà una consistenza spumosa e leggera. Le albicocche, grazie alla morbida polpa, doneranno un gusto naturalmente dolce e dalle note fiorite. Provate anche la nostra mousse alle fragole per variare gli aromi e divertitevi a guarnire questi dolci al cucchiaio con foglioline di menta fresca, granella di frutta secca o ciuffetti di golosa panna montata!
Scopri altre mousse:


						
						

														INGREDIENTI
							
													


						
														
							
														Ingredienti per la meringa all'italiana
							

							
								

																	Albumi
								
								
								
																	40
									g
																

								

							
								

																	Zucchero
								
								
								
																	80
									g
																

								

							
								

																	Acqua
								
								
								
																	20
									g
																

								

							
														
							
						
														
							
														per la mousse
							

							
								

																	Yogurt greco
								
								
								
																	340
									g
																

								

							
								

																	Panna fresca liquida
								
								
								
																	150
									g
																

								

							
								

																	Baccello di vaniglia
								
								
								
																	1
									
																

								

							
														
							
						
														
							
														per la composta di albicocche
							

							
								

																	Albicocche
								
								
								
																	600
									g
																

								

							
								

																	Zucchero di canna
								
								
								
																	50
									g
																

								

							
								

																	Baccello di vaniglia
								
								
								
																	1
									
																

								

							
														
							
						
														
							
														per guarnire
							

							
								

																	Menta
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il mousse allo yogurt e albicocche iniziate dalla meringa. Versate l‘acqua in un pentolino dal fondo pesante, aggiungete lo zucchero 1 e cuocete a fuoco basso mescolando per scioglierlo. Immergetevi l’apposito termometro per alimenti, 2 che vi indicherà la temperatura da raggiungere, cioè 121°. Quando la temperatura dello sciroppo, raggiungerà i 114°, ponete gli albumi in una planetaria 3 munita di frusta (oppure usate un frullatore elettrico). 
									

								

															

																		
																															
											
										
																														
																		Montateli a neve a media velocità 4. Quando lo sciroppo avrà raggiunto i 121°, abbassate la velocità della planetaria (per evitare la dispersione dello sciroppo sulle pareti della ciotola), versate metà dello sciroppo negli albumi 5 e poi aumentate nuovamente la velocità. Aspettate qualche secondo e continuate a versare a filo lo sciroppo, senza versarlo direttamente sulla frusta. Continuate a montare fino a completo raffreddamento della meringa 6. Tenete da parte la meringa.
									

								

															

																		
																															
											
										
																														
																		In una ciotola versate la panna fresca liquida, lo yogurt greco 1 e i semi di vaniglia 8. Iniziate a montare con le fruste 9.
									

								

															

																		
																															
											
										
																														
																		Dovrete ottenere un composto semi montato 10. Ora incorporate la meringa alla crema di panna e yogurt poco per volta 11 fino a ottenere la mousse 12. 
									

								

															

																		
																															
											
										
																														
																		Trasferite la mousse in un sac-à-poche senza bocchetta 13 e spremete circa 95 g di mousse in 6 bicchieri da dessert con una capacità di 125 ml 14. Trasferite in frigo per almeno 2 ore. Nel frattempo preparate le albicocche: lavatele e asciugatele, togliete il nocciolo e tagliatele a spicchi 15.
									

								

															

																		
																															
											
										
																														
																		In una pentola versate le albicocche, lo zucchero 16 e i semi di una  bacca di vaniglia 17. Mescolate il tutto e lasciate andare sul fuoco dolce per 20 minuti circa o finché saranno cotte 18. 
									

								

															

																		
																															
											
										
																														
																		Trasferite in una ciotola e lasciate raffreddare 19. Una volta che la mousse sarà rassodata, recuperate le coppette e guarnite con la coulis di albicocche 20. Riportate ancora in frigo per 30 minuti poi profumate con una fogliolina di menta e servite la vostra mousse allo yogurt e albicocche 21.
									

								

							
					    