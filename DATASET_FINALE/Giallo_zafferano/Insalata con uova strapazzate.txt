Difficoltà: Molto facile
L’insalata in estate è la scelta ideale, che sia di riso o con le verdure: fresca e leggera, diventa un pranzo nutriente se la arricchite con gli ingredienti più vari come pollo, avocado o uova sode! Oggi vi proponiamo una variante altrettanto gustosa, l’insalata con uova strapazzate. Piselli, prosciutto cotto, fagioli cannellini e pomodorini formano un mix così allegro e colorato che vi farà tornare l’appetito anche durante le giornate più afose! Scoprite come cucinare le uova alla perfezione, condite con un profumato dressing al basilico e accompagnate con fette di pane tostato… vedrete che l’insalata con uova strapazzate piacerà a tutta la famiglia!


						
						

														INGREDIENTI
							
													


						
														
							
														Per l'insalata
							

							
								

																	Uova
								
								
								
																	8
									
																

								

							
								

																	Prosciutto cotto
								
								
								pezzo intero
																	200
									g
																

								

							
								

																	Piselli surgelati
								
								
								
																	180
									g
																

								

							
								

																	Pomodorini datterini
								
								
								
																	100
									g
																

								

							
								

																	Fagioli cannellini precotti
								
								
								(peso sgocciolato)
																	100
									g
																

								

							
								

																	Insalata misticanza
								
								
								
																	80
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la citronette al basilico
							

							
								

																	Basilico
								
								
								
																	20
									foglie
																

								

							
								

																	Olio extravergine d'oliva
								
								
								
																	30
									g
																

								

							
								

																	Scorza di limone
								
								
								da grattugiare
																	1
									
																

								

							
								

																	Succo di limone
								
								
								
																	½
									
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per accompagnare
							

							
								

																	Pane casereccio
								
								
								
																	4
									fette
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare l’insalata con uova strapazzate, per prima cosa rimuovete i piselli congelati dal freezer e lasciateli a temperatura ambiente per almeno 15 minuti. Nel frattempo preparate le uova strapazzate: rompete le uova in una ciotola, salate e pepate a piacere 1, poi sbattete leggermente con una frusta a mano 2; il composto di tuorli e albumi non dovrà risultare omogeneo. Scaldate un filo d’olio in una padella e aggiungete le uova sbattute 3.
									

								

															

																		
																															
											
										
																														
																		Cuocete per un paio di minuti a fuoco medio-alto fino a quando le uova inizieranno a rapprendersi, quindi rompetele con la frusta, una marisa o una forchetta per ottenere l’effetto strapazzato 4. Le uova dovranno risultare ancora morbide ma non asciutte 5. Togliete la padella dal fuoco, trasferite le uova strapazzate in un contenitore e tenete da parte 6.
									

								

															

																		
																															
											
										
																														
																		Riducete il prosciutto cotto a cubetti 7 e rosolateli in padella con un filo d’olio per pochi minuti 8. Quando si saranno dorati 9, trasferite i cubetti in una ciotola e tenete da parte.
									

								

															

																		
																															
											
										
																														
																		Versate i piselli nella stessa padella che avete utilizzato per il prosciutto, aggiungendo se necessario un altro filo d’olio 10, e cuocete per pochi minuti avendo cura di non farli sfaldare 11. Tenete da parte anche i piselli e tagliate i pomodorini a metà, dopo averli precedentemente lavati 12.
									

								

															

																		
																															
											
										
																														
																		Infine preparate la citronette al basilico: lavate e asciugate le foglie di basilico, poi mettetele in un contenitore insieme all’olio 13 e al succo di limone 14 e frullate con un mixer a immersione 15.
									

								

															

																		
																															
											
										
																														
																		Condite il dressing con sale 16 e scorza di limone 17 e mescolate bene per amalgamare il tutto. In ultimo tostate le fette di pane in una padella con un filo d’olio 18.
									

								

															

																		
																															
											
										
																														
																		A questo punto siete pronti per assemblare la vostra insalata: versate la misticanza in una ciotola capiente e unite i piselli 19, i fagioli cannellini 20, i pomodorini e il prosciutto cotto 21.
									

								

															

																		
																															
											
										
																														
																		Aggiungete anche le uova strapazzate 22 e condite con la citronette al basilico 23: la vostra insalata con uova strapazzate è pronta per essere servita accompagnata con le fette di pane tostato 24!
									

								

							
					    