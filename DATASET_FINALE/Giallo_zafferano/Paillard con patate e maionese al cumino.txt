Difficoltà: Molto facile
Avete voglia di un secondo di carne gustoso e saporito?
Potete preparare la paillard con patate e maionese al cumino, una pietanza gustosa e molto aromatica. Per la carne abbiamo scelto la fesa di vitello, ma potrete scegliere un altro taglio di carne, ad esempio la lombata, battendola con un batticarne o un martelletto per ridurne lo spessore prima di cuocerla sulla griglia rovente.
Questa succulenta carne si accompagna con le patate saltate in padella, profumate con un mix di erbe aromatiche, il tutto servito con una gustosa maionese fatta in casa.
Con qualche piccola accortezza sorprenderete i vostri ospiti con una salsa delicata ma allo stesso tempo dal sapore pungente e deciso del cumino.
Se preferite una salsa più leggera, potete optare per la finta maionese senza uova, che potrete aromatizzare sempre con il cumino in polvere. Non vi resta che iniziare a preparare la vostra paillard con patate e maionese al cumino!


						
						

														INGREDIENTI
							
							                            
                                
    								
    									
    										
    										925
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    925
    					
    					    					    					
    					    Carboidrati
    					    g
    					    32.4
    					
    					    					    					
    					      di cui zuccheri
    					    g
    					    3.9
    					
    					    					    					
    					    Proteine
    					    g
    					    32.2
    					
    					    					    					
    					    Grassi
    					    g
    					    74.1
    					
    					    					    					
    					      di cui saturi
    					    g
    					    11.12
    					
    					    					    					
    					    Fibre
    					    g
    					    4.7
    					
    					    					    					
    					    Colesterolo
    					    mg
    					    206
    					
    					    					    					
    					    Sodio
    					    mg
    					    562
    					
    					    				
    			
                            
													


						
														
							
														Ingredienti per la paillard
							

							
								

																	Fesa di vitello
								
								
								(4 fette)
																	480
									g
																

								

							
														
							
						
														
							
														Per le patate
							

							
								

																	Patate
								
								
								
																	800
									g
																

								

							
								

																	Salvia
								
								
								
																	10
									foglie
																

								

							
								

																	Prezzemolo
								
								
								
																	4
									ciuffi
																

								

							
								

																	Timo
								
								
								
																	4
									rametti
																

								

							
								

																	Alloro
								
								
								
																	2
									foglie
																

								

							
								

																	Erba cipollina
								
								
								
																	8
									rametti
																

								

							
								

																	Rosmarino
								
								
								
																	1
									rametto
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per la maionese
							

							
								

																	Olio di semi
								
								
								
																	250
									g
																

								

							
								

																	Tuorli
								
								
								medie, freschissime
																	2
									
																

								

							
								

																	Cumino
								
								
								
																	6
									g
																

								

							
								

																	Aceto di vino bianco
								
								
								
																	5
									g
																

								

							
								

																	Succo di limone
								
								
								
																	½
									
																

								

							
														
							
						
														
							
														Per guarnire
							

							
								

																	Songino
								
								
								(facoltativo)
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la paillard con patate e maionese al cumino, iniziate proprio dalla maionese (potete anche consultare il procedimento nella scheda della maionese). In una ciotola riunite i tuorli a temperatura ambiente ben separati dagli albumi, aggiungete parte del succo di limone (potete versare tutta la dose ora o dividerla in modo da schiarire poi la salsa al termine della preparazione) e aggiungete l'aceto di vino bianco 1. Quindi iniziate a montare con lo sbattitore elettrico 2, aggiungete l'olio di semi a filo sottolissimo 3.
									

								

															

																		
																															
											
										
																														
																		Continuate a montare sempre nello stesso verso 4: il composto dovrà diventare sempre più liscio, denso e chiaro. Quando avrà raggiunto la consistenza ideale, versate il succo di limone sempre sbattendo 5; il composto a contatto con il succo di limone assumerà una colorazione più chiara 6. Se improvvisamente vedeste apparire dei grumi nella maionese, come se fosse cagliata, la maionese è impazzita. Ma potete rimediare in questo modo: tenete da parte la maionese impazzita e in un altro recipiente mettete un altro tuorlo; frullate di nuovo aggiungendo un filo d'olio e poi, sempre nel recipiente, aggiungete un cucchiaio alla volta e molto lentamente, la maionese impazzita, e tutto dovrebbe tornare alla normalità.
									

								

															

																		
																															
											
										
																														
																		Ora che la maionese è pronta, aggiungete il cumino 7, mescolate 8 e poi coprite la ciotola con pellicola trasparente 9 per conservare la maionese in frigorifero fino al momento del suo utilizzo (se preferite, potete preparare in alternativa la finta maionese senza uova, alla quale aggiungere il cumino).
									

								

															

																		
																															
											
										
																														
																		Ora passate a preparare le spezie che serviranno a condire le patate. Prendete la salvia, il prezzemolo, il timo, il rosmarino, l'alloro e l'erba cipollina 10 e tritatele molto finemente con il coltello o una mezzaluna (11-12).
									

								

															

																		
																															
											
										
																														
																		Quindi, lavate le patate sotto acqua corrente, poi pelatele con un pelapatate 13 o la lama di un coltellino e dividetele a metà 14. Posizionate ciscuna metà sul tagliere con la parte del taglio rivolta verso il basso e ricavate delle mezze lune spesse circa 1 cm 15.
									

								

															

																		
																															
											
										
																														
																		In una padella larga, versate l'olio fino a coprire il fondo e scaldatelo per qualche istante. Poi versate le patate tagliate 16 e cuocete a fuoco medio per circa 20-25 minuti mescolando spesso fino a che non saranno ben dorate da tutti i lati. Quindi aggiungete il mix di erbe aromatiche tritate in precedenza 17, mescolate e fate insaporire per 1-2 minuti. Spegnete il fuoco e aggiustate di sale a piacere 18.
									

								

															

																		
																															
											
										
																														
																		Poi passate alla preparazione della paillard. Scaldate una griglia di ghisa a fuoco alto. Prendete la paillard, battetela leggermente con il batticarne se necessario per rendere la fettina spessa solo qualche millimetro e adagiatela sulla piastra per farla scottare qualche secondo 19. Poi giratela utilizzando una paletta perchè con i rebbi di una forchetta rischiereste di far uscire i succhi interni della carne e il risultato sarebbe più stopposo. Fate cuocere per qualche secondo anche dall'altro lato 20. Ora che avete pronti tutti gli ingredienti, potete comporre il vostro secondo: ad esempio potete disporre su un piatto da portata un letto di insalata songino e adagiare la paillard con a fianco le patate e la maionese che avrete tirato fuori dal frigo 21. Servite la vostra paillard con patate e maionese al cumino calda!
									

								

							
					    