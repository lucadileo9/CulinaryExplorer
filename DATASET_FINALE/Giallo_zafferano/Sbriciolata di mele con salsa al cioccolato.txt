Difficoltà: Facile
La sbriciolata è una torta che trae ispirazione dal classico dolce lombardo, la torta sbrisolona. Dopo la versione estiva  con le fragole, quella invernale con ricotta e cioccolato o quella ever green alla Nutella, oggi ve ne proponiamo una perfetta anche per l'autunno, un'alternativa alla classica torta di mele: sbriciolata di mele con salsa al cioccolato! La croccantezza di questa torta conquisterà il palato dei vostri ospiti al primo assaggio, mentre la salsa al cioccolato la renderà estremamente golosa e anche i vostri bambini se ne innamoreranno. La mela Fuji è la qualità perfetta da utilizzare all'interno del dolce, con la sua polpa soda e compatta anche dopo la cottura! Realizzate anche voi questa sbriciolata e servitela in qualsiasi momento della giornata, dalla colazione alla cena vi accompagnerà con la sua dolcezza!


						
						

														INGREDIENTI
							
							                            
                                
    								
    									
    										
    										902
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    902
    					
    					    					    					
    					    Carboidrati
    					    g
    					    121.7
    					
    					    					    					
    					      di cui zuccheri
    					    g
    					    69.6
    					
    					    					    					
    					    Proteine
    					    g
    					    11.6
    					
    					    					    					
    					    Grassi
    					    g
    					    41
    					
    					    					    					
    					      di cui saturi
    					    g
    					    20.9
    					
    					    					    					
    					    Fibre
    					    g
    					    5.7
    					
    					    					    					
    					    Colesterolo
    					    mg
    					    154
    					
    					    					    					
    					    Sodio
    					    mg
    					    23
    					
    					    				
    			
                            
													


						
														
							
														Ingredienti per una tortiera da 22 cm
							

							
								

																	Farina di mais fioretto
								
								
								
																	200
									g
																

								

							
								

																	Farina 00
								
								
								
																	200
									g
																

								

							
								

																	Farina di mandorle
								
								
								
																	100
									g
																

								

							
								

																	Zucchero
								
								
								
																	150
									g
																

								

							
								

																	Burro
								
								
								freddo di frigorifero
																	180
									g
																

								

							
								

																	Tuorli
								
								
								
																	1
									
																

								

							
								

																	Uova
								
								
								
																	1
									
																

								

							
														
							
						
														
							
														per le mele
							

							
								

																	Mele Fuji
								
								
								
																	470
									g
																

								

							
								

																	Zucchero di canna
								
								
								
																	50
									g
																

								

							
								

																	Succo d'arancia
								
								
								
																	25
									g
																

								

							
								

																	Scorza d'arancia
								
								
								 
																	½
									
																

								

							
														
							
						
														
							
														per la salsa al cioccolato
							

							
								

																	Cioccolato fondente
								
								
								
																	150
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la sbriciolata di mele con salsa al cioccolato iniziate ad occuparvi delle mele. Lavatele, sbucciatele 1, tagliatele prima a spicchi e poi a fette per il lato più corto 2. Trasferite le mele in un tegame, unite lo zucchero di canna 3
									

								

															

																		
																															
											
										
																														
																		la scorza di mezza arancia 4 e il succo 5. Lasciate cuocere in questo modo per circa 10 minuti a fuoco basso: le mele non dovranno sfaldarsi ma rimanere croccanti 6. Quindi trasferitele in una ciotola e lasciatele raffreddare.
									

								

															

																		
																															
											
										
																														
																		Passate ora a preparare la sbriciolata: unite in una ciotola la farina 00, la farina di mais 7, la farina di mandorle 8 e lo zucchero 9.
									

								

															

																		
																															
											
										
																														
																		Aggiungete in ultimo il burro tagliato a cubetti 10 freddo di frigorifero ed iniziate ad impastare pizzicando velocemente l'impasto 11 per non scaldarlo troppo. Unite il tuorlo e l'uovo intero 12
									

								

															

																		
																															
											
										
																														
																		e continuate ad impastare 13 fino ad ottenere un composto sbricioloso. Trasferite poco più della metà dell'impasto in una teglia da 22 cm foderata con la carta forno 14 e pressando delicatamente con il dorso di un cucchiaio stendetelo sull'intera superficie, compreso i bordi 15.
									

								

															

																		
																															
											
										
																														
																		Versate le mele all'interno dello stampo 16, disponetele in maniera uniforme 17 e ricoprite con la parte restante di impasto 18.
									

								

															

																		
																															
											
										
																														
																		Questa volta non sarà necessario pressare con il cucchiaio ma soltanto ricoprire l'intera superficie con le briciole, senza lasciare spazi vuoti 19. Cuocete la sbriciolata in forno statico preriscaldato a 180° per 30 minuti (oppure in forno ventilato presriscaldato a 160° per circa 25 minuti). Sfornate il dolce 20, lasciatelo intiepidire e nel frattempo preparate la salsa al cioccolato. Tritate il cioccolato fondente grossolanamente e fondetelo 21 a bagno maria mescolando spesso.
									

								

															

																		
																															
											
										
																														
																		Una volta che il cioccolato sarà completamente fuso 22, trasferitene una parte in un sac-à-poche e decorate la vostra torta, secondo il vostro gusto 23. Servite la sbriciolata di mele con la salsa al cioccolato rimasta 24.
									

								

							
					    