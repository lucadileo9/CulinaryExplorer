Difficoltà: Facile
Se diciamo ciambella a cosa pensate? Forse a quella che vi preparava la vostra nonna quando andavate a trovarla, o a quella marmorizzata con il cacao. Siamo sicuri che, in ogni caso, la maggior parte di voi penserà a un dolce per la colazione, ma se aggiungiamo anche riso e melanzane? Ecco che penserete subito a un buon pranzetto a base di una squisita fetta di questa ciambella di riso ripiena di melanzane fritte e tanti cubetti di formaggio filante! Nulla di più sfizioso per il pranzo della domenica o per le vostre scampagnate, infatti questo piatto è buonissimo da mangiare caldo, ma sarà ottimo anche a temperatura ambiente. Pratica da trasportare, diventerà il vostro cavallo di battaglia per pic-nic e pranzi in spiaggia, per festeggiare il ferragosto in compagnia dei vostri amici e raccogliere i loro complimenti! 


						
						

														INGREDIENTI
							
							                            
                                
    								
    									
    										
    										890
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    890
    					
    					    					    					
    					    Carboidrati
    					    g
    					    90.4
    					
    					    					    					
    					      di cui zuccheri
    					    g
    					    5.6
    					
    					    					    					
    					    Proteine
    					    g
    					    28.4
    					
    					    					    					
    					    Grassi
    					    g
    					    46
    					
    					    					    					
    					      di cui saturi
    					    g
    					    13.43
    					
    					    					    					
    					    Fibre
    					    g
    					    4.5
    					
    					    					    					
    					    Colesterolo
    					    mg
    					    48
    					
    					    					    					
    					    Sodio
    					    mg
    					    753
    					
    					    				
    			
                            
													


						
														
							
														Ingredienti 
							

							
								

																	Riso Arborio
								
								
								
																	540
									g
																

								

							
								

																	Melanzane tonde
								
								
								
																	450
									g
																

								

							
								

																	Passata di pomodoro
								
								
								
																	520
									g
																

								

							
								

																	Acqua
								
								
								
																	700
									g
																

								

							
								

																	Caciocavallo
								
								
								
																	200
									g
																

								

							
								

																	Grana Padano DOP
								
								
								da grattugiare
																	120
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Pangrattato
								
								
								
																	
									q.b.
																

								

							
								

																	Olio di semi di girasole
								
								
								per friggere
																	
									q.b.
																

								

							
														
							
						
														
							
														per guarnire
							

							
								

																	Caciocavallo
								
								
								
																	30
									g
																

								

							
								

																	Pepe nero
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la ciambella di riso ripiena di melanzane come prima cosa iniziate a realizzare il risotto. Versate un filo d'olio in un tegame 1, unite il riso 2 e tostatelo per qualche minuto 3.
									

								

															

																		
																																											
											
										
																						
											
										
																						
											
										
																																										
																		Aggiungete poi la passata di pomodoro 4, salate, pepate e unite i primi 300 grammi d'acqua 5. Coprite con un coperchio e portate a cottura per 25/30 minuti mescolando di tanto in tanto e aggiungendo altra acqua al bisogno. A cottura ultima spegnete il fuoco 6.
									

								

															

																		
																																											
											
										
																						
											
										
																						
											
										
																																										
																		Insaporite il riso con il Grana grattugiato 7 mescolate 8, quindi versate il riso in uan ciotola e lasciate raffreddare a temperatura ambiente per 1 ora 9.
									

								

															

																		
																																											
											
										
																						
											
										
																						
											
										
																																										
																		Nel frattempo lavate la melanzana, spuntatela e tagliatele a fettine spesse circa 5 mm con una mandolina 10. Versate l'olio di semi in una padella e scaldatelo fino a raggiungere una temperatura di 170°. Poi immergete poche fettine di melanzane 11 e cuocetele per pochi minuti fino a che non saranno ben dorate. Poi scolatele, trasferitele su un foglio di carta assorbente 12 e proseguite con la cottura delle altre.
									

								

															

																		
																																											
											
										
																						
											
										
																						
											
										
																																										
																		Tagliate poi il caciocavallo a cubetti 13 e tenetelo da parte. A questo punto oliate il fondo di uno stampo da ciambella alto circa 9cm, del diametro di 20 cm in superficie e 23 cm sulla base , quindi foderatelo con il pangrattato. In questo modo non avrete difficoltà a sformare la ciambella. Versate all'interno circa la metà del riso 14, compattando bene con un cucchiaio. Poi sistemate al centro del riso metà delle melanzane fritte 15,
									

								

															

																		
																																											
											
										
																						
											
										
																						
											
										
																																										
																		i cubetti di caciocavallo 16 e le altre melanzane fritte sopra 17. Coprite il tutto con il riso rimasto 18. 
									

								

															

																		
																																											
											
										
																						
											
										
																						
											
										
																																										
																		Compattate bene con il dorso del cucchiaio 19. Cuocete in forno statico preriscaldato a 200° per circa 25 minuti, poi sfornate la ciambella e lasciatela riposare per circa 15 minuti prima di rovesciarla su un piatto da portata 20 21. 
									

								

															

																		
																																											
											
										
																						
											
										
																						
											
										
																																										
																		Guarnite la ciambella di riso ripiena di melanzane grattugiando 30 g di caciocavallo sulla superficie 22,un spolverata di pepe e le foglie di basilico fresco 24.
									

								

							
					    