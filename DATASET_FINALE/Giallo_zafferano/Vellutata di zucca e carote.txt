Difficoltà: Facile
Le vellutate sono uno dei piatti più amati in questo periodo, insieme a creme, zuppe e minestre. Le alternative sono veramente tante, infatti ogni verdura di stagione si può trasformare in una delicata crema da gustare come primo piatto, ma questa volta abbiamo scelto di stupirvi con una versione gourmet che piacerà a tutti i vostri ospiti. La vellutata di zucca e carote viene impreziosita da una quenelle di panna acida e da una pioggia di semi di zucca tostati che grazie alla loro croccantezza renderanno il tutto estremamente sfizioso. Ma se non siete amanti della creme fraiche nessun problema! Utilizzate il formaggio cremoso che più amate, del caprino ad esempio sarà perfetto per personalizzare la vostra vellutata di zucca e carote. Munitevi di cucchiaio e gustate questa delicata crema ancora fumante.


												
						
						

														INGREDIENTI
							
							                            
                                
    								
    									
    										
    										256
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    256
    					
    					    					    					
    					    Carboidrati
    					    g
    					    19.7
    					
    					    					    					
    					      di cui zuccheri
    					    g
    					    16.4
    					
    					    					    					
    					    Proteine
    					    g
    					    5.8
    					
    					    					    					
    					    Grassi
    					    g
    					    17.1
    					
    					    					    					
    					      di cui saturi
    					    g
    					    4.34
    					
    					    					    					
    					    Fibre
    					    g
    					    5.4
    					
    					    					    					
    					    Colesterolo
    					    mg
    					    13
    					
    					    					    					
    					    Sodio
    					    mg
    					    400
    					
    					    				
    			
                            
													


						
							
							

							
								

																	Carote
								
								
								
																	400
									g
																

								

							
								

																	Zucca
								
								
								
																	1,2
									kg
																

								

							
								

																	Scalogno
								
								
								
																	60
									g
																

								

							
								

																	Panna acida
								
								
								
																	80
									g
																

								

							
								

																	Semi di zucca
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	40
									g
																

								

							
								

																	Acqua
								
								
								
																	1
									l
																

								

							
								

																	Salvia
								
								
								
																	2
									rametti
																

								

							
								

																	Timo
								
								
								
																	2
									rametti
																

								

							
								

																	Rosmarino
								
								
								
																	2
									rametti
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la vellutata di zucca e carote iniziate dalla pulizia della zucca. Utilizzando un coltello eliminate la buccia 1, poi dividetela a metà e con un cucchiaio prelevate i semi interni 2. A questo punto tagliate la zucca prima a fette 3
									

								

															

																		
																															
											
										
																														
																		e poi a cubetti 4, ne otterrete circa 850 g. Passate alle carote pelatele 5 e tagliatele a rondelle spesse circa 1,5 cm 6.
									

								

															

																		
																															
											
										
																														
																		Preparate il mazzetto di erbe aromatiche legando salvia, timo e rosmarino con un pezzetto di spago. Tagliate lo scalogno a fette 7 e trasferitele all'interno di un tegame dove avrete già versato l'olio 8. Unite le erbe aromatiche 9 e lasciate dorare il tutto a fiamma dolce per circa 10 minuti.
									

								

															

																		
																															
											
										
																														
																		Dopodichè eliminate il rametto aromatico 10 e unite sia la zucca che le carote 11. Regolate di sale 12 e lasciate cuocere per 5 minuti mescolando di tanto in tanto.
									

								

															

																		
																															
											
										
																														
																		Versate poi l'acqua 13, coprite con un coperchio 14 e lasciate cuocere per circa 40 minuti. Nel frattempo tostate anche i semi di zucca: trasferiteli in una pirofila e infornate a 190° per circa 15 minuti fino a che saranno ben dorati 15, quindi tenete da parte.
									

								

															

																		
																															
											
										
																														
																		Non appena sia la zucca che le carote saranno cotte 16, spegnete la fiamma e frullate il tutto con un mixer ad immersione (17-18) fino ad ottenere una crema liscia ed omogenea.
									

								

															

																		
																															
											
										
																														
																		Impiattate la vellutata e guarnite il piatto con un cucchiaio di panna acida 19, dei semi di zucca e un pizzico di pepe nero 20. Gustate la vostra vellutata di zucca e carote ancora calda 21.
									

								

							
					    