Difficoltà: Facile
I carciofi sono bellissimi fiori da portare in tavola per essere cucinati in tantissimi modi: secondi piatti appetitosi di pesce, contorni tipicamente romani (fritti o in tegame), cremosi patè e per i primi piatti. Oggi vi deliziamo proprio con un esempio di questa portata: penne di legumi con ricotta e carciofi. Perfette come pranzo primaverile o per una veloce e saporita cenetta, basterà armarvi di un po' di pazienza per la pulizia dei carciofi in modo da tuffare in questa ricetta tutto il buono del loro cuore. Una base cremosa di ricotta aromatizzata al pepe e limone sarà il letto perfetto su cui adagiare la pasta di legumi e il condimento di verdure. Buon appetito!


												
						
						

														INGREDIENTI
							
							                            
                                
    								
    									
    										
    										349
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    349
    					
    					    					    					
    					    Carboidrati
    					    g
    					    34.3
    					
    					    					    					
    					      di cui zuccheri
    					    g
    					    5.6
    					
    					    					    					
    					    Proteine
    					    g
    					    22.7
    					
    					    					    					
    					    Grassi
    					    g
    					    13.5
    					
    					    					    					
    					      di cui saturi
    					    g
    					    5.34
    					
    					    					    					
    					    Fibre
    					    g
    					    10.7
    					
    					    					    					
    					    Colesterolo
    					    mg
    					    31
    					
    					    					    					
    					    Sodio
    					    mg
    					    601
    					
    					    				
    			
                            
													


						
							
							

							
								

																	Penne di lenticchie rosse
								
								
								
																	250
									g
																

								

							
								

																	Carciofi
								
								
								(da pulire)
																	300
									g
																

								

							
								

																	Ricotta vaccina
								
								
								
																	250
									g
																

								

							
								

																	Peperoncino fresco
								
								
								
																	2
									g
																

								

							
								

																	Aglio
								
								
								
																	1
									spicchio
																

								

							
								

																	Scorza di limone
								
								
								
																	1
									
																

								

							
								

																	Menta
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le penne di legumi con ricotta e carciofi, per prima cosa mettete a bollire l'acqua in un tegame capiente e salate a bollore. Passate alla pulizia dei carciofi: eliminate le foglie più esterne 1, poi tagliate via le punte 2  e il gambo 3, che terrete momentaneamente da parte.
									

								

															

																		
																															
											
										
																														
																		Pulite anche la parte della base del carciofo 4. Poi dividete a metà i carciofi, rimuovete la barbetta interna 5 e tagliateli a fettine 6.
									

								

															

																		
																															
											
										
																														
																		Ora pelate la parte più coriacea del gambo 7 e riducetelo a listarelle 8. Tagliate il peperoncino fresco a rondelle sottili 9.
									

								

															

																		
																															
											
										
																														
																		Fatelo soffriggere in una padella ampia con un filo d’olio insieme a uno spicchio d’aglio in camicia che avrete schiacciato con il palmo della mano 10. Aggiungete i carciofi 11, salate e spadellate a fiamma media per circa 10 minuti al massimo, mescolando di tanto in tanto. Una volta pronti eliminate l'aglio e aggiungete la menta fresca 12.
									

								

															

																		
																															
											
										
																														
																		A questo punto preparate la crema di ricotta versando quest'ultima in un bicchiere alto insieme ai 10 g d’olio, una grattata generosa di pepe nero, sale e la scorza grattugiata di un limone 13. Frullate tutto con il mixer a immersione 14. Cuocete la pasta al dente 15
									

								

															

																		
																															
											
										
																														
																		e una volta pronta scolatela direttamente nella casseruola con i carciofi 16. Aggiungete un mestolo di acqua di cottura per risottarla leggermente 17, poi mescolate bene e impiattate con un cucchiaio generoso di crema di ricotta alla base del piatto e sopra un mestolo di pasta. Le vostre penne di legumi con ricotta e carciofi sono pronte per essere servite 18!
									

								

							
					    