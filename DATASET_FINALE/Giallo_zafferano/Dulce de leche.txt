Difficoltà: Facile
Il dulce di leche, ovvero il dolce di latte, è una crema dolce a base di latte e zucchero tipica dei paesi del Sud America. Anche se il dulce de leche ormai è diffuso un po’ in tutta America tanto che viene usato per insaporire il gelato, o il caffè. Il dulce de leche assomiglia alla più nota salsa mou e può essere usato per accompagnare torte, biscotti e gelati oppure per farcire i famosi churros! Preparare il dulce de leche non è complesso, ma richiede un po’ di pazienza perché ha una cottura lunga, di almeno un paio di ore. Le leggende che riguardano l’invenzione del dulce de leche sono parecchie, una delle più note narra che questo dolce nacque per caso nel XIX secolo in Argentina dove la domestica di un noto politico dell’epoca, dimenticandosi sul fuoco un pentolino con latte e zucchero, creò il dulche de leche. Il dolce creato casualmente fu molto apprezzato e la sua preparazione si diffuse in tutto il paese.


												
						
						

														INGREDIENTI
							
							                            
                                
    								
    									
    										
    										146
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    146
    					
    					    					    					
    					    Carboidrati
    					    g
    					    27.7
    					
    					    					    					
    					      di cui zuccheri
    					    g
    					    27.7
    					
    					    					    					
    					    Proteine
    					    g
    					    2.5
    					
    					    					    					
    					    Grassi
    					    g
    					    2.8
    					
    					    					    					
    					      di cui saturi
    					    g
    					    1.62
    					
    					    					    					    					
    					    Colesterolo
    					    mg
    					    8
    					
    					    					    					
    					    Sodio
    					    mg
    					    67
    					
    					    				
    			
                            
													


						
							
							

							
								

																	Latte intero
								
								
								
																	1
									l
																

								

							
								

																	Zucchero
								
								
								
																	300
									g
																

								

							
								

																	Baccello di vaniglia
								
								
								
																	½
									bacca
																

								

							
								

																	Bicarbonato
								
								
								
																	½
									cucchiaino
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il dulche de leche iniziate incidendo nel senso della lunghezza la bacca di vaniglia con un coltellino per estrarre i semi interni 1. Mettete un pentolino sul fuoco con il fondo piuttosto spesso oppure antiaderente , versateci il latte e unite lo zucchero 2, scaldate a fuoco dolce e rimestate con un cucchiaio di legno, quindi unite la bacca di vaniglia e i suoi semi 3
									

								

															

																		
																															
											
										
																														
																		e il mezzo cucchiaino di bicarbonato 4, rimestate ancora. Proseguite la cottura fino a quando il latte avrà raggiunto il bollore 5, quindi mescolate ancora fino a quando la crema ottenuta non si sarà scurita 6.
									

								

															

																		
																															
											
										
																														
																		A questo punto eliminate la bacca di vaniglia con una pinza da cucina 7 e continuate a far cuocere il dulce de leche a fuoco medio fino a ottenere una consistenza vischiosa simile a quella della salsa mou 8. Tenete presente che più lo lascerete cuocere più il dulce de leche risulterà duro. Una volta pronto mettetelo in una ciotolina 9 e servitelo per accompagnare il gelato o semifreddi o per preparare le famose Alfajores argentine. Fate attenzione perché il dulce de leche si indurisce molto velocemente freddandosi, ma basterà rimetterlo per qualche istante sul fuoco per ottenere una consistenza più fluida.
									

								

							
					    