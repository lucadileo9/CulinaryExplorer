Difficoltà: Media
Lenticchie in umido: un piatto nutriente, confortevole e genuino. Oggi vi proponiamo la classica ricetta a base di lenticchie secche, che vengono insaporite con un soffritto di verdure e l’aggiunta di passata di pomodoro. Una pietanza semplice che non può mancare durante il cenone di Capodanno in coppia con il classico cotechino, ma ideale anche come contorno per la stagione invernale. Le lenticchie in umido, inoltre, sono ottime per condire la pasta o per preparare deliziose zuppe e minestre. In poche parole… è sempre il momento giusto per gustare le lenticchie in umido!


												
						
						

														INGREDIENTI
							
							                            
                                
    								
    									
    										
    										346
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    346
    					
    					    					    					
    					    Carboidrati
    					    g
    					    51.9
    					
    					    					    					
    					      di cui zuccheri
    					    g
    					    8.8
    					
    					    					    					
    					    Proteine
    					    g
    					    23.4
    					
    					    					    					
    					    Grassi
    					    g
    					    5
    					
    					    					    					
    					      di cui saturi
    					    g
    					    1.12
    					
    					    					    					
    					    Fibre
    					    g
    					    14.2
    					
    					    					    					    					
    					    Sodio
    					    mg
    					    367
    					
    					    				
    			
                            
													


						
							
							

							
								

																	Lenticchie secche
								
								
								
																	500
									g
																

								

							
								

																	Passata di pomodoro
								
								
								
																	1
									l
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Carote
								
								
								
																	1
									
																

								

							
								

																	Sedano
								
								
								
																	1
									costa
																

								

							
								

																	Cipolle dorate
								
								
								
																	½
									
																

								

							
								

																	Aglio
								
								
								
																	1
									spicchio
																

								

							
								

																	Alloro
								
								
								
																	3
									foglie
																

								

							
								

																	Rosmarino
								
								
								
																	
									q.b.
																

								

							
								

																	Salvia
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le lenticchie in umido iniziate dal soffritto. Mondate le carote e riducetele in cubetti di circa 4 mm 1. Fate lo stesso per il sedano 2 e per la cipolla. Quest'ultima poi ripassatela al coltello per ridurla a un trito più fine 3. Legate insieme le erbe aromatiche creando un mazzetto con dello spago. 
									

								

															

																		
																																											
											
										
																						
											
										
																						
											
										
																																										
																		Versate un bel giro d’olio in casseruola, aggiungete il trito di verdure e uno spicchio d’aglio in camicia 2. Lasciate rosolare dolcemente per 5-7 minuti, finchè il trito non risulterà molto morbido. Lavate bene le lenticchie sotto acqua corrente, poi versatele nel tegame 5, unite anche il mazzetto aromatico 6.
									

								

															

																		
																																											
											
										
																						
											
										
																						
											
										
																																										
																		Aggiungete anche la passata 7. Poi riempite la brocca d'acqua, per sciacquarla, e versatene fino a coprire le lenticchie a filo 8. Ne serviranno circa 300 ml. Mescolate e senza salare lasciate cuocere con il coperchio 9 per 45-60 min a fuoco dolce. Durante questo tempo dovrete mescolare di tanto in tanto e bagnare le lenticchie con altra acqua nel momento in cui risultassero asciutte, in totale ne utilizzerete circa altri 500 ml. Dopo i 45 minuti assaggiate le lenticchie per verificarne la consistenza e valutate se proseguire la cottura.
									

								

															

																		
																																											
											
										
																						
											
										
																						
											
										
																																										
																		Verso fine cottura regolate la consistenza con acqua al bisogno. Condite con sale e pepe 10, rimuovete il mazzetto aromatico e lo spicchio d’aglio 11. Servite le lenticchie calde o tiepide, completando i piatti con un giro d’olio a crudo e, a piacere, rosmarino tritato e pepe 12.
									

								

							
					    