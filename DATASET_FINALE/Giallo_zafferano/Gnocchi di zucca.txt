Difficoltà: Media
Durante l’autunno le foglie si tingono di arancione… e lo stesso accade a tavola con l’arrivo della zucca, la regina degli ortaggi di questa stagione! La ricetta degli gnocchi di zucca è una delle tante declinazioni dei classici gnocchi di patate: dopo aver realizzato gli gnocchi di zucchine, gli gnocchi di castagne, gli gnocchi di barbabietola e gli gnocchi di melanzane, infatti, non potevamo esimerci dall’arricchire l’impasto base con la polpa aranciata della zucca. Ottimi da servire semplicemente con burro e salvia, gli gnocchi di zucca sono molto versatili e si abbinano perfettamente anche ad altri condimenti: provate per esempio gli gnocchi di zucca con salsa di taleggio o gli gnocchi di zucca su crema di patate viola, un primo piatto dai colori accesi ideale anche per il menù di Halloween!


												
						
						

														INGREDIENTI
							
							                            
                                
    								
    									
    										
    										277
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    277
    					
    					    					    					
    					    Carboidrati
    					    g
    					    55.3
    					
    					    					    					
    					      di cui zuccheri
    					    g
    					    3.6
    					
    					    					    					
    					    Proteine
    					    g
    					    8.5
    					
    					    					    					
    					    Grassi
    					    g
    					    2.4
    					
    					    					    					
    					      di cui saturi
    					    g
    					    0.84
    					
    					    					    					
    					    Fibre
    					    g
    					    2.6
    					
    					    					    					
    					    Colesterolo
    					    mg
    					    53
    					
    					    					    					
    					    Sodio
    					    mg
    					    325
    					
    					    				
    			
                            
													


						
							
														Ingredienti per gli gnocchi
							

							
								

																	Zucca mantovana
								
								
								
																	500
									g
																

								

							
								

																	Patate rosse
								
								
								
																	350
									g
																

								

							
								

																	Farina 00
								
								
								
																	150
									g
																

								

							
								

																	Fecola di patate
								
								
								
																	50
									g
																

								

							
								

																	Uova
								
								
								(1 medio)
																	57
									g
																

								

							
								

																	Sale fino
								
								
								
																	3
									g
																

								

							
								

																	Pepe nero
								
								
								
																	1
									pizzico
																

								

							
								

																	Noce moscata
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli gnocchi di zucca iniziate lessando le patate: versatele in abbondante acqua salata a piacere 1, cuocete per 30-40 minuti dal bollore, in base alla loro grandezza: dovranno risultare morbide ma non sfaldarsi, quindi non assorbire troppa acqua. Potete testare la loro cottura punzecchiandole con i rebbi di una forchetta, se riuscirete facilmente significa che sono cotte. Se preferite, potete anche decidere di cuocere le patate al forno intere e con la buccia, in modo che perdano l'acqua in eccesso e successivamente svuotarle con un cucchiaio per prelevarne la polpa utile alla ricetta. Mentre le patate cuociono, prendete la zucca e ricavatene delle fette che priverete dei semini e dei filamenti interni 2. Eliminate poi anche la buccia esterna 3, dovrete ottenere 350 g di polpa.
									

								

															

																		
																															
											
										
																														
																		Quindi tagliatela a fettine sottili 4 che adagerete su una leccarda ricoperta con carta forno 5. Cuocetele in forno statico preriscaldato a 200°C per 15-20 minuti (oppure in forno ventilato a 180°C per 10-15 minuti) fino a che non comincerà a seccare leggermente. La zucca in questo modo si asciugherà e non rilascerà l’acqua durante la preparazione degli gnocchi (otterrete circa 185 g di zucca cotta). Trascorso il tempo necessario, spegnete il forno e sfornate la zucca. A questo punto anche le patate saranno ormai cotte ed avrete pronti gli ingredienti per preparare gli gnocchi di zucca. Lavorate gli ingredienti ancora caldi, specialmente le patate, per non disperdere gli amidi e far risultare colloso e più facilmente lavorabile l’impasto. Setacciate la farina su una spianatoia 6 e aiutandovi con le mani o con un cucchiaio create la classica forma a fontana.
									

								

															

																		
																															
											
										
																														
																		Prendete le patate (consigliamo di lavorarle tiepide) e sbucciatele. Schiacciatele con l’apposito attrezzo schiacciapatate 7, regolando l’impasto di sale e pepe. Aromatizzate con un pizzico di noce moscata 8. Poi schiacciate anche la zucca (tiepida anch'essa) con lo schiacciapatate 9.
									

								

															

																		
																															
											
										
																														
																		Lavorate velocemente l’impasto con un tarocco 10 e sbattete un uovo 11. Date all’impasto nuovamente la forma a fontana e versatevi l’uovo sbattuto 12.
									

								

															

																		
																															
											
										
																														
																		Incorporate l’uovo all’impasto aiutandovi con una forchetta 13 e lavoratelo con un tarocco 14 fino a che non risulterà omogeneo. Lavorate meno possibile l'impasto e velocemente. Dategli la forma di panetto e setacciatevi sopra la fecola 15 che conferirà morbidezza all’impasto.
									

								

															

																		
																															
											
										
																														
																		Lavorate ancora velocemente l’impasto con un tarocco per amalgamare la fecola 16 e dategli infine la forma sferica 17. Lasciatelo riposare a temperatura ambiente coperto da un canovaccio per almeno 10 minuti 18.
									

								

															

																		
																															
											
										
																														
																		L'impasto dovrà risultare morbido, non appiccicoso. Qualora dovesse essere appiccicoso, consigliamo di aggiungere poca fecola di patate (non farina). Trascorso il tempo di riposo riprendete il panetto, spolverizzate il piano di lavoro con poca farina e prendete un pezzettino di impasto. Dategli la forma di bastoncino e tagliatelo a piccoli bocconcini della dimensione circa di 1,5-2 cm 19. Ripetete l’operazione fino a terminare tutto l’impasto. Passate ora gli gnocchi ad uno ad uno sui rebbi di una forchetta o con il riga gnocchi 20 per dare loro il classico disegno a righe sulla superficie. Mano a mano che li formate disponeteli su un canovaccio infarinato 21. I vostri gnocchi di zucca sono ora pronti per essere utilizzati! Per utilizzarli, cuoceteli una porzione per volta nell’acqua bollente, attendendo che risalgano in superficie. Appena riaffioreranno, prendeteli con una schiumarola, scolateli bene ed ecco pronti i vostri gnocchi di zucca!
									

								

							
					    