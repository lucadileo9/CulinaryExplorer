Difficoltà: Facile
Di tutti i pomodori ripieni che abbiamo assaggiato, la variante di oggi è forse la più semplice e casalinga! I pomodori ripieni della nonna, infatti, sono farciti con pochi ingredienti che vengono aggiunti direttamente a crudo: mollica di pane, polpa dei pomodori, Pecorino, basilico e cipolla… non serve altro per realizzare questo appetitoso secondo piatto estivo dal profumo mediterraneo, senza carne né pesce. Non abbiate paura di accendere il forno, perché il risultato varrà sicuramente la pena e i pomodori ripieni della nonna vi riporteranno indietro nel tempo, facendovi riassaporare i gustosi ricordi dei suoi manicaretti!


												
						
						

														INGREDIENTI
							
													


						
							
							

							
								

																	Pomodori ramati
								
								
								
																	6
									
																

								

							
								

																	Pane toscano
								
								
								
																	100
									g
																

								

							
								

																	Pecorino toscano
								
								
								(da grattugiare)
																	100
									g
																

								

							
								

																	Cipolle rosse di Tropea
								
								
								
																	1
									
																

								

							
								

																	Basilico
								
								
								
																	
									q.b.
																

								

							
								

																	Acqua
								
								
								
																	
									q.b.
																

								

							
								

																	Aceto di vino bianco
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i pomodori ripieni della nonna per prima cosa tagliate via le calotte dai pomodori 1 e tenetele da parte, poi svuotate la polpa con l’aiuto di un cucchiaio e tenete da parte anch’essa 2. Salate leggermente l’interno dei pomodori 3.
									

								

															

																		
																																											
											
										
																						
											
										
																						
											
										
																																										
																		Capovolgete i pomodori su una gratella 4 e lasciateli riposare in modo che perdano il liquido in eccesso. Nel frattempo proseguite con il resto della ricetta: eliminate la crosta del pane 5 e riducete la mollica a cubetti 6.
									

								

															

																		
																																											
											
										
																						
											
										
																						
											
										
																																										
																		Tritate grossolanamente la polpa dei pomodori 7 e trasferitela in una ciotola 8, poi unite la mollica di pane 9.
									

								

															

																		
																																											
											
										
																						
											
										
																						
											
										
																																										
																		Aggiungete un giro d’olio 10 e qualche foglia di basilico spezzettata 11, mescolate 12 e lasciate macerare a temperatura ambiente per 30 minuti.
									

								

															

																		
																																											
											
										
																						
											
										
																						
											
										
																																										
																		Intanto mondate e tritate la cipolla 13. Versate l’acqua e l’aceto in una ciotola 14, immergete la cipolla tritata e lasciatela in ammollo per 10 minuti 15. 
									

								

															

																		
																																											
											
										
																						
											
										
																						
											
										
																																										
																		Trascorso questo tempo scolate la cipolla e unitela al composto di pane 16. Aggiungete anche un pizzico di sale e il Pecorino grattugiato, tenendone un po’ da parte per la superficie 17. Mescolate per amalgamare il tutto 18. 
									

								

															

																		
																																											
											
										
																						
											
										
																						
											
										
																																										
																		Riprendete i pomodori svuotati e trasferiteli in una teglia foderata con carta forno, poi farciteli con il ripieno fino a formare una cupoletta 19. Guarnite la superficie con il Pecorino tenuto da parte 20 e un filo d’olio 21.
									

								

															

																		
																																											
											
										
																						
											
										
																						
											
										
																																										
																		Coprite i pomodori con le calotte 22 e cuocete in forno ventilato preriscaldato a 200° per circa 25 minuti. Una volta cotti, sfornate i pomodori ripieni e lasciate intiepidire 23. I vostri pomodori ripieni della nonna sono pronti per essere serviti 24!
									

								

							
					    