Difficoltà: Molto facile
C'è un metodo di conservazione piuttosto antico, che nel tempo è diventato un modo per gustare non solo pesce e carne ma anche le verdure: il metodo in carpione. Deriva proprio dal pesce di lago Carpione che veniva trattato e conservato con una marinatura di vino e aceto, poi estesa a vari alimenti fritti. Dopo avervi deliziato con alcune ricette in carpione, oggi ci siamo ispirati alle famose zucchine a scapece campane per proporvi una variante che vede protagonista l'ortaggio primaverile ed estivo per eccellenza: le zucchine in carpione! Bastoncini di zucchine fritti, come vuole la tradizionale pratica del carpione, aromatizzati con una marinatura impreziosita da foglioline di salvia. Il risultato vi conquisterà: un piatto fresco, aromatico, dal gusto tipicamente acidulo che contraddistingue le zucchine in carpione e che renderà questa pietanza perfetta per i vostri menu estivi, da servire sia come antipasto che come contorno. Se poi siete amanti di questi ortaggi venite a scoprire tante altre ricette sfiziose con le zucchine!


						
						

														INGREDIENTI
							
							                            
                                
    								
    									
    										
    										412
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    412
    					
    					    					    					
    					    Carboidrati
    					    g
    					    2.2
    					
    					    					    					
    					      di cui zuccheri
    					    g
    					    2.1
    					
    					    					    					
    					    Proteine
    					    g
    					    1.5
    					
    					    					    					
    					    Grassi
    					    g
    					    40.7
    					
    					    					    					
    					      di cui saturi
    					    g
    					    7.77
    					
    					    					    					
    					    Fibre
    					    g
    					    1.35
    					
    					    					    					    					
    					    Sodio
    					    mg
    					    1931
    					
    					    				
    			
                            
													


						
														
							
							

							
								

																	Zucchine
								
								
								
																	400
									g
																

								

							
								

																	Sale fino
								
								
								
																	20
									g
																

								

							
								

																	Aceto di vino bianco
								
								
								
																	75
									g
																

								

							
								

																	Vino bianco
								
								
								
																	200
									g
																

								

							
								

																	Aglio
								
								
								
																	3
									spicchi
																

								

							
								

																	Salvia
								
								
								
																	6
									foglie
																

								

							
								

																	Olio extravergine d'oliva
								
								
								
																	15
									g
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	500
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le zucchine in carpione lavate e spuntate le zucchine 1, poi tagliatele a metà nel senso della lunghezza 2, quindi dividete nuovamente a metà dal lato lungo 3
									

								

															

																		
																															
											
										
																														
																		E da ciascun porzione ritagliate 3 bastoncini della stessa misura 4. Trasferite i bastoncini di zucchine in un colino avendo cura di posizionare sotto una ciotola, poi salate 5 e lasciate scolare per circa 30 minuti, il tempo necessario per far perdere l’acqua di vegetazione delle zucchine. Nel frattempo sbucciate e tritate finemente gli spicchi di aglio 6
									

								

															

																		
																															
											
										
																														
																		Unite anche le foglie di salvia e tritate anch’esse finemente 7 così da ottenere un trito omogeneo 8. Versate l’olio di oliva in una padella 9 riscaldatelo
									

								

															

																		
																															
											
										
																														
																		e poi versate all'interno il trito di aglio e salvia 10, lasciatelo tostare appena qualche minuto, quindi sfumate con poco vino preso dalla dose totale 11 (un cucchiaio scarso sarà sufficiente). Spegnete il fuoco, trasferite il trito in una ciotola e poi aggiungete la restante parte di vino bianco 12
									

								

															

																		
																															
											
										
																														
																		e l’aceto di vino bianco 13; mescolate e tenete da parte la marinatura 14. Trascorsi i 30 minuti di scolo delle zucchine, riprendetele e sciacquatele sotto l’acqua corrente 15.
									

								

															

																		
																															
											
										
																														
																		Lasciate poi scolare le zucchine in un colino per circa 10 minuti 16. Scaldate l'olio di arachidi per friggere in un tegame dai bordi alti (l'olio non dovrà superare i 170-180°, da misurare con un termometro da cucina). Una volta che le zucchine saranno ben scolate, friggetene poche alla volta 17: ci vorranno circa 4 minuti. Man mano che le zucchine saranno cotte, scolatele con una schiumarola direttamente all’interno di una piccola pirofila dai bordi alti di circa 10x15 cm 18.
									

								

															

																		
																															
											
										
																														
																		Versate sulle zucchine la marinatura che avete preparato in precedenza 19, ricoprite la pirofila con la pellicola trasparente per alimenti 20 e lasciate insaporire le zucchine nella marinatura per almeno 12 ore in frigorifero. Trascorso il tempo della marinatura le vostre zucchine in carpione saranno pronte per essere servite, accuratamente scolate dalla marinatura 21.
									

								

							
					    