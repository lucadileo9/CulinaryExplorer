Difficoltà: Media
Ispirati dalla più classica delle crostate americane, abbiamo realizzato dei golosi dolcetti in formato mignon da gustare in un boccone: le mini apple pie! In questi friabili bocconcini ritroverete i sapori tipici della pie con le mele al suo interno e il dolce involucro di frolla. L’aggiunta dei fiocchi di sale Maldon conferirà una insolita e intraprendete nota sapida al crumbl,  creando un piacevole contrasto di sapori con il dolce ripieno alla frutta. Semplici ma versatili, le mini apple pie si possono gustare a tutte le ore: per una colazione ricca, una merenda sfiziosa ma anche da servire con il caffè per concludere dolcemente una cena in compagnia!


						
						

														INGREDIENTI
							
							                            
                                
    								
    									
    										
    										325
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    325
    					
    					    					    					
    					    Carboidrati
    					    g
    					    38.7
    					
    					    					    					
    					      di cui zuccheri
    					    g
    					    20.3
    					
    					    					    					
    					    Proteine
    					    g
    					    4.2
    					
    					    					    					
    					    Grassi
    					    g
    					    17
    					
    					    					    					
    					      di cui saturi
    					    g
    					    8.71
    					
    					    					    					
    					    Fibre
    					    g
    					    2.4
    					
    					    					    					
    					    Colesterolo
    					    mg
    					    60
    					
    					    					    					
    					    Sodio
    					    mg
    					    339
    					
    					    				
    			
                            
													


						
														
							
														Ingredienti per 12 pezzi (per la frolla)
							

							
								

																	Uova
								
								
								(1 medio)
																	55
									g
																

								

							
								

																	Farina 00
								
								
								
																	250
									g
																

								

							
								

																	Zucchero a velo
								
								
								
																	100
									g
																

								

							
								

																	Burro
								
								
								freddo
																	125
									g
																

								

							
								

																	Scorza di limone
								
								
								
																	1
									
																

								

							
														
							
						
														
							
														per il ripieno
							

							
								

																	Mele Fuji
								
								
								
																	400
									g
																

								

							
								

																	Zucchero di canna
								
								
								
																	30
									g
																

								

							
								

																	Limoni
								
								
								
																	1
									
																

								

							
														
							
						
														
							
														per il crumble
							

							
								

																	Burro
								
								
								
																	80
									g
																

								

							
								

																	Farina di mandorle
								
								
								
																	50
									g
																

								

							
								

																	Farina 00
								
								
								
																	40
									g
																

								

							
								

																	Zucchero di canna
								
								
								
																	50
									g
																

								

							
								

																	Sale di maldon
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le mini apple pie per prima cosa occupatevi della frolla: per preparare la pasta frolla con il metodo della sabbiatura cominciate versando la farina in un mixer insieme al burro freddo ridotto a pezzetti e un pizzico di sale 1. Azionate le lame a più riprese fino a ottenere un composto sabbioso, quindi unite lo zucchero a velo 2 l’uovo 3
									

								

															

																		
																															
											
										
																														
																		e poi profumate con la scorza di un limone 4. Azionate nuovamente il robot per pochi istanti, stavolta abbassando la velocità 5 così le lame misceleranno l’impasto senza frullare. Non appena il composto si sarà amalgamato 6 trasferitelo sulla spianatoia.
									

								

															

																		
																															
											
										
																														
																		Compattate velocemente con le mani e avvolgetelo nella pellicola trasparente 7 lasciandolo riposare in frigorifero per mezzora. Intanto occupatevi del crumble: in una ciotola versate lo zucchero di canna, il burro a pezzetti 8, la farina di mandorle 9
									

								

															

																		
																															
											
										
																														
																		e la farina 00 10, impastate con le mani rapidamente per amalgamare gli ingredienti 11 e tenete il composto ottenuto in frigorifero 12.
									

								

															

																		
																															
											
										
																														
																		Lavate e asciugate le mele, tagliatele a metà senza sbucciarle 13, eliminate il torsolo 14 e grattugiatele 15.
									

								

															

																		
																															
											
										
																														
																		Dovrete ottenere una sottile julienne 16. Spremete il succo di limone 17 e versatelo in una ciotola insieme alle mele 18.
									

								

															

																		
																															
											
										
																														
																		Aggiungete lo zucchero di canna 19 e profumate con la scorza del limone 20. Mescolate per insaporire e tenete da parte il composto 21.
									

								

															

																		
																															
											
										
																														
																		Recuperate la frolla dal frigo e stendetela con il mattarello a uno spessore di 4 mm 22. Ricavate dalla sfoglia 12 dischi con un coppapasta smerlato da 6 cm 23. Inserire i dischetti nello stampo da mini muffin (da 3 cm di diametro) e fate aderire la pasta al fondo e al bordo con le dita 24.
									

								

															

																		
																															
											
										
																														
																		Versate un cucchiaino di mele all’interno 25 e completate con il crumble sbriciolato grossolanamente 26.Terminate con qualche fiocco di sale maldon (27-28).
									

								

															

																		
																															
											
										
																														
																		Cuocete in forno ventilato preriscaldato a 185° per circa 15 minuti. A cottura ultimata sfornate le mini apple pie 29, lasciatele intiepidire e poi gustatele 30!
									

								

							
					    