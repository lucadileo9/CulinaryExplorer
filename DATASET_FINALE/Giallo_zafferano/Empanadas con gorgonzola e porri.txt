Difficoltà: Media
Avreste mai pensato di abbinare un tipico street food sudamericano al formaggio erborinato più famoso d’Italia? Dopo le empanadas di carne e di tonno, lo chef Matias Perdomo ci stupisce ancora una volta con le empanadas con gorgonzola e porri! I classici fagottini a forma di mezzaluna vengono farciti con un ripieno innovativo che unisce il gusto intenso dei porri con la cremosità del gorgonzola sia dolce che piccante… un piacere da scoprire morso dopo morso in compagnia degli amici e di una birra fresca! Quindi non vi resta che provare le empanadas con gorgonzola e porri e scegliere la vostra variante preferita.


						
						

														INGREDIENTI
							
							                            
                                
    								
    									
    										
    										200
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    200
    					
    					    					    					
    					    Carboidrati
    					    g
    					    9.8
    					
    					    					    					
    					      di cui zuccheri
    					    g
    					    0.9
    					
    					    					    					
    					    Proteine
    					    g
    					    4.4
    					
    					    					    					
    					    Grassi
    					    g
    					    15.9
    					
    					    					    					
    					      di cui saturi
    					    g
    					    4.14
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    13
    					
    					    					    					
    					    Sodio
    					    mg
    					    195
    					
    					    				
    			
                            
													


						
														
							
														Per l'impasto (per 18 empanadas):
							

							
								

																	Farina 00
								
								
								
																	210
									g
																

								

							
								

																	Acqua
								
								
								tiepida
																	70
									g
																

								

							
								

																	Strutto
								
								
								
																	50
									g
																

								

							
								

																	Aceto di vino bianco
								
								
								
																	3
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per il ripieno
							

							
								

																	Porri
								
								
								
																	200
									g
																

								

							
								

																	Gorgonzola
								
								
								piccante
																	100
									g
																

								

							
								

																	Gorgonzola
								
								
								dolce
																	85
									g
																

								

							
								

																	Formaggio latteria
								
								
								tipo Branzi
																	65
									g
																

								

							
								

																	Olio extravergine d'oliva
								
								
								
																	15
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per friggere
							

							
								

																	Olio di semi di girasole
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le empanadas con gorgonzola e porri, per prima cosa preparate l’impasto: formate una fontana con la farina sul piano di lavoro, poi aggiungete al centro lo strutto 1, il sale 2 e l’aceto 3.
									

								

															

																		
																																											
											
										
																						
											
										
																						
											
										
																																										
																		Unite l’acqua tiepida 4 e impastate fino ad ottenere un composto liscio e omogeneo 5. Formate una palla 6 e lasciate riposare l'impasto in frigorifero per 30 minuti.
									

								

															

																		
																																											
											
										
																						
											
										
																						
											
										
																																										
																		Nel frattempo potete dedicarvi al ripieno: mondate i porri e tagliateli a julienne facendo in modo che non siano troppo lunghi 7, poi versateli in una padella con l’olio caldo 8. Soffriggete i porri a fuoco medio-alto per 6-7 minuti fino a quando inizieranno a prendere colore; dovranno ridursi di volume di circa il 50%. Salate a fine cottura 9.
									

								

															

																		
																																											
											
										
																						
											
										
																						
											
										
																																										
																		Trasferite i porri in una ciotola e aggiungete i formaggi a cubetti: il Branzi 10, il gorgonzola dolce e il gorgonzola piccante 11. Mescolate bene e tenete da parte 12.
									

								

															

																		
																																											
											
										
																						
											
										
																						
											
										
																																										
																		Riprendete l’impasto e stendetelo fino allo spessore di 1,5 mm; potete utilizzare il mattarello o la macchina per la pasta 13. Ricavate 18 dischi con un coppapasta del diametro di 12 cm 14. Se non li utilizzate subito potete avvolgerli nella pellicola e riporli in frigorifero 15.
									

								

															

																		
																																											
											
										
																						
											
										
																						
											
										
																																										
																		Adagiate un disco di impasto sul piano di lavoro e aggiungete al centro una cucchiaiata di ripieno 16. Ripiegate il disco a metà e premete i bordi con le dita per sigillarli 17, poi fate delle pieghette per creare il tipico cordoncino 18. In alternativa potete sigillare il bordo premendo con i rebbi di una forchetta.
									

								

															

																		
																																											
											
										
																						
											
										
																						
											
										
																																										
																		Dopo aver formato le empanadas riscaldate abbondante olio di semi in un pentolino fino alla temperatura di 160°. Friggete 1 o 2 pezzi per volta per 4-5 minuti 19. Scolate le empanadas quando saranno belle dorate 20 e trasferitele su carta assorbente per eliminare l’olio in eccesso. Le vostre empanadas con gorgonzola e porri sono pronte per essere gustate 21!
									

								

							
					    