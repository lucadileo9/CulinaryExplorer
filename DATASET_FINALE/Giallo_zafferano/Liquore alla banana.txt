Difficoltà: Molto facile
La prossima volta che avrete ospiti per cena sorprendeteli con un ammazzacaffè davvero speciale, 100% homemade: non stiamo parlando della classica crema di limoncello e nemmeno dell'irresistibile nutellino, ma di una bevanda alcolica altrettanto piacevole da gustare: il bananino! Questo liquore alla banana vi stupirà per il suo gusto amabile e intenso. Gradevolmente dolce e cremoso, il liquore alla banana è perfetto da servire a fine pasto per concludere una serata in allegria, ma potrebbe diventare anche un’originale idea regalo per i vostri amici più golosi!


												
						
						

														INGREDIENTI
							
													


						
							
														Ingredienti per 1 litro di liquore
							

							
								

																	Banane
								
								
								(circa 3)
																	600
									g
																

								

							
								

																	Alcol puro
								
								
								a 96°
																	500
									g
																

								

							
								

																	Zucchero
								
								
								
																	300
									g
																

								

							
								

																	Latte intero
								
								
								
																	300
									g
																

								

							
								

																	Panna fresca liquida
								
								
								
																	150
									g
																

								

							
								

																	Baccello di vaniglia
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il liquore alla banana, per prima cosa sbucciate le banane e tagliatele a rondelle: avrete bisogno di 350 g di polpa di frutta 1. Trasferitele in un barattolo di vetro e aggiungete l’alcol 2, poi chiudete con un tappo ermetico e lasciate riposare per una settimana a temperatura ambiente, scuotendo ogni tanto il composto 3.
									

								

															

																		
																															
											
										
																														
																		Trascorso il tempo di macerazione 4, filtrate il liquido in una ciotola 5: dovreste ottenere circa 400 g di alcol aromatizzato alla banana 6.
									

								

															

																		
																															
											
										
																														
																		A questo punto tagliate la bacca di vaniglia a metà per il lungo e raschiate i semini con la lama di un coltellino 7. Versate il latte 8 e la panna in un pentolino 9,
									

								

															

																		
																															
											
										
																														
																		poi aggiungete la bacca di vaniglia con i suoi semi 10 e lo zucchero 11. Scaldate il composto senza portarlo a ebollizione, mescolando per far sciogliere completamente lo zucchero 12.
									

								

															

																		
																															
											
										
																														
																		Lasciate raffreddare, poi aggiungete l’alcol aromatizzato alla banana 13, mescolate bene e trasferite il composto ottenuto in una bottiglia da liquore 14. Riponete il vostro liquore alla banana in frigorifero e servitelo fresco 15!
									

								

							
					    