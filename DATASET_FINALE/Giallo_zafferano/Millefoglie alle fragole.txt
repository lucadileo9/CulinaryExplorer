Difficoltà: Facile
La millefoglie è uno dei dolci più amati da tutti, per la sua estrema friabilità e la sua crema vellutata. Oggi vi proponiamo la millefoglie alle fragole, un'alternativa ancora più ricca, perfetta per la bella stagione! La pasta sfoglia è protagonista in questo dolce e se amate mettervi alla prova potrete prepararla voi stessi, altrimenti anche utilizzando quella pronta il risultato sarà fantastico. Per ottenere delle sfoglie friabili e ben caramellate il trucchetto sta proprio nello spolverizzarle di zucchero prima della cottura; in questo modo la torta resterà fragrante a lungo, anche dopo essere stata farcita! E visto che amiamo l'abbinamento panna e fragole, non potevamo rinunciare a due strati abbondanti di crema chantilly e tanti cubetti di fragole fresche. Scoprite quanto è semplice realizzare la millefoglie alle fragole seguendo i nostri passaggi e provate anche la variante ai mirtilli! 

Se cercate altri dolci con le fragole vi suggeriamo questi: 


						
						

														INGREDIENTI
							
													


						
														
							
							

							
								

																	Pasta Sfoglia
								
								
								rettangolare
																	1
									rotolo
																

								

							
								

																	Zucchero
								
								
								
																	
									q.b.
																

								

							
														
							
						
														
							
														per farcire
							

							
								

																	Fragole
								
								
								
																	200
									g
																

								

							
								

																	Panna fresca liquida
								
								
								
																	500
									g
																

								

							
								

																	Zucchero a velo
								
								
								
																	80
									g
																

								

							
								

																	Estratto di vaniglia
								
								
								
																	1
									cucchiaino
																

								

							
														
							
						
														
							
														per decorare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la millefoglie alle fragole come prima cosa versate la panna in una ciotola e aggiungete l'estratto di vaniglia 1. Iniziate a montare con le fruste elettriche 2 e quando inizierà ad addensarsi aggiungete lo zucchero a velo setacciandolo 3.
									

								

															

																		
																																											
											
										
																						
											
										
																						
											
										
																																										
																		Continuate a montare 4 sino a che la panna non sarà ferma e soda 5. Riponete in frigo e lasciate rassodare per 2 ore. Nel frattempo srotolate la pasta sfoglia su un piano 6.
									

								

															

																		
																																											
											
										
																						
											
										
																						
											
										
																																										
																		Tagliate la sfoglia sul lato più lungo, in modo da ricavare 3 rettangoli della stessa dimensione 7. Bucherellate la sfoglia con i rebbi di una forchetta 8 e spolverizzate con abbondante zucchero 9.
									

								

															

																		
																																											
											
										
																						
											
										
																						
											
										
																																										
																		Schiacciate leggermente per far penetrare lo zucchero 10 e trasferite la sfoglia su una teglia 11. Cuocete in forno statico preriscaldato a 200° per circa 15-30 minuti, sino a che non risulterà ben dorata. Sfornate 12 e lasciate raffreddare completamente. 
									

								

															

																		
																																											
											
										
																						
											
										
																						
											
										
																																										
																		A questo punto lavate bene le fragole e tenetene da parte 4 intere per la decorazione finale. Eliminate il picciolo dalle altre e tagliatele a cubetti 13. Non appena la crema sarà ben rassodata trasferitela in una sacca da pasticciere. Potete utilizzare una bocchetta liscia o tagliare semplicemente la punta del sac-à-poche 14. Prendete una delle basi di sfoglia e sistematela su un piatto da portata. Realizzate dei ciuffetti di crema su tutta la superficie 15.
									

								

															

																		
																																											
											
										
																						
											
										
																						
											
										
																																										
																		Aggiungete metà delle fragole 16 e coprite con la seconda base di sfoglia 17. Realizzate un altro strato di crema, utilizzando sempre il sac-à-poche 18.
									

								

															

																		
																																											
											
										
																						
											
										
																						
											
										
																																										
																		Aggiungete le fragole rimaste 19 e ultimate coprendo con l'ultimo strato di sfoglia 20. Realizzate dei ciuffetti al centro della sfoglia con la crema rimasta 21.
									

								

															

																		
																																											
											
										
																						
											
										
																						
											
										
																																										
																		Riprendete le fragole che avevate tenuto da parte e dividetele a metà 22. Utilizzatele per decorare la millefoglie posizionandole sui ciuffetti di crema 23. Spolverizzate la millefoglie alle fragole con zucchero a velo 24 e riponete in frigorifero sino al momento di gustarla.
									

								

							
					    