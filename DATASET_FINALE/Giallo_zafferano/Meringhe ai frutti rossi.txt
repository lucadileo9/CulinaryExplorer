Difficoltà: Media
Morbida fuori e croccante all'interno: questo il segreto della meringa ai frutti rossi che vi presentiamo in questa ricetta! Una piccola delizia dolce e fresca da gustare a fine pasto o per una pausa golosa.
Il procedimento è simile alla preparazione della meringa all'italiana: uno sciroppo di lamponi e fragole viene aggiunto agli albumi montati, per dare una nota di colore delicato e un gusto molto raffinato. Un modo diverso per assaporare questo famoso dessert e raccogliere l'aroma di fragola e lamponi in una piccola nuvola friabile. Oltre ai frutti rossi, potete anche decidere di accontentare i gusti di tutti scegliendo tipi diversi di frutta con cui preparare tante meringhe colorate! E se cercate altri dolci con i frutti rossi provate le nostre ciambelline al cocco! 


												
						
						

														INGREDIENTI
							
							                            
                                
    								
    									
    										
    										42
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    42
    					
    					    					    					
    					    Carboidrati
    					    g
    					    10.1
    					
    					    					    					
    					      di cui zuccheri
    					    g
    					    10.1
    					
    					    					    					
    					    Proteine
    					    g
    					    0.5
    					
    					    					    					    					    					    					    					
    					    Sodio
    					    mg
    					    8
    					
    					    				
    			
                            
													


						
							
														Ingredienti per 30 meringhe
							

							
								

																	Fragole
								
								
								
																	125
									g
																

								

							
								

																	Lamponi
								
								
								
																	60
									g
																

								

							
								

																	Albumi
								
								
								
																	100
									g
																

								

							
								

																	Zucchero
								
								
								
																	125
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le meringhe ai frutti rossi, iniziate dalla pulizia della frutta. Sciacquate sotto acqua corrente i lamponi e le fragole, poi togliete a queste ultime le foglioline verdi aiutandovi con un coltello e dividetele a metà. Quindi versate nel mixer i lamponi e le fragole 1, azionate il mixer per frullare la frutta fino ad ottenere una polpa omogenea 3. Quindi filtratela con un colino a maglie strette, aiutandovi con una spatola o un cucchiaio per raccogliere la polpa setacciata in una ciotolina 3. La polpa così raccolta dovrà avere un peso di circa 75 g.
									

								

															

																		
																															
											
										
																														
																		Passatela poi in un pentolino, aggiungete 100 g di zucchero 4 e accendete il fuoco, mescolando per fa sciogliere lo zucchero 5. Portate la polpa a 121° 6 monitorando la temperatura con un termometro per alimenti. Quando lo sciroppo sarà arrivato a 115°, iniziate a montare gli albumi.
									

								

															

																		
																															
											
										
																														
																		Versate gli albumi nella ciotola di una planetaria 7 e azionate le fruste (se non avete la planetaria, potete utilizzare uno sbattitore elettrico). Quando saranno semi montati, con le fruste ancora in funzione aggiungete 25 gr di zucchero 8. Montate ancora per incorporare lo zucchero, poi quando lo sciroppo avrà raggiunto i 121° aggiungetelo a filo agli albumi montati 9 continuando a far andare le fruste, fino a creare un composto spumoso omogeneo e completamente freddo.
									

								

															

																		
																															
											
										
																														
																		Quando la crema sarà pronta, trasferitela in una sac-à-poche con bocchetta a stella 10. Rivestite una leccarda con carta da forno e iniziate a creare ciuffi di meringhe distanziandoli un paio di cm gli uni dagli altri 11. Quando avrete terminato tutto l'impasto 12, cuocete in forno statico a 100° per 3 ore, fino a quando le meringhe saranno sode e leggermente colorate sotto. Al contrario della meringa classica alla francese, questa meringa rimane ancora un po’ morbida all’esterno e croccante all’interno.
									

								

							
					    