Difficoltà: Facile
Pane, pomodoro e acqua: 3 ingredienti semplicissimi per un primo piatto della tradizione toscana da leccarsi i baffi: pappa al pomodoro! Come la panzanella, è una ricetta perfetta per recuperare il pane raffermo: si prepara tutto l'anno con passata o polpa di pomodoro, ma è ideale anche per l'estate da gustare tiepida o fredda, usando i pomodori freschi ramati. Questo piatto di origine contadina, di cui siamo certi ogni famiglia toscana serbi la sua versione (chi prepara prima il sugo poi versa il pane o chi fa cuocere il pane fin dall'inizio con il pomodoro), è sempre molto apprezzato dai locali o dai turisti in visita nella bella Toscana. Sembra incredibile come con così poco si possa ottenere un gusto così piacevole: tutto sta nella scelta degli ingredienti! Un buon pane, il pomodoro, un olio extravergine di oliva di qualità e tanto profumatissimo basilico!


												
						
						

														INGREDIENTI
							
													


						
							
							

							
								

																	Polpa di pomodoro
								
								
								
																	800
									g
																

								

							
								

																	Pane
								
								
								casereccio
																	300
									g
																

								

							
								

																	Acqua
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pappa al pomodoro, in un tegame scaldate leggermente l'olio, sbucciate l'aglio e tagliatelo a fettine sottili (se non lo gradite, potete usarlo intero in camicia e successivamente rimuoverlo). Fate soffriggere 1, poi versate la polpa di pomodoro 2 e un po’ di sale 3. Fate cuocere dolcemente per un'abbondante mezz'ora.
									

								

															

																		
																																											
											
										
																						
											
										
																						
											
										
																																										
																		Intanto tagliate il pane a fette 4 e dividetele a metà 5. Quando il sugo è pronto, allungatelo con un po’ d’acqua 6 (la dose di acqua può variare a seconda del tipo di pane usato).
									

								

															

																		
																																											
											
										
																						
											
										
																						
											
										
																																										
																		Mescolate 7 e immergete le fette di pane, spezzettandole se necessario in modo da inserirle tutte nella pentola 8. Premete leggermente con il mestolo 9.
									

								

															

																		
																																											
											
										
																						
											
										
																						
											
										
																																										
																		Coprite con il coperchio 10 e lasciate riposare circa 15 minuti. Trascorso questo tempo il pane sarà ben ammollato e impregnato di sugo, aggiungete ancora acqua al bisogno 11 e mescolate bene 12. Rimettete sul fuoco e lasciate cuocere dolcemente per altri 5 minuti o fino a raggiungere la consistenza desiderata: le fette di pane dovranno sfaldarsi completamente e creare proprio "una pappa".
									

								

															

																		
																																											
											
										
																						
											
										
																						
											
										
																																										
																		Spegnete il fuoco e regolate di sale 13, poi completate con un abbondante giro d'olio 14 e qualche foglia di basilico 15.
									

								

															

																		
																																											
											
										
																						
											
										
																						
											
										
																																										
																		Mescolate bene e servite calda, tiepida o fredda, guarnendo il piatto con un ulteriore filo d’olio 17 e foglioline di basilico 18!
									

								

							
					    