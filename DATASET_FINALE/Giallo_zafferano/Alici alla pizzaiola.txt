Difficoltà: Molto facile
Quante volte avete mangiato qualcosa che fosse preparato alla pizzaiola? Capolista la carne alla pizzaiola, seguono poi le scaloppine, il pesce spada, le polpette di zucchine... ma se stavolta vi suggerissimo le alici alla pizzaiola? Un secondo piatto estivo, fatto di ingredienti semplici: teneri filetti di alici ammorbiditi da un gustoso sughetto rilasciato dai pomodori, sapori che diventano tutt’uno assicurandovi così una vera prelibatezza. I pomodori del tipo ciliegino, vivido simbolo dell’estate, arricchiscono la preparazione grazie alla loro spiccata dolcezza in questa ricetta facile e originale! Siamo sicuri di avervi già convinto, allacciate i grembiuli che oggi si preparano le alici alla pizzaiola!


												
						
						

														INGREDIENTI
							
							                            
                                
    								
    									
    										
    										192
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    192
    					
    					    					    					
    					    Carboidrati
    					    g
    					    3.7
    					
    					    					    					
    					      di cui zuccheri
    					    g
    					    3.7
    					
    					    					    					
    					    Proteine
    					    g
    					    11.5
    					
    					    					    					
    					    Grassi
    					    g
    					    14.6
    					
    					    					    					
    					      di cui saturi
    					    g
    					    2.73
    					
    					    					    					
    					    Fibre
    					    g
    					    1.7
    					
    					    					    					
    					    Colesterolo
    					    mg
    					    38
    					
    					    					    					
    					    Sodio
    					    mg
    					    364
    					
    					    				
    			
                            
													


						
							
														Ingredienti per una teglia da 26x17 cm
							

							
								

																	Acciughe (alici)
								
								
								da pulire
																	500
									g
																

								

							
								

																	Pomodorini ciliegino
								
								
								
																	200
									g
																

								

							
								

																	Origano
								
								
								essiccato 
																	2
									cucchiaini
																

								

							
								

																	Olio extravergine d'oliva
								
								
								
																	50
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le alici alla pizzaiola cominciate dalla pulizia del pesce, quindi cominciate eliminando la testa 1, dopodiché eliminate anche la lisca centrale togliendola con delicatezza 2 in questo modo aprirete le alici a libro e sciacquatele sotto un filo d’acqua per eliminare eventuali residui, facendo molta attenzione a non rompere i filetti di pesce 3.
									

								

															

																		
																															
											
										
																														
																		Lavate i pomodorini e tagliateli in 4 parti 4 e teneteli da parte pronti per l’uso. Quindi in una teglia unta con 25 g di olio extravergine d’oliva sistemate i filetti di alici aperti a libro per la lunghezza della teglia 5 poi i pomodorini tagliati e dell'origano essiccato 6.
									

								

															

																		
																															
											
										
																														
																		Aggiustate di sale e pepe 7 e spremete dell’aglio, oppure tritatelo al coltello, 8 e poi ricominciate sistemando nuovamente le alici aperte a libro disponendole questa volta in senso opposto a quello precedente 9.
									

								

															

																		
																															
											
										
																														
																		Poi ricoprite ancora con pomodorini, sale, pepe e origano e cospargete la superficie con il restante olio extravergine d’oliva 10.  Sistemate la teglia su una leccarda e cuocete in forno statico preriscaldato a 220° per 20 minuti 11, lasciate riposare qualche minuto per far assestare e infine servite le alici alla pizzaiola ancora ben calde 12!
									

								

							
					    