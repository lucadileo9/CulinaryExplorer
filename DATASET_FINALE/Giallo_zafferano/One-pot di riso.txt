Difficoltà: Facile
Avete già provate le nostre gustose one-pot? Si tratta di piatti unici ricchi, colorati e sostanziosi, realizzati con verdure, cereali, carne oppure pesce e la particolarità di queste pietanze è quella di cuocere tutto insieme in una sola grande padella, in un'armoniosa contaminazione di sapori e aromi! Dopo aver assaggiato la one-pot con quinoa e gamberi, abbiamo dato vita anche a una versione più invernale con pollo e verdure e oggi vi proponiamo una variante altrettanto saporita, perfetta per la stagione primaverile: la one-pot di riso che vede protagonisti i suoi frutti più rappresentativi, le zucchine e i prelibati fiori di zucca. Per questo piatto abbiamo scelto il riso basmati che, con i suoi chicchi ben sgranati, è il cereale ideale per questa ricetta. Lasciatevi sedurre dalle nostre one-pot e divertitevi a creare nuovi e stuzzicanti mix di ingredienti per portare in tavola un ghiotto manicaretto "all-inclusive"!


												
						
						

														INGREDIENTI
							
							                            
                                
    								
    									
    										
    										369
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    369
    					
    					    					    					
    					    Carboidrati
    					    g
    					    48.4
    					
    					    					    					
    					      di cui zuccheri
    					    g
    					    4.2
    					
    					    					    					
    					    Proteine
    					    g
    					    13
    					
    					    					    					
    					    Grassi
    					    g
    					    13.7
    					
    					    					    					
    					      di cui saturi
    					    g
    					    3.25
    					
    					    					    					
    					    Fibre
    					    g
    					    3.9
    					
    					    					    					
    					    Colesterolo
    					    mg
    					    23
    					
    					    					    					
    					    Sodio
    					    mg
    					    1105
    					
    					    				
    			
                            
													


						
							
							

							
								

																	Riso Basmati
								
								
								
																	220
									g
																

								

							
								

																	Fiori di zucca
								
								
								(da pulire)
																	110
									g
																

								

							
								

																	Zucchine baby
								
								
								
																	90
									g
																

								

							
								

																	Prosciutto cotto
								
								
								una fetta spessa di spalla
																	150
									g
																

								

							
								

																	Porri
								
								
								
																	110
									g
																

								

							
								

																	Rucola
								
								
								
																	30
									g
																

								

							
								

																	Scorza di limone
								
								
								
																	½
									
																

								

							
								

																	Menta
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Brodo vegetale
								
								
								
																	400
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la one-pot di riso, per prima cosa preparate un leggero brodo vegetale e tenetelo in caldo. Tagliate a cubetti il prosciutto cotto 1. Rimuovete le foglie più esterne del porro, eliminate la base e affettatelo sottilmente 2. Lavate, spuntate e affettate a rondelle anche le zucchine 3.
									

								

															

																		
																															
											
										
																														
																		Pulite i fiori di zucca eliminando il gambo 4 e il pistillo interno 5: ne ricaverete circa 80 g. In una padella capiente versate un filo d’olio e soffriggete i cubetti di prosciutto 6.
									

								

															

																		
																															
											
										
																														
																		Aggiungete il porro 7, fatelo rosolare e poi cuocere per circa 2 minuti con mezzo mestolo di brodo vegetale 8. Aggiungete le zucchine 9,
									

								

															

																		
																															
											
										
																														
																		i fiori di zucca 10 e la rucola, precedentemente lavata e asciugata 11. Per ultimo unite anche il riso 12.
									

								

															

																		
																															
											
										
																														
																		Coprite il riso con il brodo, salate 13, pepate e fate cuocere a fuoco dolce e con il coperchio per circa 10 minuti 14. Una volta che il brodo sarà assorbito, scoperchiate, aggiungete altro brodo 15 e cuocete per altri 10 minuti a fuoco dolce.
									

								

															

																		
																															
											
										
																														
																		Una volta che il riso risulterà cotto, profumate la pietanza con le foglie di menta spezzettate grossolanamente 16 e la scorza di limone grattugiata 17. Servite la one-pot di riso direttamente nella padella 18!
									

								

							
					    