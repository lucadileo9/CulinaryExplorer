Difficoltà: Facile
Tra i dolci al cucchiaio più amati e apprezzati in tutto il mondo c'è sicuramente il tiramisù, che ha ispirato moltissime varianti golose come il Tiramisù con panna. Le sue origini sono incerte e le varianti davvero tante, ma oggi vogliamo mostrarvi la ricetta base per prepararlo. Il nostro tiramisù della tradizione ha tutti gli ingredienti più classici, a cui non si può rinunciare per realizzare questo dolce: uova, mascarpone, savoiardi e caffè. Una ricetta semplice nella preparazione e nel gusto, che conquista sempre tutti. Il segreto? Ottenere una crema al mascarpone densa e dolce al punto giusto. I savoiardi inzuppati nel caffè diventeranno una base morbida che contrasta benissimo il gusto della crema. Un dolce classico sempre attuale, perfetto da servire in teglia o in versione monoporzione, preparato per noi da Frau Knam appassionata pasticcera che sa unire ricette tradizionali a tecniche di alta cucina!


						
						

														INGREDIENTI
							
							                            
                                
    								
    									
    										
    										621.2
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    621.2
    					
    					    					    					
    					    Carboidrati
    					    g
    					    66.6
    					
    					    					    					
    					      di cui zuccheri
    					    g
    					    51.1
    					
    					    					    					
    					    Proteine
    					    g
    					    14.8
    					
    					    					    					
    					    Grassi
    					    g
    					    32.8
    					
    					    					    					
    					      di cui saturi
    					    g
    					    17.5
    					
    					    					    					
    					    Fibre
    					    g
    					    356
    					
    					    					    					
    					    Colesterolo
    					    mg
    					    1.9
    					
    					    					    					
    					    Sodio
    					    mg
    					    81.3
    					
    					    				
    			
                            
													


						
														
							
														Ingredienti per una teglia 25x19 cm
							

							
								

																	Savoiardi
								
								
								
																	200
									g
																

								

							
								

																	Caffè
								
								
								a temperatura ambiente
																	200
									g
																

								

							
								

																	Mascarpone
								
								
								
																	300
									g
																

								

							
								

																	Zucchero
								
								
								
																	180
									g
																

								

							
								

																	Albumi
								
								
								(circa 4)
																	120
									g
																

								

							
								

																	Tuorli
								
								
								(circa 4)
																	80
									g
																

								

							
								

																	Acqua
								
								
								
																	30
									g
																

								

							
														
							
						
														
							
														per decorare
							

							
								

																	Cacao amaro in polvere
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il tiramisù della tradizione come prima cosa realizzate la pâte à bombe. In un pentolino versate 80 g di zucchero con i 30 g d'acqua 1. Scaldate lo sciroppo a fiamma bassa 2 e utilizzando un termometro da cucina tenete sotto controllo la temperatura, che dovrà arrivare a 118°.
									

								

															

																		
																																											
											
										
																						
											
										
																						
											
										
																																										
																		Quando avrete raggiunto la temperatura indicata, iniziate a montare i tuorli con uno sbattitore elettrico 4 e versate a filo sui tuorli lo sciroppo, mantenendo le fruste in azione 5. Continuate a montare fino a quando il composto sarà cremoso 6.
									

								

															

																		
																																											
											
										
																						
											
										
																						
											
										
																																										
																		Aggiungete ora il mascarpone ai tuorli con le fruste 7 8 o con una spatola. Tenete il composto da parte e versate gli albumi in un'altra ciotola. Iniziate a montarli, assicurandovi che le fruste siano ben pulite 9.
									

								

															

																		
																																											
											
										
																						
											
										
																						
											
										
																																										
																		Non appena gli albumi saranno bianchi e spumosi, aggiungete i 100 g di zucchero rimasti 10 e continuate a montare fino ad ottenere una consistenza ferma e soda 11. Unite al composto di tuorli e mascarpone un terzo degli albumi montati a neve e mescolate con la spatola energicamente 12.
									

								

															

																		
																																											
											
										
																						
											
										
																						
											
										
																																										
																		Terminate di aggiungere gli albumi restanti 13 e mescolate delicatamente dall'alto verso il basso fino ad ottenere una crema omogenea 14. A questo punto inzuppate i savoiardi, uno alla volta, nel caffè a temperatura ambiente 15.
									

								

															

																		
																																											
											
										
																						
											
										
																						
											
										
																																										
																		Man mano disponeteli all'interno di una pirofila grande 25x19 cm, in maniera ordinata, così da coprire l'intera superficie 16. Versate ora metà della crema 17 e livellatela 18 per ricoprire completamente i savoiardi.
									

								

															

																		
																																											
											
										
																						
											
										
																						
											
										
																																										
																		Disponete ancora uno strato di savoiardi inzuppati nel caffè, come fatto in precedenza 19. Aggiungete la crema rimasta 20 e livellate la superficie 21. Riponete in frigorifero per almeno un'ora.
									

								

															

																		
																																											
											
										
																						
											
										
																						
											
										
																																										
																		Al momento di servirlo, cospargete il tiramisù con il cacao amaro 22, ricoprendolo interamente 23. Il tiramisù della tradizione è pronto per essere tagliato e gustato 24.
									

								

							
					    