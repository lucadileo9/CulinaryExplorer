Difficoltà: Facile
Tra i pesci non molto conosciuti abbiamo scovato una varietà di pesce azzurro del Mar Mediterraneo, l'alaccia, chiamata anche Sardinella Aurita proprio perchè è molto simile alle più conosciute sardine. Dalla forma più tozza e solitamente anche più grande fa parte dei pesci più poveri, ma non bisogna sottovalutare il suo sapore! Noi abbiamo scelto di esaltarlo aggiungendo carciofi e piselli che sono l'accompagnamento perfetto per ottenere un piatto ricco da portare in tavola per una cena o un pranzo in famiglia! La gentile gratinatura aromatizzata al timo e alla salvia renderà il tutto più interessante, donerà una nota croccante e arricchirà questa portata. Realizzate anche voi l'alaccia al forno con carciofi e piselli, basteranno pochi e semplici passaggi!


												
						
						

														INGREDIENTI
							
							                            
                                
    								
    									
    										
    										274
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    274
    					
    					    					    					
    					    Carboidrati
    					    g
    					    13.2
    					
    					    					    					
    					      di cui zuccheri
    					    g
    					    5.8
    					
    					    					    					
    					    Proteine
    					    g
    					    17.7
    					
    					    					    					
    					    Grassi
    					    g
    					    15.8
    					
    					    					    					
    					      di cui saturi
    					    g
    					    2.66
    					
    					    					    					
    					    Fibre
    					    g
    					    9.1
    					
    					    					    					
    					    Colesterolo
    					    mg
    					    36
    					
    					    					    					
    					    Sodio
    					    mg
    					    508
    					
    					    				
    			
                            
													


						
							
							

							
								

																	Carciofi
								
								
								
																	675
									g
																

								

							
								

																	Alaccia
								
								
								12 filetti già puliti per un totale di
																	230
									g
																

								

							
								

																	Pisellini
								
								
								
																	150
									g
																

								

							
								

																	Limoni
								
								
								(per acidulare l'acqua dei carciofi)
																	1
									
																

								

							
								

																	Olio extravergine d'oliva
								
								
								
																	50
									g
																

								

							
								

																	Aglio
								
								
								
																	1
									spicchio
																

								

							
								

																	Vino bianco
								
								
								
																	50
									g
																

								

							
								

																	Pangrattato
								
								
								
																	30
									g
																

								

							
								

																	Timo
								
								
								
																	3
									rametti
																

								

							
								

																	Salvia
								
								
								
																	4
									foglie
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l'alaccia al forno con carciofi e piselli per prima cosa occupatevi della pulizia dei carciofi. Tagliate la parte del gambo più dura 1 ed eliminate le foglie esterne più coriacee 2 che potrebbero risultare troppo dure in cottura. Utilizzando un coltellino affilato pelate il gambo 3
									

								

															

																		
																															
											
										
																														
																		e tagliate la punta del carciofo 4. Dividetelo a metà 5, eliminate la barbetta interna 6
									

								

															

																		
																															
											
										
																														
																		e tagliate ogni metà in due 7. Man mano disponete gli spicchi di carciofi in una ciotolina colma d'acqua, dove avrete spremuto il limone per non farli annerire 8. Una volta tagliati tutti i carciofi scolateli e trasferiteli in un tegame dove avrete già fatto rosolare lo spicchio d'aglio insieme a 30 g d'olio 9.
									

								

															

																		
																															
											
										
																														
																		Lasciateli cuocere a fiamma medio-alta per 5-6 minuti 10, poi sfumate con il vino bianco 11 e una volta che tutta la parte alcolica sarà evaporata aggiungete anche i piselli 12.
									

								

															

																		
																															
											
										
																														
																		Salate, pepate 13, coprite con un coperchio 14 e lasciate cuocere per 10 minuti. Passato il tempo necessario, trasferiteli in un pirofila 15 distribuendoli bene sul fondo;
									

								

															

																		
																															
											
										
																														
																		poi prendete i vostri filetti di alaccia 16 e posizionateli sullo strato di carciofi e piselli con la pelle rivolta verso il fondo 16; cospargeteli con un cucchiaio di olio 17 e dedicatevi a preparare la panatura.
									

								

															

																		
																															
											
										
																														
																		Prelevate le foglioline di timo e di salvia, quindi tritatele finemente 19 e unitele al pangrattato 20. Poi mescolate in modo da ottenere un composto omogeneo 21
									

								

															

																		
																															
											
										
																														
																		e cospargetelo sui vostri filetti di alaccia 22. Cospargete con un altro cucchiaio d'olio 23 e cuocete in forno statico preriscaldato a 180° per 15 minuti, azionando la modalità grill negli ultimi 3-4 minuti. Una volta cotte servite la vostra alaccia con carciofi e piselli ancora fumante 24!
									

								

							
					    