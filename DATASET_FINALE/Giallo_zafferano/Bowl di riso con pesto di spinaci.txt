Difficoltà: Facile
Siete alla ricerca di un piatto unico buono e salutare? Oggi vi mostriamo come preparare la bowl di riso con pesto di spinaci! Un piatto healty ma davvero gustoso, che svolterà la vostra pausa pranzo, sia a casa che in ufficio! Le bowl, che ricordano il poke, sono sempre più apprezzate e di moda in questo periodo. Gli ingredienti sono ben distinti e presentano sempre proteine, carboidrati e verdure... la nostra versione vegetariana siamo certi che vi incuriosirà. Per la nostra bowl abbiamo utilizzato del riso semplice, dei ceci croccanti, delle tenere taccole e dei cubetti di quartirolo, ma ciò che donerà quel gusto unico e un tocco di cremosità è sicuramente il pesto di spinaci preparato in casa. Un piatto perfetto da gustare a temperatura ambiente e da portare comodamente in giro, per un buon pranzetto da gustare all'aria aperta!


						
						

														INGREDIENTI
							
													


						
														
							
							

							
								

																	Riso
								
								
								
																	320
									g
																

								

							
								

																	Taccole
								
								
								
																	200
									g
																

								

							
								

																	Quartirolo Lombardo
								
								
								
																	150
									g
																

								

							
								

																	Sale fino
								
								
								
																	
									q.b.
																

								

							
								

																	Semi di sesamo nero
								
								
								
																	
									q.b.
																

								

							
														
							
						
														
							
														per il pesto di spinaci
							

							
								

																	Spinaci
								
								
								
																	200
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pinoli
								
								
								
																	15
									g
																

								

							
								

																	Acqua
								
								
								
																	100
									g
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														per i ceci croccanti
							

							
								

																	Ceci precotti
								
								
								già sgocciolati
																	400
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Peperoncino in polvere
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la bowl di riso con pesto di spinaci partite dai ceci croccanti. Prendete i ceci precotti, sciacquateli e scolateli bene. Trasferiteli in una ciotola e conditeli con olio 1, sale e peperoncino in polvere a piacere 2. Mescolate bene 3.
									

								

															

																		
																																											
											
										
																						
											
										
																						
											
										
																																										
																		Trasferite i ceci su una teglia precedentemente unta, abbastanza capiente, in modo che non si sovrappongano 4. Cuoceteli in forno statico preriscaldato a 200° per circa 20 minuti. Poi azionate la modalità ventilata per altri 10 minuti. Per ottenere una cottura uniforme, smuovete la teglia un paio di volte per girarli. Nel frattempo cuocete il riso in acqua bollente salata 5 per il tempo riportato sulla confezione. Scolatelo e raffreddatelo sotto acqua fredda 6.
									

								

															

																		
																																											
											
										
																						
											
										
																						
											
										
																																										
																		Trasferite il riso in una ciotola, condite con olio 7, mescolate bene e tenete da parte 8. A questo punto i ceci saranno cotti potrete sfornarli 9.
									

								

															

																		
																																											
											
										
																						
											
										
																						
											
										
																																										
																		Passate agli spinaci. Lasciate rosolare uno spicchio d'aglio precedentemente schiacciato con un filo d'olio in una padella capiente. Aggiungete gli spinaci 10 e lasciateli cuocere per 2-3 minuti sino a che non saranno appassiti. Rimuovete l'aglio 11 e conditeli con il sale. 
									

								

															

																		
																																											
											
										
																						
											
										
																						
											
										
																																										
																		Lasciateli intiepidire, poi trasferiteli in un contenitore lungo e stretto. Aggiungete i pinoli 13, l'acqua 14 e un filo d'olio. Frullate con un mixer ad immersione 15 sino ad ottenere un composto liscio ed omogeneo. 
									

								

															

																		
																																											
											
										
																						
											
										
																						
											
										
																																										
																		Ora lavate bene le taccole e tagliatele a losanghe di circa 2 cm, facendo un taglio obliquo 16. Sbollentale in acqua bollente salata 17 per circa 3 minuti, sino a che non saranno tenere. Poi scolale e raffreddale sotto l'acqua 18.
									

								

															

																		
																																											
											
										
																						
											
										
																						
											
										
																																										
																		Prendete il quartirolo e tagliatelo a cubetti 19. Preparate la vostra bowl, sistemate il riso in un quarto della ciotola 20 e di fianco posizionate i cubetti di quartirolo 21.
									

								

															

																		
																																											
											
										
																						
											
										
																						
											
										
																																										
																		Aggiungete ora sull'altro lato i ceci 22 e terminate con le taccole 23. Aggiungete in ultimo il pesto di spinaci e i semi di sesamo nero 24. Servite e gustate la vostra bowl!
									

								

							
					    