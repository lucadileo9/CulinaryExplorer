Difficoltà: Media
Pomodoro, mozzarella e un morbido impasto: ecco gli elementi principali di una buona pizza Margherita. Ma la fantasia in cucina per preparare una deliziosa pizza non conosce limiti: con questa ricetta potrete gustarla anche come scenografico dessert! La pizza dolce con confettura di fragole è una ricetta davvero originale; l'impasto è quello del pan brioche, steso in un disco sottile e farcito con una dolce confettura di fragole. Per simulare la mozzarella di una pizza salata, abbiamo scelto una crema al latte aromatizzata alla vaniglia e distribuita in maniera irregolare sulla pizza. Per guarnire, poi, ci sarà un mix di frutta fresca, che potrete scegliere di variare in base ai vostri gusti e alla stagionalità, per abbinamenti sempre diversi!


						
						

														INGREDIENTI
							
							                            
                                
    								
    									
    										
    										252
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    252
    					
    					    					    					
    					    Carboidrati
    					    g
    					    50.1
    					
    					    					    					
    					      di cui zuccheri
    					    g
    					    27.9
    					
    					    					    					
    					    Proteine
    					    g
    					    5.8
    					
    					    					    					
    					    Grassi
    					    g
    					    3.1
    					
    					    					    					
    					      di cui saturi
    					    g
    					    1.55
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    8
    					
    					    					    					
    					    Sodio
    					    mg
    					    170
    					
    					    				
    			
                            
													


						
														
							
														Ingredienti per 1 pizza del diametro di 32 cm
							

							
								

																	Farina Manitoba
								
								
								
																	250
									g
																

								

							
								

																	Latte intero
								
								
								(tiepido)
																	150
									ml
																

								

							
								

																	Lievito di birra secco
								
								
								
																	2
									g
																

								

							
								

																	Miele millefiori
								
								
								
																	5
									g
																

								

							
								

																	Sale fino
								
								
								
																	1
									pizzico
																

								

							
								

																	Olio extravergine d'oliva
								
								
								
																	2
									g
																

								

							
								

																	Scorza di limone
								
								
								(non trattata)
																	1
									
																

								

							
														
							
						
														
							
														Per la crema al latte
							

							
								

																	Latte intero
								
								
								
																	125
									ml
																

								

							
								

																	Amido di mais (maizena)
								
								
								
																	12
									g
																

								

							
								

																	Zucchero
								
								
								
																	25
									g
																

								

							
								

																	Baccello di vaniglia
								
								
								
																	½
									
																

								

							
								

																	Miele millefiori
								
								
								
																	3
									g
																

								

							
								

																	Panna fresca liquida
								
								
								
																	50
									g
																

								

							
														
							
						
														
							
														Per farcire
							

							
								

																	Confettura di fragole
								
								
								
																	250
									g
																

								

							
								

																	Pesche
								
								
								
																	50
									g
																

								

							
								

																	Mele verdi
								
								
								
																	50
									g
																

								

							
								

																	Mirtilli
								
								
								
																	25
									g
																

								

							
								

																	Fragole
								
								
								
																	60
									g
																

								

							
								

																	Menta
								
								
								
																	5
									foglie
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pizza dolce con confettura di fragole, iniziate sciogliendo il sale nel latte tiepido (1-2); in un'altra ciotola più capiente versate la farina setacciata e unite il lievito disidratato 3.
									

								

															

																		
																															
											
										
																														
																		Poi unite il miele 4 e iniziate a lavorare gli ingredienti con le mani; dopo alcuni istanti, versate il latte in cui avete sciolto il sale 5, versate l'olio d'oliva 6, e la buccia di limone grattugiata e continuate a impastare direttamente nella ciotola.
									

								

															

																		
																															
											
										
																														
																		Quando l'impasto sarà diventato compatto, trasferitelo su un piano di lavoro leggermente oliato e lavoratelo fino a renderlo liscio e morbido (se dovesse risultare molto asciutto, potete aggiungere un filo d'olio ancora). Una volta ottenuta la pallina ponetela in una ciotola anch'essa leggermente oliata 8, coprite con pellicola e lasciate lievitare per almeno 3 ore in forno spento con luce accesa. Intanto dedicatevi alla crema al latte: in un pentolino ponete a scaldare il latte, versate i semi e la mezza bacca di vaniglia incisa 9.
									

								

															

																		
																															
											
										
																														
																		Mescolate con una frusta, poi versate lo zucchero 10 e l'amido di mais setacciato 11, quindi unite anche il miele 12 e fate addensare a fuoco dolce.
									

								

															

																		
																															
											
										
																														
																		Quando la crema si sarà addensata, togliete la mezza bacca di vaniglia 13 e versate la crema in una ciotola, coprite con pellicola, facendola aderire bene alla superficie in modo che non si formi la fastidiosa pellicina 14 e lasciate raffreddare in frigorifero (potete porre la ciotola in una più grande colma di ghiaccio per raffreddare più velocemente la crema). Mentre la crema raffredda, riprendete l'impasto che sarà raddoppiato di volume 15
									

								

															

																		
																															
											
										
																														
																		e stendetelo su un piano di lavoro in un disco di 34 cm di diametro 16; foderate una tortiera con carta da forno e arrotolate il disco di pasta sul mattarello, quindi srotolatelo sulla tortiera 17. Fate aderire bene il fondo  (lasciate i bordi sporgenti per il momento) e bucherellate il fondo con i rebbi di una forchetta. Versate la confettura di fragole 18
									

								

															

																		
																															
											
										
																														
																		e distribuitela uniformemente spandendola con il dorso di un cucchiaio 19. Quindi ripiegate i bordi verso l'interno e appiattiteli facendo una leggera pressione cn i polpastrelli. Cuocete la pizza dolce in forno statico preriscaldato a 180° per circa 30 minuti (se forno ventilato 160° per 20 minuti). Nel mentre, montate la panna fresca 20 e unite la crema al latte, oramai fredda, alla panna molto delicatamente 21: mescolate per amalgamare i due composti.
									

								

															

																		
																															
											
										
																														
																		Coprite con pellicola 22 e tenete in frigo; quando la pizza sarà cotta, sfornatela, lasciatela raffreddare completamente e ponete la crema al latte in una sac-à-poche senza bocchetta 23; decorate la pizza in maniera irregolare simulando la mozzarella filante 24.
									

								

															

																		
																															
											
										
																														
																		Completate la pizza dolce con la frutta fresca: lavatela e affettate finemente la pesca con la buccia 25, poi ricavate dei bastoncini dalla mela verde, tagliando con un coltellino poca polpa; togliete le foglioline dalle fragole e riducetele in 4 spicchi. Quindi decorate la pizza dolce con le fettine di pesca , la mela 26, le fragole e i mirtilli 27, mentre la menta simulerà le foglioline di basilico!
									

								

							
					    