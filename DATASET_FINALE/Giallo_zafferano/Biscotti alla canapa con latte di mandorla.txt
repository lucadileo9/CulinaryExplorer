Difficoltà: Facile
I biscotti alla canapa con latte di mandorla sono dei gustosi e genuini frollini da tè fatti in casa, realizzati con una frolla speciale bicolore e bigusto, che permetterà di ottenere delle accattivanti e golose girelle. Dimenticate la solita frolla destinata ai biscotti casalinghi da colazione, abbiamo in serbo per voi un impasto alternativo che vede protagoniste la farina di canapa, caratterizzata da un gusto nocciolato, e una bevanda alla mandorla che conferirà un tocco di dolcezza. Non vi resta che scegliere gli infusi più aromatici da accompagnare a questi fragranti biscottini, ideali pe rle vostre dolci pause.


												
						
						

														INGREDIENTI
							
													


						
							
							

							
								

																	Latte di mandorle
								
								
								
																	100
									g
																

								

							
								

																	Farina di canapa
								
								
								
																	50
									g
																

								

							
								

																	Farina 00
								
								
								
																	400
									g
																

								

							
								

																	Burro
								
								
								
																	300
									g
																

								

							
								

																	Zucchero di canna
								
								
								
																	200
									g
																

								

							
								

																	Farina di mandorle
								
								
								
																	50
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i biscotti alla canapa con latte di mandorla, nella ciotola della planetaria versate la farina ed il burro a pezzetti 1. Lavorate gli ingredienti con il gancio a foglia sino ad ottenere un composto sabbioso. Aggiungete al composto lo zucchero di canna 2 e lavorate ancora per un paio di minuti, infine versate il latte di mandorle 3.
									

								

															

																		
																																											
											
										
																						
											
										
																						
											
										
																																										
																		Lavorate gli ingredienti sino ad ottenere un impasto morbido 4. Dividete l’impasto in due parti uguali da 430 g l’uno. Aggiungete a uno dei due impasti la farina di mandorle 5 ed all’altro la farina di canapa 6.
									

								

															

																		
																																											
											
										
																						
											
										
																						
											
										
																																										
																		Lavorate gli impasti a mano incorporando le farine aggiunte sino ottenere due impasti omogenei 7 8. Trasferite gli impasti in frigorifero per almeno 30 minuti. Infarinate leggermente il piano di lavoro e, con il mattarello, stendete i due impasti a circa ½ cm di spessore 9. 
									

								

															

																		
																																											
											
										
																						
											
										
																						
											
										
																																										
																		Dovrete ottenere due sfoglie di misura simile 10. Sovrapponete l’impasto alla canapa su quello alla mandorla 11 aiutandovi con il mattarello. Eliminate la pasta in eccesso 12.
 
									

								

															

																		
																																											
											
										
																						
											
										
																						
											
										
																																										
																		Arrotolate delicatamente l’impasto dalla parte lunga sino ad ottenere un filone di circa 5 cm di diametro 13. Tagliate il filone in due parti 14 per facilitare lo spostamento e trasferire il filone in freezer per 30 minuti 15. 
									

								

															

																		
																																											
											
										
																						
											
										
																						
											
										
																																										
																		Togliete il filone dal freezer 16 e tagliate delle fette di circa 1 cm 17. Adagiate i biscotti su una placca rivestita di carta forno 18. 
									

								

															

																		
																																											
											
										
																						
											
										
																						
											
										
																																										
																		Cuocete 19 in forno statico preriscaldato a 180° per 15 minuti, nel ripiano medio. Sfornate 20 e lasciate raffreddare i i biscotti alla canapa con latte di mandorla prima di servirli 21.
									

								

							
					    