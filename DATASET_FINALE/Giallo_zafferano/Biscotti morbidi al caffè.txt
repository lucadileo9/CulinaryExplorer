Difficoltà: Facile
I biscotti morbidi al caffè sono dei dolcetti golosi, facili e veloci da preparare! Basterà amalgamare tutti gli ingredienti in una sola ciotola e senza l'uso del mattarello riuscirete a dar forma ai biscotti solo con le vostre mani! Passandoli nello zucchero prima della cottura risulteranno molto friabili esternamente e belli da vedere. L'interno sarà morbido, e i biscotti si scioglieranno in bocca rilasciando tutto il gusto ricco e unico del caffè. Preparate questi biscotti fatti in casa in abbondanza, saranno perfetti da mangiare a colazione o da servire insieme ad una tazza di caffè a qualsiasi ora della giornata! Resteranno morbidi a lungo e manterranno il loro tipico aroma proprio come appena sfornati. 


						
						

														INGREDIENTI
							
													


						
														
							
														Ingredienti per 30 biscotti
							

							
								

																	Caffè
								
								
								a temperatura ambiente
																	60
									ml
																

								

							
								

																	Farina 00
								
								
								
																	370
									g
																

								

							
								

																	Zucchero
								
								
								
																	120
									g
																

								

							
								

																	Burro
								
								
								morbido
																	120
									g
																

								

							
								

																	Tuorli
								
								
								(di un uovo medio)
																	1
									
																

								

							
								

																	Uova
								
								
								(medio)
																	1
									
																

								

							
								

																	Lievito in polvere per dolci
								
								
								
																	6
									g
																

								

							
														
							
						
														
							
														per decorare
							

							
								

																	Zucchero
								
								
								
																	
									q.b.
																

								

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i biscotti morbidi al caffè come prima cosa mettete in una ciotola il burro morbido insieme allo zucchero 1. Con un mestolo di legno lavorate il tutto 2 fino a che non avrete ottenuto un composto morbido e cremoso 3. 
									

								

															

																		
																															
											
										
																														
																		Unite prima l'uovo 4, poi mescolate ancora e quando sarà assorbito aggiungete anche il tuorlo. Mescolate ancora 5 e aggiungete il caffè tiepido 6. 
									

								

															

																		
																															
											
										
																														
																		Incorporatelo al resto degli ingredienti 7 e unite la farina 8. Mescolate ancora 9 per far assorbire la farina. 
									

								

															

																		
																															
											
										
																														
																		Aggiungete in ultimo il lievito 10 e mescolate un'ultima volta 11. Coprite con la pellicola 12 e lasciate riposare in frigorifero per una mezz'ora. 
									

								

															

																		
																															
											
										
																														
																		Riprendete poi l'impasto e da questo ricavate delle palline grandi come una noce 13. Passatele poi prima nello zucchero semolato 14 e poi in quello a velo 15. 
									

								

															

																		
																															
											
										
																														
																		Sistematele man mano su una leccarda foderata con la carta forno distanziandole tra di loro 16. Ne otterrete circa 30. Cuocete poi in forno statico preriscaldato a 160° per 15 minuti. Trascorsi questo tempo sfornateli 17 e lasciateli raffreddare prima di trasferirli su un piatto da portata 18. 
									

								

							
					    