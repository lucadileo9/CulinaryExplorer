Difficoltà: Facile
La pasta alla Norma è un piatto tipico della tradizione culinaria siciliana. Amata da tutti gli italiani, viene condita con pomodoro, melanzane fritte e ricotta salata. Dopo la pasta alla Norma leggera, realizzata con melanzane grigliate e fiocchi di latte oggi vogliamo proporvi un’ altra variante…una rivisitazione senza pomodoro: la pasta alla Norma in bianco! Il profumo del basilico e le melanzane di stagione fanno subito estate. I cellentani sono il formato di pasta ideale da abbinare al condimento: grazie alla loro struttura e al foro centrale questi riccioli di pasta si amalgamano e assorbono alla perfezione la crema di ricotta salata. La pasta alla Norma in bianco è una ricetta dai sapori mediterranei molto decisi e risulta essere perfetta per ogni occasione. I vostri ospiti resteranno stupiti davanti all’originalità di questo piatto e non sapranno resistere dal chiedere il bis!

E se siete amanti delle melanzane provate anche la nostra pasta alla siciliana!


												
						
						

														INGREDIENTI
							
							                            
                                
    								
    									
    										
    										863
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    863
    					
    					    					    					
    					    Carboidrati
    					    g
    					    71.7
    					
    					    					    					
    					      di cui zuccheri
    					    g
    					    7.7
    					
    					    					    					
    					    Proteine
    					    g
    					    15.6
    					
    					    					    					
    					    Grassi
    					    g
    					    57.1
    					
    					    					    					
    					      di cui saturi
    					    g
    					    13.41
    					
    					    					    					
    					    Fibre
    					    g
    					    5.4
    					
    					    					    					
    					    Colesterolo
    					    mg
    					    31
    					
    					    					    					
    					    Sodio
    					    mg
    					    3026
    					
    					    				
    			
                            
													


						
							
							

							
								

																	Cellentani
								
								
								
																	320
									g
																

								

							
								

																	Ricotta salata
								
								
								
																	250
									g
																

								

							
								

																	Peperoncino fresco
								
								
								
																	1
									
																

								

							
								

																	Basilico
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Melanzane
								
								
								lunghe
																	500
									g
																

								

							
								

																	Sale grosso
								
								
								
																	30
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Olio di semi di arachide
								
								
								
																	500
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta alla Norma in bianco iniziate dalla pulizia delle melanzane. Lavate le melanzane, spuntatele e tagliatele a fette dallo spessore di mezzo cm 1. Ponetele in un colino cospargendole man mano con il sale grosso 2. Coprite con un piatto e sistemate sopra un peso 3 e lasciate da parte le melanzane per 1-2 ore. In questo modo elimineranno il liquido in eccesso e il retrogusto amarognolo.
									

								

															

																		
																															
											
										
																														
																		Trascorso questo tempo, sciacquatele sotto abbondante acqua corrente 4 e tamponatele con un panno da cucina pulito e asciutto 5. Ponete l’olio di semi in un tegame dai bordi alti e portatelo alla temperatura di 170° (utilizzate un termometro da cucina per raggiungere la giusta temperatura) e versate al suo interno poche fettine di melanzane per volta 6, in modo da non abbassare la temperatura dell'olio.
									

								

															

																		
																															
											
										
																														
																		Friggete le vostre melanzane fino a che non risulteranno ben dorate, quindi scolatele con una schiumarola 7 e posizionatele su un vassoio foderato con carta assorbente 8. Una volta eliminato l’olio in eccesso tagliate le melanzane fritte a listarelle 9 e tenetele da parte.
									

								

															

																		
																															
											
										
																														
																		Dedicatevi ora alla preparazione della crema di ricotta salata. Grattugiate la ricotta salata 10 e tenetene da parte circa 50 g per la decorazione finale; versate la restante in un tegame 11. Unite un mestolo di acqua calda 12,
									

								

															

																		
																															
											
										
																														
																		mescolate con una frusta 13 e cuocete per circa 10 minuti, fino a che la ricotta non risulterà sciolta 14. Quindi versate la crema di ricotta salata in un contenitore dai bordi alti e frullatela con un mixer ad immersione 15, fino ad ottenere una salsa liscia ed omogenea.
									

								

															

																		
																															
											
										
																														
																		Cuocete la pasta in abbondante acqua bollente, salata leggermente (dato che il condimento risulterà molto saporito, grazie alla presenza della ricotta salata) 16. Nel frattempo intagliate un peperoncino fresco, eliminate i semi e tritatelo finemente 17. Ponete in un tegame l’olio insieme all’aglio, privato dell’anima, ed il peperoncino 18 e lasciateli dorare a fuoco moderato, quindi eliminate l’aglio.
									

								

															

																		
																															
											
										
																														
																		Scolate la pasta al dente e unitela nel tegame con l’olio e il peperoncino 19, aggiungete anche le listarelle di melanzane 20 e le foglioline di basilico spezzettate a mano 21.
									

								

															

																		
																															
											
										
																														
																		Versate la crema di ricotta salata 22 e mescolate per amalgamare tutti gli ingredienti 23. Impiattate e decorate la vostra pasta alla Norma in bianco con le scaglie di ricotta salata tenute da parte e qualche fogliolina di basilico 24.
									

								

							
					    