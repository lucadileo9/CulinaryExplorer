Difficoltà: Facile
Se in frigorifero vi è rimasto un vasetto di yogurt bianco in prossimità della scadenza è arrivato il momento di utilizzarlo, per esempio realizzando il pane naan allo yogurt! Una sfiziosa ricetta antispreco pensata per promuovere una cucina sostenibile, che punta a ridurre al minimo gli scarti. In questo caso vi proponiamo una variante del tradizionale pane indiano, il naan, tipicamente servito per accompagnare le portate principali ma ideale anche da gustare per un aperitivo insieme a delle sfiziose salsine!


												
						
						

														INGREDIENTI
							
													


						
							
														Per 6 naan (del diametro di circa 12 cm)
							

							
								

																	Farina 00
								
								
								
																	250
									g
																

								

							
								

																	Yogurt bianco naturale
								
								
								(a temperatura ambiente)
																	125
									g
																

								

							
								

																	Acqua
								
								
								(a temperatura ambiente)
																	50
									g
																

								

							
								

																	Lievito istantaneo per preparazioni salate
								
								
								
																	5
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il pane naan allo yogurt versate la farina in una ciotola, poi unite il lievito 1, lo yogurt bianco 2 e l’acqua 3.
									

								

															

																		
																																											
											
										
																						
											
										
																						
											
										
																																										
																		Aggiungete anche il sale 4 e amalgamate il tutto con un cucchiaio, poi trasferite il composto sul piano di lavoro e lavorate a mano fino ad ottenere un impasto liscio e omogeneo 5. Lasciate riposare l’impasto nella ciotola, coperto con pellicola, per circa un’ora 6.
									

								

															

																		
																																											
											
										
																						
											
										
																						
											
										
																																										
																		Trascorso questo tempo dividete l’impasto in 6 porzioni 7, formate delle palline 8 e stendete col mattarello per formare dei dischi dello spessore di circa 3 mm 9. Se l’impasto tende a ritirarsi lasciate riposare i dischi per un paio di minuti e stendeteli nuovamente aiutandovi anche con le mani.
									

								

															

																		
																																											
											
										
																						
											
										
																						
											
										
																																										
																		Cuocete i naan in una padella antiaderente a fiamma alta per circa 3-4 minuti sul primo lato 10 e 2 minuti sull’altro lato, o comunque fino a doratura 11. Servite il vostro pane naan allo yogurt ancora caldo 12!
									

								

							
					    