Difficoltà: Facile
Tina arriva da una splendida regione italiana, la Campania ricca di tradizioni e dolci buonissimi come le sfogliatelle, per presentarci dei biscotti tipici della sua zona, i taralli dolci.
Insieme a Sonia, nella cucina di GialloZafferano, Tina ha preparato questa deliziosa ricetta che richiede davvero poco tempo, e potrete preparare per la colazione o la merenda dei vostri cari.
Se amate i taralli pugliesi, dovete assolutamente provare anche la ricetta dolce campana realizzata con una pasta frolla a base di uova, farina, zucchero e uova, profumata con scorza di limone grattugiata e modellata in tante piccole ciambelline friabili e fragranti.
I taralli dolci campani sono davvero buoni, provateli con un buon caffè oppure con una bella tazza di tè mentre scoprite le altre ricette del blog di Tina.


												
						
						

														INGREDIENTI
							
							                            
                                
    								
    									
    										
    										61
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    61
    					
    					    					    					
    					    Carboidrati
    					    g
    					    8.7
    					
    					    					    					
    					      di cui zuccheri
    					    g
    					    2.8
    					
    					    					    					
    					    Proteine
    					    g
    					    1.4
    					
    					    					    					
    					    Grassi
    					    g
    					    2.4
    					
    					    					    					
    					      di cui saturi
    					    g
    					    1.26
    					
    					    					    					
    					    Fibre
    					    g
    					    0.2
    					
    					    					    					
    					    Colesterolo
    					    mg
    					    26
    					
    					    					    					
    					    Sodio
    					    mg
    					    8
    					
    					    				
    			
                            
													


						
							
														Ingredienti per 40 taralli dolci
							

							
								

																	Farina 00
								
								
								
																	250
									g
																

								

							
								

																	Amido di mais (maizena)
								
								
								
																	50
									g
																

								

							
								

																	Zucchero
								
								
								
																	100
									g
																

								

							
								

																	Burro
								
								
								freddo
																	90
									g
																

								

							
								

																	Uova
								
								
								medie
																	2
									
																

								

							
								

																	Lievito in polvere per dolci
								
								
								
																	4
									g
																

								

							
								

																	Scorza di limone
								
								
								grattugiata
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i taralli dolci campani, per prima cosa ponete in un mixer la farina 1 insieme al burro, ben freddo, tagliato a pezzi 2 e frullate gli ingredienti per ottenere un composto sabbioso 3. Se non avete un mixer, lavorate la farina con il burro a mano fino a quando non otterrete un composto bricioloso.
									

								

															

																		
																															
											
										
																														
																		In una ciotola mescolate invece gli altri ingredienti: l'amido di mais (in alternativa potete utilizzare la fecola di patate) e lo zucchero 4, poi unite la scorza grattugiata di un limone (o di un'arancia, secondo i vostri gusti), il lievito 5 e infine le due uova 6.
									

								

															

																		
																															
											
										
																														
																		Versate il composto sabbioso di burro e farina 7 e iniziate ad impastare con le mani 8 per raccogliere e compattare tutti gli ingredienti in un impasto unico 9.
									

								

															

																		
																															
											
										
																														
																		Trasferite l'impasto su una spianatoia e lavoratelo con le mani fino ad ottenere un panetto liscio e compatto 10; coprite il panetto con la pellicola 11 e lasciatelo in frigorifero per 30 minuti circa (l’impasto freddo è più facile da lavorare). Trascorso questo tempo, riprendete l’impasto e dividetelo in pezzi più grandi da modellare in filoncino 12,
									

								

															

																		
																															
											
										
																														
																		da cui ricaverete dei pezzi di impasto dal peso di circa 15 g l’uno 13. Infarinate leggermente il piano di lavoro e modellate ogni singolo pezzo, formando prima un cordoncino lungo circa 10 cm 14 e poi unendo le due estremità per ottenere una ciambellina del diametro di circa 4,5 cm 15.
									

								

															

																		
																															
											
										
																														
																		Sovrapponete le estremità e schiacciate leggermente, per sigillare e chiudere i taralli 16. Continuate così fino a terminare l'impasto e adagiate i taralli ottenuti su una leccarda ricoperta di carta forno, ben distanziati l'uno dall'altro 17. Infornate in forno statico già caldo a 180° per 17-20 minuti (se ventilato 160° per 12-15 minuti), fino a quando saranno dorati. Sfornate i taralli dolci campani 18, fateli raffreddare su di una gratella e buona merenda!
									

								

							
					    