Difficoltà: Molto facile
A casa la colazione non può iniziare senza dei friabili e golosi biscotti da inzuppare, meglio ancora se i biscotti sono fatti in casa, come questi: biscotti al latte. Sono molto facili da realizzare, ricordano i rustici e golosi biscotti della nonna e si possono anche decorare come quelli semplici decorati. Un impasto di facile lavorazione, ricco di latte e ingentilito dalle note aromatiche della vaniglia che potrete anche sostituire con scorza di agrumi o speziare con la cannella. Provate anche la versione senza burro o quella più ghiotta con latte condensato e gocce di cioccolato, ispirata ai tradizionali cookies americani!


						
						

														INGREDIENTI
							
							                            
                                
    								
    									
    										
    										153
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    153
    					
    					    					    					
    					    Carboidrati
    					    g
    					    28
    					
    					    					    					
    					      di cui zuccheri
    					    g
    					    10
    					
    					    					    					
    					    Proteine
    					    g
    					    3.1
    					
    					    					    					
    					    Grassi
    					    g
    					    3.2
    					
    					    					    					
    					      di cui saturi
    					    g
    					    2.14
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    22
    					
    					    					    					
    					    Sodio
    					    mg
    					    83
    					
    					    				
    			
                            
													


						
														
							
							

							
								

																	Farina 00
								
								
								
																	360
									g
																

								

							
								

																	Zucchero
								
								
								
																	140
									g
																

								

							
								

																	Latte intero
								
								
								(a temperatura ambiente)
																	100
									g
																

								

							
								

																	Burro
								
								
								morbido
																	50
									g
																

								

							
								

																	Uova
								
								
								(medio)
																	1
									
																

								

							
								

																	Baccello di vaniglia
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
								

																	Lievito in polvere per dolci
								
								
								
																	5
									g
																

								

							
														
							
						
														
							
														per spennellare
							

							
								

																	Latte intero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i biscotti al latte versate il burro morbido a pezzetti e lo zucchero in una ciotola ampia 1. Aggiungete un pizzico di sale 2 e lavorate per pochi istanti: otterrete una consistenza briciolosa 3. Non lavorate a lungo per non scaldare eccessivamente il burro.
									

								

															

																		
																															
											
										
																														
																		Incorporate anche l'uovo 4 e mescolate ancora con le fruste per ottenere un impasto omogeneo 5. A questo punto aromatizzate con i semi del baccelo di vaniglia 6.
									

								

															

																		
																															
											
										
																														
																		Versate il latte a filo 7, mentre lavorate ancora con le fruste 8, quindi versate quasi subito la farina e il lievito da setacciare direttamente nella ciotola 9.
									

								

															

																		
																															
											
										
																														
																		Mescolate un'ultima volta con le fruste per far assorbire la farina 10, potete quindi terminare con una spatola (o marisa) per incorporarla del tutto. Trasferite il composto ottenuto su una spianatoia leggermenete infarinata 11, lavoratelo con le mani brevemente per creare un panetto omogeneo e liscio 12.
									

								

															

																		
																															
											
										
																														
																		Avvolgete il panetto con la pellicola 13 e lasciate riposare in frigo per 30 minuti. Recuperate il panetto e adagiatelo su un foglio di carta forno 14, ponete sopra un altro foglio di carta forno 15.
									

								

															

																		
																															
											
										
																														
																		e stendete l'impasto con il matterello 16 a uno spessore di circa mezzo centimetro 17. Ritagliate delle strisce in verticale larghe 2 cm 18.
									

								

															

																		
																															
											
										
																														
																		Ricavate quindi dei rettangoli lunghi 7 cm. Otterrete circa 40 biscotti. Punzecchiate i biscotti con uno stecchino di legno per creare un decoro 19. Trasferite i biscotti su una teglia rivestita con carta forno, distanziandogli gli uni dagli altri 20. Spennellate la superficie con il latte 21.
									

								

															

																		
																															
											
										
																														
																		Cuocete in forno preriscaldato statico a 180° per 15-18 minuti. Sfornate i biscotti al latte 22 e lasciateli raffreddare su una gratella 23 prima di gustarli 24
									

								

							
					    