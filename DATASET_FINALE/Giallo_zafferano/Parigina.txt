Difficoltà: Media
Una base soffice, un ripieno ricco e filante e una superficie super fragrante! Ecco almeno tre degli aggettivi indispensabili per spiegare cos'è una parigina. Ma procediamo con ordine. Cos'è? Si tratta di una pizza rustica, il classico impasto che si utilizza per fare la margherita insomma. Però è una pizza farcita, o imbottita come si direbbe a Napoli, perciò c'è un condimento che è abbastanza connotato: pomodoro, formaggio e prosciutto cotto. Infine c'è uno strato di pasta sfoglia. Sebbene questa aggiunta possa sembrare strana, è proprio la presenza della pasta sfoglia a motivare la sua larga diffusione. La pizza parigina infatti è un prodotto che difficilmente troverete in pizzeria di sera. Molto più facile è trovarla di giorno nelle rosticcerie e nei bar, da gustare come spuntino a metà mattina oppure la sera tardi. La pizza parigina ha la capacità di conquistare tutti con la sua semplicità e il suo sapore, uno degli street food più apprezzati dagli amici napoletani e che ora vi spieghiamo come realizzare in casa. Accendete il forno, si comincia!


						
						

														INGREDIENTI
							
							                            
                                
    								
    									
    										
    										442
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    442
    					
    					    					    					
    					    Carboidrati
    					    g
    					    43.3
    					
    					    					    					
    					      di cui zuccheri
    					    g
    					    3.1
    					
    					    					    					
    					    Proteine
    					    g
    					    18.6
    					
    					    					    					
    					    Grassi
    					    g
    					    21.6
    					
    					    					    					
    					      di cui saturi
    					    g
    					    9.19
    					
    					    					    					
    					    Fibre
    					    g
    					    2.2
    					
    					    					    					
    					    Colesterolo
    					    mg
    					    57
    					
    					    					    					
    					    Sodio
    					    mg
    					    888
    					
    					    				
    			
                            
													


						
														
							
														Per l'impasto (per una teglia da 32x40cm)
							

							
								

																	Farina 0
								
								
								
																	500
									g
																

								

							
								

																	Acqua
								
								
								a temperatura ambiente
																	310
									g
																

								

							
								

																	Olio extravergine d'oliva
								
								
								
																	25
									g
																

								

							
								

																	Sale fino
								
								
								
																	10
									g
																

								

							
								

																	Lievito di birra fresco
								
								
								
																	6
									g
																

								

							
								

																	Zucchero
								
								
								
																	5
									g
																

								

							
														
							
						
														
							
														Per il ripieno
							

							
								

																	Pomodori pelati
								
								
								
																	800
									g
																

								

							
								

																	Caciocavallo
								
								
								
																	300
									g
																

								

							
								

																	Prosciutto cotto
								
								
								a fette
																	150
									g
																

								

							
														
							
						
														
							
														Per ricoprire
							

							
								

																	Pasta Sfoglia
								
								
								(1 rotolo rettangolare)
																	230
									g
																

								

							
								

																	Panna fresca liquida
								
								
								
																	2
									cucchiai
																

								

							
								

																	Tuorli
								
								
								
																	1
									
																

								

							
														
							
						
														
							
														per ungere la teglia
							

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pizza parigina cominciate dall’impasto della pizza: in una brocchetta versate l’acqua a temperatura ambiente e sciogliete il lievito 1 aiutandovi con una forchetta 2. In una ciotola versate la farina e lo zucchero 3.
									

								

															

																		
																															
											
										
																														
																		Mescolate con la mano, poi aggiungete un po’ alla volta l’acqua col lievito 4. Impastate a mano incorporando la farina pian piano 5 finché non prende consistenza 6.
									

								

															

																		
																															
											
										
																														
																		Non appena il composto prende consistenza versate l’olio, sempre un po’ alla volta 7. Quando ne avrete versato metà unite il sale 8 e, dopo che l'avrete incorporato, aggiungete la restante parte di olio. Tornate a impastare fino a quando non avrete ottenuto un impasto omogeneo 9.
									

								

															

																		
																															
											
										
																														
																		Ora trasferite il composto sulla spianatoia e continuate a lavorare per altri 10-15 minuti 10. Pirlate leggermente l'impasto per ottenere una sfera liscia e omogenea; se dovesse risultare troppo molle potete aggiungere un pizzico di farina. Quindi riponete l'impasto in un recipiente capiente 11, coprite con pellicola e fate lievitare a una temperatura di 26°-28° per circa 3 ore 12.
									

								

															

																		
																															
											
										
																														
																		Nel frattempo mettete i pomodori pelati in un colino e lasciateli riposare per qualche minuto per scolare il liquido in eccesso 13. Eliminate la buccia dal caciocavallo e affettatelo sottilmente 14. Una volta scolati i pomodori dovrebbero pesare circa 520 g 15.
									

								

															

																		
																															
											
										
																														
																		Schiacciateli con una forchetta o con le mani 16. Una volta lievitato, l'impasto dovrebbe essere triplicato di volume: eliminate la pellicola 17 e ribaltatelo in una leccarda da forno da 32x40 cm che avrete unto in precedenza. Allargate l'impasto con la punta delle dita, ma non preoccupatevi se la pasta tenderà a ritirarsi, è normale: insistete senza bucare o stracciare la pasta 18.
									

								

															

																		
																															
											
										
																														
																		Coprite nuovamente l’impasto con la pellicola e lasciate riposare per circa 20 minuti 19. Trascorso questo tempo, distribuite il pomodoro su tutta la superficie lasciando scoperti soltanto un paio di cm lungo i bordi 20. Dopodiché coprite con le fette di prosciutto cotto 21.
									

								

															

																		
																															
											
										
																														
																		Adagiate anche il caciocavallo a fette 22, cercando di coprire la superficie in modo uniforme 23. Infine tirate la pasta sfoglia con il mattarello cercando di ottenere un rettangolo grande a sufficienza per ricoprire la pizza 24.
									

								

															

																		
																															
											
										
																														
																		Capovolgete la sfoglia sulla pizza aiutandovi con la sua carta forno, pareggiate i bordi e bucherellate con una forchetta 25. In una ciotola mescolate tuorlo e panna 26, quindi spennellate la superficie con il composto ottenuto 27.
									

								

															

																		
																															
											
										
																														
																		Cuocete in forno statico già caldo a 200° per circa 30-35 minuti 28. Trascorso il tempo di cottura 29, sfornate e lasciate intiepidire per 5 minuti, dopodiché potete staccare la pizza parigina dalla teglia e tagliarla in 12 pezzi con un coltello a seghetto 30!
									

								

							
					    