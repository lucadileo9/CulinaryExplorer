Difficoltà: Facile
Chiamatelo toast o sandwich, l'importante è che sia fragrante ad ogni morso! E quando l'estate si avvicina e le verdure sono sempre più buone ecco che nasce la ricetta di oggi, il toast vegetariano! Abbiamo scelto di renderlo ancora più grande per appagare non solo il palato ma anche lo stomaco... la nostra versione "double" prevede una doppia farcitura per una soddisfazione maggiore! Saranno, infatti, tre le fette di pane pronte ad accogliere un ripieno appetitoso e filante: zucchine e melanzane grigliate sono rese così speciali grazie ad una gustosa crema ai pomodorini e ricotta! Gustatelo caldo per un pranzo o una cena veloce, oppure portatelo a lavoro, sarà buonissimo anche senza essere tostato! 


						
						

														INGREDIENTI
							
													


						
														
							
														Ingredienti per 4 toast
							

							
								

																	Pane bianco in cassetta
								
								
								
																	12
									fette
																

								

							
								

																	Pomodori ramati
								
								
								
																	200
									g
																

								

							
								

																	Melanzane
								
								
								
																	150
									g
																

								

							
								

																	Zucchine
								
								
								
																	150
									g
																

								

							
								

																	Emmentaler
								
								
								(8 fette)
																	160
									g
																

								

							
								

																	Burro
								
								
								
																	
									q.b.
																

								

							
														
							
						
														
							
														per la crema ai datterini
							

							
								

																	Pomodorini datterini
								
								
								
																	200
									g
																

								

							
								

																	Ricotta vaccina
								
								
								
																	70
									g
																

								

							
								

																	Olio extravergine d'oliva
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il toast vegetariano come prima cosa occupatevi delle verdure. Lavate la melanzana, spuntatela e tagliatela a fette spesse 1 cm con una mandolina o con un coltello 1. Ripetete la stessa operazione anche per le zucchine 2. A questo punto ponete le fette su una griglia rovente leggermente unta e cuocetele a fuoco alto, girandole dopo un paio di minuti 3.
									

								

															

																		
																															
											
										
																														
																		Lasciate cuocere anche l'altro lato 4 e riponetele in un contenitore 5. Condite le zucchine con sale e pepe e grigliate le melanzane 6; anche in questo caso serviranno circa 5 minuti di cottura. Salate e pepate anche queste quindi passate ad occuparvi della crema di datterini. 
									

								

															

																		
																															
											
										
																														
																		Ponete i datterini ben lavati e asciutti nel bicchiere di un mixer, aggiungete le foglioline di basilico 7, la ricotta, l'olio 8, il sale e il pepe 9. 
									

								

															

																		
																															
											
										
																														
																		Frullate il tutto fino ad ottenere una crema e tenete da parte 10. Lavate e affettate anche il pomodoro 11. Iniziate la composizione del toast vegetariano. Per prima cosa imburrate una fetta di pane 12, poi capovolgetela; la parte imburrata infatti sarà quella che dovrà andare a contatto con la padella. 
									

								

															

																		
																															
											
										
																														
																		Create uno strato di crema ai datterini 13, adagiate un paio di melanzane grigliate 14 e un paio di fette di pomodoro 15. 
									

								

															

																		
																															
											
										
																														
																		Posizionate anche una fetta di emmental 16 e ricoprite con un'altra fetta di pane. Aggiungete ancora uno strato di crema 18; 
									

								

															

																		
																															
											
										
																														
																		posizionate poi le zucchine 19 e un'altra fetta di formaggio 20. Richiudete con un'altra fetta di pane e imburratela 21.
									

								

															

																		
																															
											
										
																														
																		Posizionate in un tegame già caldo 22, coprite con il coperchio 23 e lasciate cuocere per circa 5 minuti schiacciandolo di tanto in tanto con una spatola in modo da favorire lo scioglimento del formaggio 24. 
									

								

															

																		
																															
											
										
																														
																		Quando sarà ben dorato giratelo e ultimate la cottura per altri 3 minuti, schiacciandolo di tanto in tanto 25. Appena anche l'altro lato sarà ben dorato trasferitelo su un tagliere, dividetelo a metà 26 e gustate il vostro toast fumante 27! 
									

								

							
					    