Difficoltà: Facile
I pomodorini gratinati ripieni di bulgur sono un antipasto sfizioso che si ispira ai tardiizonali pomodori ripieni o semplicemente gratinati e racchiude un mix di sapori mediterranei. Gli ingredienti utilizzati, infatti, ricordano i colori del sud, oltre che i suoi profumi: la dolcezza dei pomodorini ciliegino racchiude il bulgur, una pietanza particolare formata da frumento integrale e grano duro germogliato, diffusa soprattutto nel Medio Oriente, dove viene servita anche come Pilaf o Tabbouleh. Il ripieno di bulgur viene arricchito da carote e zucchine tagliate a dadini, da piselli freschi e aromatizzato dai pinoli tostati. Dopo aver privato i pomodorini della loro calotta e averli scavati, basta riempirli con il bulgur e le verdure a dadini saltate e poi aggiungere un’ulteriore nota di sapore con una spolverata di emmenthal grattugiato, che creerà una gratinatura ancora più gustosa. Coprite i pomodorini ripieni con la loro calotta e presentateli anche come simpatico fingerfood, da assaporare a pieno durante un pranzo o una cena estivi!


						
						

														INGREDIENTI
							
							                            
                                
    								
    									
    										
    										25
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    25
    					
    					    					    					
    					    Carboidrati
    					    g
    					    3.5
    					
    					    					    					
    					      di cui zuccheri
    					    g
    					    1
    					
    					    					    					
    					    Proteine
    					    g
    					    1.3
    					
    					    					    					
    					    Grassi
    					    g
    					    0.7
    					
    					    					    					
    					      di cui saturi
    					    g
    					    0.28
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    1
    					
    					    					    					
    					    Sodio
    					    mg
    					    61
    					
    					    				
    			
                            
													


						
														
							
														Ingredienti per il bulgur
							

							
								

																	Bulgur
								
								
								
																	70
									g
																

								

							
								

																	Acqua
								
								
								
																	175
									ml
																

								

							
								

																	Sale fino
								
								
								
																	½
									cucchiaino
																

								

							
														
							
						
														
							
														per 24 pomodorini
							

							
								

																	Pomodorini ciliegino
								
								
								
																	400
									g
																

								

							
								

																	Carote
								
								
								
																	40
									g
																

								

							
								

																	Zucchine baby
								
								
								
																	30
									g
																

								

							
								

																	Pisellini
								
								
								
																	30
									g
																

								

							
								

																	Pinoli
								
								
								tostati
																	10
									g
																

								

							
								

																	Cipollotto fresco
								
								
								
																	1
									
																

								

							
								

																	Emmentaler
								
								
								da grattugiare
																	
									q.b.
																

								

							
								

																	Zenzero fresco
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i pomodorini gratinati ripieni di bulgur, iniziate lavando e asciugate accuratamente i pomodorini. Poneteli su un tagliere e con un coltello tagliate la calotta superiore e tenetela da parte 1. Scavate i pomodorini con un cucchiaio, in modo da eliminare i semi 2 e metteteli a scolare capovolti su una gratella 3.
									

								

															

																		
																															
											
										
																														
																		Nel frattempo preparate il ripieno: pelate una carota, ponetela su un tagliere e tagliatela a bastoncini, da questi ricavate dei dadini 4. Sciacquate bene una zucchina sotto acqua e mondatela. Dopodichè tagliatela a bastoncini e poi a dadini 5. Ora sgusciate i piselli freschi in una ciotola, eliminando i baccelli 6; dovrete ottenere 30 g di piselli sgranati.
									

								

															

																		
																															
											
										
																														
																		Prendete poi un cipollotto fresco, eliminate il gambo e la base e tritatelo 7. Fate scaldare l’olio in una padella antiaderente capiente e lasciate appassire il cipollotto a fuoco dolce 8. Quindi aggiungete le carote tagliate molto finemente 9.
									

								

															

																		
																															
											
										
																														
																		Unite anche i piselli sgusciati 10 e cuocete a fuoco dolce per circa 20 minuti. Agli ultimi 5 minuti di cottura aggiungete anche le zucchine a dadini 11, salate e pepate e terminate la cottura. Una volta ultimata la cottura, aggiungete lo zenzero fresco grattugiato 12.
									

								

															

																		
																															
											
										
																														
																		A questo punto cuocete il bulgur: versate l’acqua in un pentolino salate con mezzo cucchiaino di sale e portate al bollore, quindi aggiungete il bulgur e lasciate cuocere 7 minuti 13 oppure consultate i tempi di cottura indicati sulla confezione. Una volta cotto, cioè quando il bulgur avrà assorbito l’acqua di cottura gonfiandosi, coprite per 5 minuti 14. Trascorso questo tempo, aggiungetelo alle verdure e se necessario aggiustate di sale e di pepe 15.
									

								

															

																		
																															
											
										
																														
																		Unite al bulgur con le verdure anche i pinoli tostati 16 e mescolate per amalgamare tutto. Ora prendete una pirofila o una teglia, versate un filo d’olio 17 e posizionate i pomodorini che avete scavato 18, salandoli leggermente.
									

								

															

																		
																															
											
										
																														
																		Quindi riempiteli con il composto di bulgur e verdure 19. Grattugiate la quantità di emmenthal che preferite 20 e spolveratelo sui pomodorini ripieni 21.
									

								

															

																		
																															
											
										
																														
																		Prendete le calotte dei pomodorini che avevate messo da parte e disponetele sopra i pomodorini ripieni, chiudendoli 22. Una volta chiusi, infornate in forno statico già caldo a 180° per 20 minuti, se usate un forno ventilato, cuocete a 160° per 10 minuti 23. Quando risulteranno ben dorati e leggermente abbrustoliti 24, sfornateli, lasciateli intiepidire e serviteli!
									

								

							
					    