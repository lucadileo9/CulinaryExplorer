Difficoltà: Facile
Gusti decisi e intensi o raffinati e delicati? Quanti sono i sapori che la cucina mediterranea è capace di offrire! E se provassimo a combinarli insieme, per mettere tutti d'accordo? Ci proviamo con un succulento primo piatto a base di casarecce, moscardini e melanzane. Questo formato di pasta così caratteristico che sembra stringersi in un tenero abbraccio, incontra e sposa perfettamente il delizioso condimento di moscardini e melanzane che si lasciano coccolare dal re dell’estate: il pomodoro. Con questo primo piatto semplice e saporito riuscirete a conquistare tutti i vostri ospiti, anche quelli più esigenti, e vedrete che le casarecce, moscardini e melanzane diventeranno presto il vostro cavallo di battaglia!


						
						

														INGREDIENTI
							
							                            
                                
    								
    									
    										
    										699
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    699
    					
    					    					    					
    					    Carboidrati
    					    g
    					    71.3
    					
    					    					    					
    					      di cui zuccheri
    					    g
    					    7.1
    					
    					    					    					
    					    Proteine
    					    g
    					    26.1
    					
    					    					    					
    					    Grassi
    					    g
    					    32.6
    					
    					    					    					
    					      di cui saturi
    					    g
    					    5.21
    					
    					    					    					
    					    Fibre
    					    g
    					    5
    					
    					    					    					
    					    Colesterolo
    					    mg
    					    80
    					
    					    					    					
    					    Sodio
    					    mg
    					    752
    					
    					    				
    			
                            
													


						
														
							
							

							
								

																	Casarecce
								
								
								
																	320
									g
																

								

							
								

																	Moscardini
								
								
								(già puliti)
																	500
									g
																

								

							
								

																	Melanzane
								
								
								
																	300
									g
																

								

							
								

																	Sale grosso
								
								
								
																	15
									g
																

								

							
								

																	Scalogno
								
								
								
																	20
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Pomodorini ciliegino
								
								
								
																	200
									g
																

								

							
								

																	Vino bianco
								
								
								
																	100
									g
																

								

							
								

																	Peperoncino fresco
								
								
								
																	1
									
																

								

							
								

																	Prezzemolo
								
								
								
																	15
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per friggere le melanzane
							

							
								

																	Olio di semi
								
								
								
																	400
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le casarecce moscardini e melanzane cominciate dallo spurgo di queste ultime, quindi dopo averle lavate e private delle due estremità, tagliatele a fette di circa 1 cm 1 e poi a cubetti 2. In un recipiente sistemate un colapasta, poi versate i cubetti di melanzane e cospargete con il sale grosso 3
									

								

															

																		
																															
											
										
																														
																		poi sistemate in superficie un piatto 4 e ancora un peso, come per esempio dei legumi secchi o delle sfere di ceramica 5. Questa operazione serve a far spurgare l’acqua di vegetazione delle melanzane che è amara, occorrerà circa un’ora, dopodiché sul fondo del recipiente noterete dell’acqua scura 6.
									

								

															

																		
																															
											
										
																														
																		Nel frattempo dedicatevi ai moscardini: quindi separate i tentacoli dal capo 7 entrate in quest’ultimo con la lama 8 e tagliate a listarelle 9,
									

								

															

																		
																															
											
										
																														
																		e separate tra loro anche i tentacoli 10 e tenete da parte. Poi mondate lo scalogno 11 e tritatelo finemente 12.
									

								

															

																		
																															
											
										
																														
																		Sminuzzate finemente anche il peperoncino fresco che avrete privato del picciolo 13. In una padella lasciate dorare lo scalogno ed il peperoncino nell’olio extravergine d’oliva e quando sarà caldo versate i moscardini tagliati 14, dopo qualche istante di cottura a fiamma viva noterete che i moscardini inizieranno a prendere colore, quindi sfumate col vino bianco 15.
									

								

															

																		
																															
											
										
																														
																		Nel frattempo lavate i pomodorini, staccateli dal rametto e tagliateli in quattro parti 16 e non appena l’alcol sarà completamente evaporato aggiungete questi ultimi al sugo aggiustando anche di sale 17, poi coprite con il coperchio e lasciate cuocere a fiamma media per 15 – 20 minuti 18.
									

								

															

																		
																															
											
										
																														
																		Trascorsa un’oretta dallo spurgo delle melanzane scolatele e sciacquatele brevemente sotto acqua corrente 19, poi versate i cubetti di melanzane su un canovaccio pulito 20 e tamponate per asciugare l’acqua in eccesso 21.
									

								

															

																		
																															
											
										
																														
																		Versate l’olio di semi per friggere in una pentola stretta, in questo modo potrete fare una cottura in olio profondo, e quando sarà ben caldo versate i cubetti di melanzane lasciando cuocere per pochi minuti 22. Non appena saranno cotti raccoglieteli con una schiumarola 23 e lasciate scolare un po’ in uno scolapasta, infine assaggiate e aggiustate di sale qualora fosse necessario 24.
									

								

															

																		
																															
											
										
																														
																		Cuocete la pasta in abbondante acqua bollente e salata 25, intanto lavate il prezzemolo, asciugatelo e sminuzzatelo al coltello 26 e tenetelo da parte. Non appena la pasta sarà a cottura ultimata scolatela aiutandovi con una schiumarola lasciandola saltare qualche istante in padella insieme al sugo dei moscardini 27,
									

								

															

																		
																															
											
										
																														
																		aggiungete le melanzane 28 e il prezzemolo sminuzzato, mescolate il tutto per bene 29 e infine servite le casarecce moscardini e melanzane ancora caldissime 30!
									

								

							
					    