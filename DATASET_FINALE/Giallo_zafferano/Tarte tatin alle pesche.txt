Difficoltà: Media
Se come noi anche a voi stuzzica l’idea di sperimentare cotture alternative, ecco la ricetta che fa per voi: la tarte tatin alle pesche realizzata con il barbecue! Ispirati al dolce classico della cucina francese, abbiamo voluto creare una rivisitazione con frutti estivi polposi e succulenti che garantiscono un’ottima resa. Il procedimento ricalca quello classico ma con un’intensità di gusto unica garantita dal calore distintivo del barbecue, che vi conquisterà al primo morso: un dessert fragrante e dalla naturale dolcezza, perfetto per concludere una grigliata tra amici!


						
						

														INGREDIENTI
							
							                            
                                
    								
    									
    										
    										372
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    372
    					
    					    					    					
    					    Carboidrati
    					    g
    					    51.6
    					
    					    					    					
    					      di cui zuccheri
    					    g
    					    27.8
    					
    					    					    					
    					    Proteine
    					    g
    					    4.4
    					
    					    					    					
    					    Grassi
    					    g
    					    16.4
    					
    					    					    					
    					      di cui saturi
    					    g
    					    9.46
    					
    					    					    					
    					    Fibre
    					    g
    					    2.9
    					
    					    					    					
    					    Colesterolo
    					    mg
    					    48
    					
    					    					    					
    					    Sodio
    					    mg
    					    301
    					
    					    				
    			
                            
													


						
														
							
														Ingredienti per la pasta brisè
							

							
								

																	Farina 00
								
								
								
																	125
									g
																

								

							
								

																	Acqua
								
								
								
																	25
									g
																

								

							
								

																	Burro
								
								
								
																	65
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per la farcitura
							

							
								

																	Pesche
								
								
								
																	2
									
																

								

							
								

																	Zucchero
								
								
								
																	80
									g
																

								

							
								

																	Acqua
								
								
								
																	30
									g
																

								

							
								

																	Burro
								
								
								
																	12
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la tarte tatin alle pesche per prima cosa preparate la pasta brisè: mettete nel mixer dotato di lame la farina, il burro a pezzi freddo di frigo 1, un pizzico di sale 2 e frullate il tutto per qualche secondo.Poi aggiungete l'acqua ghiacciata 3.
									

								

															

																		
																															
											
										
																														
																		Lavorate l'impasto ancora per 1-2 minuti fino a che si sarà compattato 4. Trasferitelo su una spianatoia, lavoratelo con le mani giusto per qualche istante 5. Avvolgete il panetto nella pellicola 6 e lasciate riposare in frigorifero per almeno 40 minuti.
									

								

															

																		
																															
											
										
																														
																		Intanto lavate e asciugate le pesche, quindi dividetele a metà 7, eliminate il nocciolo interno e tagliatele in 8 spicchi 8. Prendete una padella in ghisa da 20 cm di diametro e versate qui lo zucchero 9.
									

								

															

																		
																															
											
										
																														
																		Unite anche l’acqua 10, ponete al centro della griglia e cuocete a temperatura moderata per 5 minuti con il coperchio chiuso, in modo da cuocere in maniera uniforme il caramello 11. Trasferite quindi la padella su una spianatoia 12.
									

								

															

																		
																															
											
										
																														
																		Adagiate sopra il caramello gli spicchi di pesca a raggiera formando due strati 13 14 e distribuite sopra dei fiocchetti di burro 15.
									

								

															

																		
																															
											
										
																														
																		Riprendete la pasta brisè 16, stendetela sottilmente 17 e ritagliate un disco che sia più largo di 2 cm rispetto al diametro della padella 18.
									

								

															

																		
																															
											
										
																														
																		Ricoprite la padella con la brisè 19, con le dita fate una leggera pressione sul bordo per avvolgere il ripieno 20. Bucate la superficie con i rebbi della forchetta 21.
									

								

															

																		
																															
											
										
																														
																		Ponete la padella al centro della griglia 22 e cuocete per 20 minuti con il coperchio chiuso. A cottura ultimata 23, rovesciate il dolce ancora caldo su un piatto di portata 24. La tarte tatin alle pesche è pronta, lasciatela intiepidire prima di servirla.
									

								

							
					    