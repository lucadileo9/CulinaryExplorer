Difficoltà: Facile
Se siete appassionati del Giappone e dei suoi antichi rituali o se vi tenete costantemente aggiornati sulle ultime tendenze in cucina, avrete sicuramente sentito parlare del prodigioso tè matcha e delle sue innumerevoli qualità. Il tè matcha, o tè verde giapponese, è un ingrediente molto prezioso e versatile; anche noi abbiamo subito il fascino esotico di questo eccezionale ingrediente e abbiamo deciso di preparare un soffice plumcake al tè matcha. Il tè matcha si presenta come una polvere finissima di colore verde acceso e può essere utilizzato facilmente per preparare sia ricette dolci, come i biscotti al tè matcha, che salate. Oggi abbiamo deciso di regalare decise e brillanti tinte verdi a questi soffici plumcake: dolcetti morbidi e gustosi, che vi stupiranno non solo per il colore insolito ma anche per il profumo intenso e il sapore delicato. Grazie all’elevata concentrazione di antiossidanti e vitamine presente nel tè matcha, questi plumcake saranno perfetti per una colazione energizzante o una merenda nutriente! In questa ricetta abbiamo optato per mini porzioni che nascondono al loro interno un bellissimo effetto variegato: l'eleganza della presentazione e il lieve retrogusto erbaceo, tipico del tè verde, rendono i plumcake al tè matcha adatti anche ai palati più esigenti e raffinati!


						
						

														INGREDIENTI
							
							                            
                                
    								
    									
    										
    										523
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    523
    					
    					    					    					
    					    Carboidrati
    					    g
    					    55.4
    					
    					    					    					
    					      di cui zuccheri
    					    g
    					    32.4
    					
    					    					    					
    					    Proteine
    					    g
    					    8.1
    					
    					    					    					
    					    Grassi
    					    g
    					    29.9
    					
    					    					    					
    					      di cui saturi
    					    g
    					    16.83
    					
    					    					    					
    					    Fibre
    					    g
    					    3
    					
    					    					    					
    					    Colesterolo
    					    mg
    					    184
    					
    					    					    					
    					    Sodio
    					    mg
    					    44
    					
    					    				
    			
                            
													


						
														
							
														Ingredienti per 4 plumcake  (per stampini di 9,5x6,5x4 cm)
							

							
								

																	Burro
								
								
								a temperatura ambiente
																	120
									g
																

								

							
								

																	Zucchero
								
								
								 
																	120
									g
																

								

							
								

																	Farina 00
								
								
								 
																	100
									g
																

								

							
								

																	Tè verde Matcha
								
								
								
																	20
									g
																

								

							
								

																	Uova
								
								
								(2 medie)
																	110
									g
																

								

							
								

																	Lievito in polvere per dolci
								
								
								 
																	8
									g
																

								

							
														
							
						
														
							
														Per imburrare e infarinare gli stampini
							

							
								

																	Burro
								
								
								
																	10
									g
																

								

							
								

																	Farina 00
								
								
								 
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il plumcake al tè matcha, ponete il burro ammorbidito a temperatura ambiente e lo zucchero in una ciotola capiente 1 e lavorate con una frusta elettrica a velocità medio-bassa fino a che il composto non diventerà cremoso 2; in questo caso non è consigliabile usare la planetaria perché il volume degli ingredienti è molto ridotto. Versate le uova nella ciotola una alla volta mentre le fruste elettriche sono in funzione, lasciando il tempo al primo uovo di venire assorbito completamente dal composto prima di aggiungere il successivo 3;
									

								

															

																		
																															
											
										
																														
																		alla fine il composto deve risultare chiaro e spumoso 4. Setacciate la farina insieme al lievito in una ciotola a parte 5, poi aggiungete gradualmente le polveri al composto, un cucchiaio alla volta, continuando a lavorare con le fruste 6.
									

								

															

																		
																															
											
										
																														
																		Quando tutti gli ingredienti saranno ben amalgamati, dividete l’impasto in 2 porzioni del peso di 300 g una e 150 g l'altra in 2 ciotole distinte 7. Ora, in una ciotolina a parte, setacciate la polvere di tè matcha con un colino a maglie strette 8 e unitela alla ciotola con l’impasto di 300 g 9.
									

								

															

																		
																															
											
										
																														
																		Lavorate questo impasto con le fruste elettriche 10 perchè il tè matcha si assorba e si amalgami del tutto, fino ad ottenere una colorazione verde uniforme 11. Trasferite l’impasto bianco e quello verde in due sac-à-poche usa e getta distinte 12.
									

								

															

																		
																															
											
										
																														
																		Imburrate e infarinate 4 stampini da plumcake delle dimensioni di 9,5 x 6,5 x 4 cm 13. Prendete le due sac-à-poche, tagliate la punta e spremete dei ciuffi all’interno di uno stampino per creare uno strato di colore verde 14 e uno bianco 15;
									

								

															

																		
																															
											
										
																														
																		realizzate un ultimo strato con ciuffetti di impasto verde: non è necessario riempire gli stampini in modo uniforme perché durante la cottura i ciuffi di impasto si allargheranno e andranno a unirsi fra loro, creando un effetto marmorizzato 16. Procedete in questo modo per tutti e 4 gli stampini. Cuocete i plumcake in forno statico preriscaldato a 180°C per circa 30 minuti. Trascorso il tempo di cottura, verificate con uno stecchino che l’interno dei mini-plumcake sia cotto, poi rimuoveteli dal forno e lasciateli intiepidire negli stampini 17; una volta intiepiditi, potrete sformarli (per staccarli più facilmente potete usare la lama di un coltello lungo tutto il perimetro dello stampino). I vostri plumcake al tè matcha sono pronti per essere serviti 18!
									

								

							
					    