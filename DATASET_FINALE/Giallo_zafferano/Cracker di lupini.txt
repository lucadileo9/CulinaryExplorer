Difficoltà: Facile
Lo sapevate che i lupini sono uno dei legumi con il più elevato contenuto di proteine? E che dai lupini si ottiene una farina che mantiene intatte gran parte delle loro proprietà? Non solo, è anche ricca di fibre e naturalmente senza glutine! Per questo l’abbiamo abbinata alla farina di ceci e a quella di riso per realizzare uno snack sano e nutriente, adatto anche a chi soffre di intolleranze: i cracker di lupini. Un ottimo spezzafame che potrete anche servire in accompagnamento a salse e formaggi veg per un antipasto davvero alternativo! Se l’idea dei cracker di lupini vi stuzzica, provate anche la ricetta dei cracker alla barbabietola, i cracker al teff o al farro o con semi misti scommettiamo che piaceranno anche ai più piccoli?


						
						

														INGREDIENTI
							
													


						
														
							
														Ingredienti per circa 20 cracker
							

							
								

																	Farina di lupini
								
								
								
																	50
									g
																

								

							
								

																	Farina di ceci
								
								
								
																	100
									g
																

								

							
								

																	Farina di riso senza glutine
								
								
								
																	100
									g
																

								

							
								

																	Acqua
								
								
								
																	150
									g
																

								

							
								

																	Olio di semi
								
								
								
																	50
									g
																

								

							
								

																	Sale fino
								
								
								
																	2
									g
																

								

							
														
							
						
														
							
														Per spennellare e guarnire
							

							
								

																	Sale grosso
								
								
								
																	
									q.b.
																

								

							
								

																	Semi di sesamo
								
								
								
																	
									q.b.
																

								

							
								

																	Acqua
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cracker di lupini versate la farina di lupini 1, la farina di ceci 2 e la farina di riso in una ciotola capiente 3.
									

								

															

																		
																															
											
										
																														
																		Aggiungete anche l’acqua 4, l’olio 5 e il sale fino 6.
									

								

															

																		
																															
											
										
																														
																		Iniziate a impastare con le mani per amalgamare tutti gli ingredienti 7. Quando avrete ottenuto un impasto omogeneo 8, posizionate il panetto fra 2 fogli di carta forno e stendetelo con un mattarello fino a uno spessore di massimo 1,5 mm 9: dovrete formare un rettangolo.
									

								

															

																		
																															
											
										
																														
																		Rimuovete il foglio di carta forno superiore e dividete la sfoglia ottenuta in rettangoli 10. Con questo impasto e lo spessore indicato ne otterrete circa 20. Bucherellate la superficie con l’apposito rullo bucasfoglia oppure con i rebbi di una forchetta 11. Trasferite il foglio di carta forno su una leccarda e spennellate la superficie dell’impasto con l’acqua 12.
									

								

															

																		
																															
											
										
																														
																		Infine cospargete con il sale grosso 13 e i semini di sesamo 14. Cuocete in forno statico preriscaldato a 170° per circa 20-25 minuti 15.
									

								

															

																		
																															
											
										
																														
																		Una volta cotti, sfornate i cracker di lupini e lasciateli intiepidire 16 prima di staccarli con le mani 17 e gustarli 18!
									

								

							
					    