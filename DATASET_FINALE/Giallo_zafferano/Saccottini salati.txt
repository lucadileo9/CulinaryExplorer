Difficoltà: Difficile
Con l'impasto dei croissant salati si possono realizzare tantissimi antipastini per arricchire il vostro buffet delle feste o per l'ora dell'aperitivo. Oggi abbiamo scelto di utilizzarlo per preparare questi saccottini salati con un ripieno vegetariano molto saporito! I vostri ospiti si innamoreranno della consistenza fragrante degli strati di sfoglia che si sovrappongono con leggerezza uno sull'altro! Per farcirli abbiamo preparato un patè di pomodori secchi e per ingentilire il loro gusto deciso uno strato di ricotta si è rivelato l'abbinamento perfetto. Ovviamente potrete personalizzare il ripieno secondo i vostri gusti, utilizzando prosciutto e formaggio per esempio! Il gusto neutro della pasta sfoglia si sposerà benissimo con tantissimi ingredienti, aprite il frigo e date sfogo alla vostra fantasia! 


						
						

														INGREDIENTI
							
							                            
                                
    								
    									
    										
    										331
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    331
    					
    					    					    					
    					    Carboidrati
    					    g
    					    29.7
    					
    					    					    					
    					      di cui zuccheri
    					    g
    					    3.4
    					
    					    					    					
    					    Proteine
    					    g
    					    6.2
    					
    					    					    					
    					    Grassi
    					    g
    					    20.8
    					
    					    					    					
    					      di cui saturi
    					    g
    					    10.35
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    70
    					
    					    					    					
    					    Sodio
    					    mg
    					    311
    					
    					    				
    			
                            
													


						
														
							
														Ingredienti per la sfoglia
							

							
								

																	Farina 00
								
								
								
																	400
									g
																

								

							
								

																	Farina Manitoba
								
								
								
																	100
									g
																

								

							
								

																	Sale fino
								
								
								
																	10
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Zucchero
								
								
								
																	10
									g
																

								

							
								

																	Acqua
								
								
								
																	230
									g
																

								

							
								

																	Lievito di birra fresco
								
								
								
																	15
									g
																

								

							
								

																	Burro
								
								
								per sfogliare
																	250
									g
																

								

							
														
							
						
														
							
														per la crema di pomodori secchi
							

							
								

																	Pomodori secchi sott'olio
								
								
								sgocciolati
																	100
									g
																

								

							
														
							
						
														
							
														per farcire
							

							
								

																	Ricotta vaccina
								
								
								
																	200
									g
																

								

							
								

																	Tuorli
								
								
								
																	1
									
																

								

							
								

																	Latte intero
								
								
								
																	20
									g
																

								

							
								

																	Basilico
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i saccottini salati come prima cosa iniziate a realizzare la pasta sfoglia. Sciogliete nell'acqua a temperatura ambiente il lievito 1. In una planetaria dotata di gancio versate le due farine 2, aggiungete poi il lievito disciolto nell'acqua 3 
									

								

															

																		
																															
											
										
																														
																		e lo zucchero 4. Azionate la planetaria fino ad ottenere un impasto omogeneo 5. Unite poi l'olio 6 e lasciatelo incorporare fino a che l'impasto non si sarà incordato al gancio.
									

								

															

																		
																															
											
										
																														
																		In ultimo aggiungete il sale 7 e lavorate ancora per pochi minuti fino a che non sarà completamente assorbito. Trasferite poi su un piano di lavoro 8 e date all'impasto una forma sferica. Trasferite in una ciotola, coprite con pellicola 9 e lasciate lievitare a temperatura ambiente per 2 ore. 
									

								

															

																		
																															
											
										
																														
																		Nel frattempo trasferite il burro su una spianatoia infarinata e aggiungendo poca farina stendetelo con il mattarello 10 in modo da ottenere un quadrato 20x20 spesso circa mezzo cm 11. Avvolgete poi nella pellicola per alimenti 12 e riponete in frigorifero.
									

								

															

																		
																															
											
										
																														
																		Al termine della lievitazione 13 trasferite l'impasto su una spianatoia infarinata e sempre con il mattarello stendetelo in modo da ottenere un quadrato 30x30 cm 14. Disponete poi il panetto di burro al centro del quadrato in modo da formare un rombo 15.
									

								

															

																		
																															
											
										
																														
																		Ripiegate poi le estremità della pasta sottostante verso il centro del panetto di burro 16, facendo congiungere i lembi ma senza sovrapporli. Sigillate le estremità con le mani 17. Lasciate riposare in frigorifero per 10-15 minuti. Sistemate di nuovo il quadrato ottenuto su una spianatoia leggermente infarinata e stendetelo in fuori verso uno dei lati 18.
									

								

															

																		
																															
											
										
																														
																		Stendetelo per allungare uno solo dei lati 22 fino ad ottenere un rettangolo lungo 44 cm e spesso mezzo cm 19. Fate poi la prima piega a 3 portando un lembo di pasta ad 1/3 del rettangolo 20. Ricoprite poi con l'altro lembo 21. La prima piega è pronta. Coprite con pellicola e lasciate riposare per almeno 30 minuti in frigorifero.
									

								

															

																		
																															
											
										
																														
																		Riprendete poi il panetto, sistematelo sempre sulla spianatoia infarinata; stendetelo in direzione delle pieghe 22 fino ad ottenere un rettangolo delle stesse misure di prima. A questo punto ripetete la piega a 3 portando sempre un lembo di pasta verso 1/3 del rettangolo e l'altro a coprire (23-24). Avvolgete nella pellicola per alimenti riponete in frigorifero per altri 30 minuti e fate un'ultima piega a 3 come appena fatto. Avvolgete di nuovo nella pellicola per alimenti e lasciate riposare di nuovo in frigorifero, questa volta per circa 120 minuti.
									

								

															

																		
																															
											
										
																														
																		Preparate il patè di pomodori secchi. Ponete i pomodori secchi in un contenitore dai bordi alti 25 e frullate il tutto con un mixer ad immersione 26, fino ad ottenere una crema 27. 
									

								

															

																		
																															
											
										
																														
																		Quando la sfoglia avrà riposato trasferitela su una spianatoia infarinata e utilizzando un mattarello 28 stendetela fino ad ottenere un rettangolo 30x60 cm, spesso circa 3 mm 29. Tagliate poi a metà per il senso della lunghezza il vostro rettangolo 30, in modo da ottenerne 2 da 15x60 cm. 
									

								

															

																		
																															
											
										
																														
																		Spalmate metà della ricotta solo nella striscia centrale dei due rettangoli 31, spargete sopra metà del patè di pomodori secchi 32 e aggiungete qualche fogliolina di basilico 33. 
									

								

															

																		
																															
											
										
																														
																		Spennellate il bordo di pasta senza ripieno con il latte 34 e ripiegatelo in modo da coprire la farcitura 35. Spennellate poi anche l'altro lato 36 
									

								

															

																		
																															
											
										
																														
																		e portatelo verso di voi, facendolo aderire alla pasta sottostante 37, in modo da ottenere un rotolo. Tagliate le estremità irregolari 38 e ricavate dei cilindri lunghi circa 7 cm 38. Disponeteli su una placca da forno, con la chiusura poggiata sulla base 39. 
									

								

															

																		
																															
											
										
																														
																		In una ciotolina versate tuorlo e latte 40; sbattete con una forchetta 41 e utilizzatelo per ricoprire la superficie dei saccottini 42. 
									

								

															

																		
																															
											
										
																														
																		Lasciate lievitare per un'ora a temperatura ambiente, lontano da correnti d'aria 43. Successivamente cuocete in forno statico preriscaldato a 200° per 30 minuti, nel ripiano centrale. Poi sfornate 44 e servite i vostri saccottini salati ben caldi 45. 
									

								

							
					    