Difficoltà: Molto facile
I biscotti ai fiocchi d’avena sono dei deliziosi biscotti molto particolari, a base di fiocchi d'avena e privi di farina.
I biscotti ai fiocchi d'avena sono molto semplici da preparare: i fiocchi d'avena vengono uniti alle mandorle e allo zucchero, il tutto viene legato dal burro e dall'uovo e profumato con la cannella e la buccia grattugiata di un limone. Dopo aver fatto riposare il composto in frigorifero, vengono fatte tante piccole palline che vengono cotte in forno per una ventina di minuti.
Il segreto per la buona riuscita dei biscotti ai fiocchi d’avena è l'impasto, che deve essere ben lavorato affinchè risulti omogeneo.
I biscotti ai fiocchi d'avena sono ottimi per la prima colazione e perfetti anche per accompagnare il tè del pomeriggio.


												
						
						

														INGREDIENTI
							
							                            
                                
    								
    									
    										
    										132
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    132
    					
    					    					    					
    					    Carboidrati
    					    g
    					    15.4
    					
    					    					    					
    					      di cui zuccheri
    					    g
    					    5.9
    					
    					    					    					
    					    Proteine
    					    g
    					    1.9
    					
    					    					    					
    					    Grassi
    					    g
    					    7
    					
    					    					    					
    					      di cui saturi
    					    g
    					    3.04
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    34
    					
    					    					    					
    					    Sodio
    					    mg
    					    8
    					
    					    				
    			
                            
													


						
							
							

							
								

																	Fiocchi di avena
								
								
								
																	300
									g
																

								

							
								

																	Zucchero
								
								
								
																	125
									g
																

								

							
								

																	Burro
								
								
								
																	125
									g
																

								

							
								

																	Mandorle
								
								
								
																	50
									g
																

								

							
								

																	Uova
								
								
								
																	1
									
																

								

							
								

																	Tuorli
								
								
								
																	1
									
																

								

							
								

																	Cannella in polvere
								
								
								
																	1
									cucchiaino
																

								

							
								

																	Scorza di limone
								
								
								non trattato
																	1
									
																

								

							
								

																	Lievito in polvere per dolci
								
								
								
																	8
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i biscotti ai fiocchi d'avena iniziate tritando metà dei fiocchi d'avena (150 gr) con le mandorle 1. Una volta tritati in modo omogeneo 2, unite il burro ammorbidito 3.
									

								

															

																		
																															
											
										
																														
																		Dopo aver tritato il tutto 4, quando il burro sarà ben distribuito, togliete il composto ottenuto dal robot e mettetelo in una ciotola capiente. Aggiungete ora lo zucchero 5, il lievito chimico in polvere 6,
									

								

															

																		
																															
											
										
																														
																		un uovo intero e un tuorlo 7, la buccia grattugiata di un limone 8 e un cucchiaino di cannella 9.
									

								

															

																		
																															
											
										
																														
																		A questo punto inserite anche i fiocchi d'avena restanti (quelli non tritati) e lavorate bene tutti gli ingredienti con le mani 10. Quando avrete ottenuto un composto omogeneo 11 ricopritelo con la pellicola trasparente e lasciatelo riposare in frigorifero per 30 minuti 12.
									

								

															

																		
																															
											
										
																														
																		Quando l'impasto avrà raggiunto la giusta consistenza (dev'essere abbastanza duro), suddividetelo in tante piccole parti del peso di 15 gr l'una. Con le mani bagnate, fate tante palline 13 e disponetele in una teglia ricoperta da carta forno una accanto all'altra, avendo cura di lasciare un adeguato spazio tra una pallina e l'altra poichè durante la cottura cresceranno e si allargheranno 14. Infornate a 180° per 20 minuti (se ventilato 160° per circa 15 minuti), quindi sfornate i biscotti ai fiocchi d'avena non appena saranno ben dorati 15.  I vostri biscotti ai fiocchi d'avena sono pronti!
									

								

							
					    