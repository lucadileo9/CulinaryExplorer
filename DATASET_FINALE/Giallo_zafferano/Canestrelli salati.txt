Difficoltà: Facile
I canestrelli liguri sono biscotti inconfondibili per la tipica forma a fiorellino e per la consistenza particolarmente friabile, dovuta all’aggiunta del tuorlo delle uova sode nell’impasto. Conquistati da tanta bontà, abbiamo trasformato questi tradizionali dolcetti in uno sfizioso antipasto grazie all'aggiunta di Grana Padano DOP, realizzando così i canestrelli salati! Dovrete solo procurarvi uno stampino adatto e il resto sarà un gioco da ragazzi… ideali per accompagnare un aperitivo, i canestrelli salati sono perfetti anche per i menù delle festività o come gustosa idea regalo!


						
						

														INGREDIENTI
							
							                            
                                
    								
    									
    										
    										293
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    293
    					
    					    					    					
    					    Carboidrati
    					    g
    					    23.5
    					
    					    					    					
    					      di cui zuccheri
    					    g
    					    0.9
    					
    					    					    					
    					    Proteine
    					    g
    					    6.5
    					
    					    					    					
    					    Grassi
    					    g
    					    19.2
    					
    					    					    					
    					      di cui saturi
    					    g
    					    10.58
    					
    					    					    					
    					    Fibre
    					    g
    					    0.7
    					
    					    					    					
    					    Colesterolo
    					    mg
    					    168
    					
    					    					    					
    					    Sodio
    					    mg
    					    199
    					
    					    				
    			
                            
													


						
														
							
														Per circa 40 canestrelli salati
							

							
								

																	Grana Padano DOP
								
								
								(da grattugiare)
																	35
									g
																

								

							
								

																	Farina 00
								
								
								
																	200
									g
																

								

							
								

																	Fecola di patate
								
								
								
																	30
									g
																

								

							
								

																	Burro
								
								
								freddo
																	140
									g
																

								

							
								

																	Tuorli
								
								
								(circa 5 di uova medie)
																	70
									g
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	1
									pizzico
																

								

							
														
							
						
														
							
														Per spolverizzare
							

							
								

																	Grana Padano DOP
								
								
								(da grattugiare)
																	15
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i canestrelli salati, per prima cosa preparate le uova sode: ponete le uova in un pentolino, coprite con acqua a temperatura ambiente e cuocete per 9 minuti dal bollore 1, poi raffreddate le uova sode sotto l’acqua corrente 2 e sbucciatele 3.
									

								

															

																		
																															
											
										
																														
																		Separate il tuorlo dagli albumi 4, trasferite i tuorli in un colino e setacciateli con l’aiuto di una spatola 5 per ridurli in farina 6.
									

								

															

																		
																															
											
										
																														
																		Nella ciotola di una planetaria con gancio a foglia versate il burro freddo a cubetti 7, la farina e la fecola precedentemente setacciate 8. Azionate fino ad ottenere un composto sabbioso, poi unite i tuorli 9.
									

								

															

																		
																															
											
										
																														
																		Aggiungete anche il Grana Padano DOP grattugiato 10, sale e pepe. Azionate nuovamente per compattare tutti gli ingredienti 11, poi trasferite l’impasto sul piano di lavoro, formate un panetto e avvolgetelo nella pellicola 12. Lasciate riposare in frigorifero per almeno 2 ore.
									

								

															

																		
																															
											
										
																														
																		Trascorso il tempo di raffreddamento, stendete l’impasto sul piano di lavoro leggermente infarinato fino a uno spessore di 8 mm 13. Ricavate i fiorellini con uno stampino del diametro di 5 cm 14, poi create il foro centrale utilizzando uno stampino piccolo circolare oppure la bocchetta liscia da 10 mm di un sac-à-poche 15: con queste dosi otterrete circa 40 frollini.
									

								

															

																		
																															
											
										
																														
																		Adagiate i biscotti su una leccarda foderata con carta forno e spolverizzate con il Grana Padano DOP grattugiato 16, poi cuocete in forno statico preriscaldato a 180° per circa 20 minuti. Non appena cominceranno a colorirsi, sfornate i canestrelli e lasciateli intiepidire 17. I vostri canestrelli salati con Grana Padano sono pronti per essere serviti 18!
									

								

							
					    