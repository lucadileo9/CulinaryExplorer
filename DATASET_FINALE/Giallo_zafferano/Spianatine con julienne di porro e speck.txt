Difficoltà: Facile
Le spianatine con julienne di porro e speck sono un raffinato finger food ideale da portare in tavola come antipasto o da realizzare per arricchire un buffet.
Questa ricetta si prepara in pochi minuti ma è di grande effetto: il sapore deciso dello speck, soprattutto se di buona qualità, ben si presta ad essere accompagnato a quello più delicato del porro. Uno sfizio stuzzicante perfetto per iniziare con gusto una cena tra amici!


												
						
						

														INGREDIENTI
							
													


						
							
														Ingredienti per 12 spianatine
							

							
								

																	La Bottega di Olivia&Marino
								
								
								spianatine
																	12
									
																

								

							
								

																	Porri
								
								
								
																	40
									g
																

								

							
								

																	Burro
								
								
								
																	15
									g
																

								

							
								

																	Speck
								
								
								
																	90
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le spianatine con julienne di porro e speck prendete il porro mondatelo e pulitelo bene, eliminate le foglie verdi 1 e tagliatelo a rondelle piuttosto sottili 2. In una padella antiaderente fate sciogliere il burro 3,
									

								

															

																		
																															
											
										
																														
																		aggiungete il porro e fatelo appassire con un po’ d'acqua, a fuoco dolce per 5 minuti (4-5). Tagliate ora a julienne lo speck 6
									

								

															

																		
																															
											
										
																														
																		e aggiungetelo al porro 7. Mescolate il tutto con un mestolo in legno per amalgamare bene i sapori, quindi continuate la cottura a fuoco moderato per 6 – 7 minuti . Trascorso questo tempo, prendete le spianatine e, aiutandovi con una pinza da cucina, adagiate su ciascuna di esse un po’ di composto con speck e porro 8. Le spianatine con julienne di porro e speck sono pronte 9, consigliamo di servirle e gustarle al momento!
									

								

							
					    