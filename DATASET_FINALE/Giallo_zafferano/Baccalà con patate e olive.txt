Difficoltà: Molto facile
Oggi noi di GialloZafferano vi proponiamo il baccalà con patate e olive, un secondo piatto da preparare anche durante le feste, rustico e molto gustoso. Il baccalà, ovvero merluzzo pulito e conservato sotto sale, è una pietanza molto apprezzata e proposta in tante ricette regionali con peperoni, con i ceci, fritto oppure da gustare in varie cotture tra cui quella al forno!
Anche di questa preparazione esistono delle varianti con piccole modifiche da una regione all'altra d'Italia.
Lo spiccato sapore del baccalà, che noi abbiamo utilizzato già ammollato e pronto all'uso, si amalgama a succulenti spicchi di patate, con i quali forma una pietanza appetitosa, arricchita dalle olive nere e profumata dalle foglie di alloro.
Il baccalà con patate e olive è il piatto giusto se vorrete deliziare i vostri ospiti con sapori avvolgenti e genuini!


												
						
						

														INGREDIENTI
							
							                            
                                
    								
    									
    										
    										579
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    579
    					
    					    					    					
    					    Carboidrati
    					    g
    					    49.1
    					
    					    					    					
    					      di cui zuccheri
    					    g
    					    3
    					
    					    					    					
    					    Proteine
    					    g
    					    44.2
    					
    					    					    					
    					    Grassi
    					    g
    					    23
    					
    					    					    					
    					      di cui saturi
    					    g
    					    3.5
    					
    					    					    					
    					    Fibre
    					    g
    					    4.5
    					
    					    					    					
    					    Colesterolo
    					    mg
    					    86
    					
    					    					    					
    					    Sodio
    					    mg
    					    4049
    					
    					    				
    			
                            
													


						
							
							

							
								

																	Baccalà dissalato
								
								
								
																	800
									g
																

								

							
								

																	Patate
								
								
								
																	700
									g
																

								

							
								

																	Olive nere
								
								
								
																	200
									g
																

								

							
								

																	Brodo vegetale
								
								
								
																	350
									g
																

								

							
								

																	Farina 00
								
								
								
																	100
									g
																

								

							
								

																	Cipolle dorate
								
								
								
																	1
									
																

								

							
								

																	Olio extravergine d'oliva
								
								
								
																	5
									cucchiai
																

								

							
								

																	Alloro
								
								
								
																	3
									foglie
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il baccalà con patate e olive, iniziate preparando il pesce. Noi abbiamo utilizzato un baccalà già ammollato quindi pronto per essere consumato, ma se preferite, potete utilizzare il baccalà sotto sale o stoccafisso essiccato avendo cura di tenerli in ammollo in acqua fredda per un paio di giorni cambiando l’acqua almeno 3 volte al giorno per eliminare il sale ( nel caso del baccalà) e per reidratare (nel caso dello stoccafisso). Quindi scolate bene il baccalà, tamponatelo con un panno pulito, tagliatelo a rettangoli, eliminate le lische con delle pinzette 1, quindi fatelo a pezzi più piccoli, a rettangoli 2 o a quadrotti 3.
									

								

															

																		
																															
											
										
																														
																		Infarinate accuratamente i pezzi di baccalà da entrambi i lati (4-5). Poi mondate la cipolla e tagliatela a fettine 6.
									

								

															

																		
																															
											
										
																														
																		Poi tritatela finemente 7 e versatela in una padella larga dove avrete fatto scaldare 2 cucchiai e mezzo di olio d’oliva 8. Fate imbiondire la cipolla e dopo 5 minuti aggiungete il baccalà infarinato 9.
									

								

															

																		
																															
											
										
																														
																		Quindi fatelo cuocere per 20 minuti a fuoco dolce, girandolo di tanto in tanto perchè i pezzi di baccalà rosolino bene su entrambi i lati 10. Nel frattempo sbucciate le patate 11 e tagliatele a spicchi 12 (o se preferite a fette dello spessore di circa 1 cm), sciacquateli sotto acqua fredda, poi tamponateli con carta da cucina.
									

								

															

																		
																															
											
										
																														
																		Prendete un tegame capiente che possa contenere sia il baccalà che le patate, quindi irroratelo con 2 cucchiai e mezzo di olio d'oliva e aggiungete le patate 13. Accendete il fuoco medio e versate nel tegame con le patate il brodo vegetale 14 (o in alternativa potete utilizzare del fumetto di pesce). Lasciate insaporire per 5 minuti, quindi quando il baccalà si sarà ben rosolato, toglietelo dalla padella e aggiungetelo nel tegame con le patate assieme al proprio fondo di cottura 15.
									

								

															

																		
																															
											
										
																														
																		Versate in padella anche le olive nere 16 e aggiungete le foglie di alloro 17. Lasciate cuocere tutto per altri 15-20 minuti aggiungendo altro brodo vegetale quando necessario per non far asciugare troppo il baccalà che deve rimanere “in umido” e creare una gustosa cremina. Una volta spento il fuoco aggiustate di sale e pepe a piacere, quindi servite ben caldo 18!
									

								

							
					    