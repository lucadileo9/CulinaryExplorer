Difficoltà: Media
Le crostatine all'uva sono dei deliziosi dolcetti formati da una base di pasta frolla che viene riempita con della gustosa e profumata crema frangipane e croccanti acini d'uva.

Durante la cottura la pasta frolla di amalgamerà perfettamente alla crema frangipane, che insieme all'uva bianca e nera, darà origine a dolcetti profumati e gustosi.

Le crostatine all'uva sono un dolce ideale da servire per accompagnare un buon thé e possono essere realizzate come nella nostra ricetta in formato medio (utilizzando degli stampini di 8/10 cm di diametro) o in formato mignon (utilizzando dei piccoli stampini da tartelletta).


						
						

														INGREDIENTI
							
							                            
                                
    								
    									
    										
    										612
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    612
    					
    					    					    					
    					    Carboidrati
    					    g
    					    66
    					
    					    					    					
    					      di cui zuccheri
    					    g
    					    34.3
    					
    					    					    					
    					    Proteine
    					    g
    					    9
    					
    					    					    					
    					    Grassi
    					    g
    					    34.7
    					
    					    					    					
    					      di cui saturi
    					    g
    					    16.52
    					
    					    					    					
    					    Fibre
    					    g
    					    3.1
    					
    					    					    					
    					    Colesterolo
    					    mg
    					    200
    					
    					    					    					
    					    Sodio
    					    mg
    					    21
    					
    					    				
    			
                            
													


						
														
							
														Ingredienti per 6 crostatine
							

							
								

																	Uva bianca
								
								
								acini
																	15
									
																

								

							
								

																	Uva nera
								
								
								acini
																	6
									
																

								

							
								

																	Confettura di albicocche
								
								
								
																	1
									cucchiaio
																

								

							
														
							
						
														
							
														per la pasta frolla
							

							
								

																	Farina 00
								
								
								
																	250
									g
																

								

							
								

																	Tuorli
								
								
								
																	2
									
																

								

							
								

																	Burro
								
								
								
																	125
									g
																

								

							
								

																	Zucchero a velo
								
								
								
																	100
									g
																

								

							
														
							
						
														
							
														per la crema frangipane
							

							
								

																	Farina di mandorle
								
								
								
																	70
									g
																

								

							
								

																	Uova
								
								
								
																	1
									
																

								

							
								

																	Burro
								
								
								
																	60
									g
																

								

							
								

																	Zucchero
								
								
								
																	60
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crostatine all’uva iniziate con la preparazione della pasta frolla utilizzando le dosi indicate negli ingredienti sopraelencati e seguendo il procedimento che trovate cliccando qui. Preparate anche la crema frangipane, sempre seguendo le dosi sopraindicate e il procedimento indicato cliccando qui, fermandosi però alla sequenza 3, cioè prima della cottura della crema.Imburrate e infarinate bene 6 stampini da crostatina dal diametro di circa 8 cm l’uno 1. Dopo il riposo in frigorifero stendete la pasta frolla in una sfoglia spessa circa 3 mm con l'aiuto di un mattarello 2, tagliatela in quadrati di circa 10 cm di lato e posate ogni quadrato di sfoglia sugli stampi da crostatina facendola aderire bene sul fondo e sui lati degli stampi. Eliminate infine la pasta in eccesso aiutandovi con un mattarello 3.
									

								

															

																		
																															
											
										
																														
																		Bucherellate quindi il fondo delle crostatine con i lembi di una forchetta 4 e ponete su ciascunaun abbondante cucchiaio di crema frangipane 5, che andrete poi a livellare con il dorso del cucchiaio stesso. Lavate l’uva bianca e tagliate gli acini a metà (se presenti eliminate i semini interni). Posate le metà degli acini sulla crema frangipane, formando i petali di un fiore. Ponete al centro di ogni fiore un piccolo acino di uva nera 6. Infornate le crostatine in forno statico a 180°C per circa 20-25 minuti: quando la crema frangipane sarà ben dorata e compatta le crostatine all’uva saranno pronte! Lasciatele quindi raffreddare e se volete spennellate gli acini d’uva con la marmellata d'albicocche diluita con poca acqua calda, per renderli più lucidi!
									

								

							
					    