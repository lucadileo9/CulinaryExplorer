Difficoltà: Facile
Come si prepara la pasta fresca all'uovo fatta in casa? Esistono diversi metodi, trucchi e gusti da realizzare. Oggi vi mostriamo una versione decisamente originale e colorata: pasta fresca alla barbabietola! Si tratta di un impasto a base di farina e barbabietole precotte, con aggiunta dell'uovo per dare più corpo ed elasticità: perfetta per ravioli burro e salvia, sfoglie per lasagne, maltagliati oppure gustose e primaverili tagliatelle alla barbabietola con asparagi. La barbabietola, con il suo vivace color amaranto, è una gustosa tintura al naturale, perfetta per ravvivare impasti dolci, come la deliziosa torta di barbabietola, oppure salati, come il nostro soffice pane con le barbabietole.


												
						
						

														INGREDIENTI
							
													


						
							
							

							
								

																	Barbabietole precotte
								
								
								
																	120
									g
																

								

							
								

																	Farina 00
								
								
								
																	320
									g
																

								

							
								

																	Uova
								
								
								medie
																	2
									
																

								

							
								

																	Semola
								
								
								(per spolverizzare)
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta fresca alla barbabietola, scolate la barbabietola precotta per eliminare eventuali liquidi 1. Riducetela in pezzi e raccoglietela in un boccale 2, frullate finemente con il mixer a immersione 3. 
									

								

															

																		
																																											
											
										
																						
											
										
																						
											
										
																																										
																		Tenete da parte la purea ottenuta 4. Disponete su una spianatoia la farina 5. Per fare più facilmente e precisamente la conca al centro potete aiutarvi con la base di una ciotola 6. 
									

								

															

																		
																																											
											
										
																						
											
										
																						
											
										
																																										
																		Una volta creato lo spazio 7, versate all’interno la purea di barbabietola 8 e le due uova 9. 
									

								

															

																		
																																											
											
										
																						
											
										
																						
											
										
																																										
																		Utilizzate una forchetta per iniziare a mescolare gli ingredienti inizialmente senza prendere ulteriore farina 10, poi iniziate man a mano a raccogliere sempre più farina e quando l'impasto sarà sufficientemente asciutto, proseguite a mano e lavorate fino a renderlo liscio e omogeneo, avendo cura di non strapparlo, per non rovinare la maglia glutinica. Se necessario, aggiungete altra farina al bisogno. Una volta ottenuta una palla 11 copritela e lasciatela riposare almeno 30 minuti. Con il tarocco stacca metà dell’impasto 12.  (Potete tenere l'altra metà coperta con pellicola così che non si secchi).
									

								

															

																		
																																											
											
										
																						
											
										
																						
											
										
																																										
																		Potete stendere con il mattarello o con la macchina tira pasta per realizzare i formati che preferite. Noi abbiamo preparato delle tagliatelle, stendendo con il matterello su una spianatoia cosparsa di semola (o leggermente infarinata). Tirate la sfoglia il più sottile possibile 13, se usate la macchina sfogliatrice arriva al penultimo spessore, spolverate con semola 14 e lasciate seccare per qualche minuto. Pareggiate i bordi per creare un rettangolo 15.
									

								

															

																		
																																											
											
										
																						
											
										
																						
											
										
																																										
																		Arrotolate la sfoglia 16 ritagliate dei rotolini da circa 7 mm 17 e formate i classici nidi 18. 
									

								

							
					    