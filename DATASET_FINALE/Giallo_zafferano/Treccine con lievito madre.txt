Difficoltà: Facile
Le treccine con lievito madre sono delle morbide e soffici brioche intrecciate, ricoperte di granella di zucchero, fatte con il lievito madre.
Il lievito madre è un lievito naturale che agisce grazie all'azione di batteri e fermenti lattici che producono anidride carbonica e innescano un processo di fermentazione che agisce come lievitante. Cliccando qui troverete tutti i segreti per prepararlo da soli a casa: l'unico requisito indispensabile per riuscirci è la pazienza.
Le treccine che vi proponiamo richiedono una lenta lievitazione: una preparazione slow proprio come facevano i nostri nonni, a cui dedicarsi con amore magari durante il weekend... mentre per le giornate più frenetiche vi consigliamo le treccine di sfoglia, un'alternativa veloce e fragrante!
Le treccine con il lievito madre sono ideali per una dolce colazione oppure per una golosa merenda e piaceranno a grandi e piccini!
Provate anche i nostri cornetti con lievito madre e il pane con lievito madre!


						
						

														INGREDIENTI
							
													


						
														
							
														Ingredienti per 5 treccine
							

							
								

																	Burro
								
								
								a temperatura ambiente 
																	40
									
																

								

							
								

																	Farina 00
								
								
								
																	300
									g
																

								

							
								

																	Scorza di limone
								
								
								
																	1
									
																

								

							
								

																	Sale fino
								
								
								
																	5
									g
																

								

							
								

																	Uova
								
								
								medio
																	1
									
																

								

							
								

																	Baccello di vaniglia
								
								
								
																	1
									
																

								

							
								

																	Zucchero
								
								
								
																	50
									g
																

								

							
								

																	Lievito madre
								
								
								
																	160
									g
																

								

							
								

																	Latte intero
								
								
								
																	80
									ml
																

								

							
														
							
						
														
							
														per la decorazione
							

							
								

																	Uova
								
								
								
																	1
									
																

								

							
								

																	Panna fresca liquida
								
								
								
																	
									q.b.
																

								

							
								

																	Granella di zucchero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le treccine con lievito madre, setacciate prima di tutto la farina 1 quindi mettetela in una ciotola con lo zucchero 2, il sale 3,
									

								

															

																		
																															
											
										
																														
																		la bustina di vanillina 4, il lievito madre 5 e la buccia grattugiata di limone 6. L'ordine di inserimento degli ingredienti può variare fino a che non inizierete ad impastare. Date una mescolata veloce agli ingredienti con le mani oppure con la foglia di una planetaria.
									

								

															

																		
																															
											
										
																														
																		Sbattete l'uovo nel latte con una forchetta 7 e, mentre impastate, versate il tutto sul composto nella ciotola 8, incorporando bene tra loro tutti gli ingredienti. Quando il composto sarà amalgamato, se usate la panetaria sostituite la foglia con il gancio (oppure continuate ad impastare a mano) e inserite il burro, ammorbidito a temperatura ambiente, un pezzo per volta 9, stando attenti a non incorporare altro burro fino a che quello precedente non sarà stato assorbito.
									

								

															

																		
																															
											
										
																														
																		Dovrete ottenere un impasto liscio e morbido 10: trasferitelo su di una spianatoia infarinata per lavorarlo ancora un po' con le mani 11 quindi mettetelo in una ciotola coperto con un foglio di pellicola e fatelo lievitare in forno chiuso e spento, con la sola luce accesa per circa 16 ore. Trascorso il tempo necessario il vostro impasto avrà raddoppiato di volume e presenterà una bella alveolatura 12.
									

								

															

																		
																															
											
										
																														
																		Dividete l'impasto in 5 (oppure 6) parti uguali, poi dividete ulteriormente le parti in tre pezzi 13, che modellerete a bastoncino e intreccerete 14. Fissate bene l'estremità di ogni treccina 15, che sarà lunga più o meno 10 cm. In alternativa potete anche formare una teccia unica più grande, dividendo l'impasto in tre parti.
									

								

															

																		
																															
											
										
																														
																		Sistemate le treccine su di una leccarda, rivestita di carta da forno e spennellate con un tuorlo sbattuto in due tre cucchiai di panna o di latte 16, Decoratele con la granella di zucchero e fate lievitare ancora per altre 2 ore, in forno spento con la luce accesa, fino a quando non avranno raddoppiato di volume 17. Infornate le treccine in forno già caldo e statico a 180° per circa 25-30 minuti e sfornatele quando saranno ben dorate in superficie 18! Le vostre treccine con il lievito madre sono pronte: sentirete che buone!
									

								

							
					    