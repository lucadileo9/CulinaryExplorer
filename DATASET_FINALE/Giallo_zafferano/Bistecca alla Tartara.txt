Difficoltà: Facile
Bistecca alla fiorentina o tartare? Se solitamente la vostra scelta ricade sulla seconda opzione, questa è la ricetta che fa per voi: la bistecca alla tartara! Un grande classico a base di carne cruda condita con tuorlo d’uovo, senape e succo di limone che viene arricchito con vari ingredienti a seconda dei propri gusti. La ricetta che lo chef Cesare Battisti ha condiviso con noi è fedele alla versione tradizionale e prevede l’aggiunta di acciughe, capperi, cetriolini, cipollotto e prezzemolo per un vero e proprio trionfo di sapori mediterranei! Potete servire la bistecca alla tartara sia come secondo piatto che come antipasto, dimezzando le dosi: l’importante è prepararla al momento per evitare che la carne cuocia nella sua marinatura. Per rendere la tartare di manzo ancora più invitante, poi, potete impreziosirla con una julienne di verdure fresche e accompagnarla con chips di patate e crostini di pane! Con le nostre indicazioni e un pizzico di fantasia porterete in tavola una bistecca alla tartara di alta cucina.


												
						
						

														INGREDIENTI
							
													


						
							
							

							
								

																	Vitellone
								
								
								polpa magra
																	600
									g
																

								

							
								

																	Tuorli
								
								
								freschissimi
																	4
									
																

								

							
								

																	Cipollotto fresco
								
								
								
																	40
									g
																

								

							
								

																	Cetriolini sottaceto
								
								
								
																	40
									g
																

								

							
								

																	Capperi sotto sale
								
								
								
																	40
									g
																

								

							
								

																	Senape
								
								
								
																	30
									g
																

								

							
								

																	Prezzemolo
								
								
								
																	10
									g
																

								

							
								

																	Acciughe sott'olio
								
								
								
																	8
									filetti
																

								

							
								

																	Succo di limone
								
								
								non trattato
																	1
									
																

								

							
								

																	Scorza di limone
								
								
								non trattato
																	
									q.b.
																

								

							
								

																	Aceto di vino bianco
								
								
								
																	2
									cucchiai
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Worcestershire sauce
								
								
								
																	1
									cucchiaino
																

								

							
								

																	Tabasco®
								
								
								verde
																	1
									cucchiaino
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								da macinare
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la bistecca alla tartara per prima cosa tagliate la carne a fette sottili 1, poi riducetela a cubetti 2 e infine tritatela finemente rigorosamente al coltello 3.
									

								

															

																		
																																											
											
										
																						
											
										
																						
											
										
																																										
																		Mettete la carne tritata in una ciotola, condite con sale 4 e pepe 5, poi mescolate bene 6.
									

								

															

																		
																																											
											
										
																						
											
										
																						
											
										
																																										
																		Coprite la ciotola con pellicola 7 e mettete in frigorifero mentre preparate il resto degli ingredienti. Mondate e affettate sottilmente il cipollotto 8, poi ammollatelo per 5 minuti in una ciotola con l’acqua fredda a cui avrete aggiunto aceto e sale 9.
									

								

															

																		
																																											
											
										
																						
											
										
																						
											
										
																																										
																		Nel frattempo versate i tuorli in un’altra ciotola e aggiungete la senape 10, il succo di limone 11 e l’olio 12.
									

								

															

																		
																																											
											
										
																						
											
										
																						
											
										
																																										
																		Emulsionate con una forchetta 13. Infine tritate finemente i cetriolini, le acciughe e i capperi dissalati, il prezzemolo e il cipollotto, che avrete scolato e asciugato bene 14; dovrete ottenere una consistenza piuttosto cremosa 15.
									

								

															

																		
																																											
											
										
																						
											
										
																						
											
										
																																										
																		Aggiungete il battuto ai tuorli 16 e mescolate con una forchetta 17, poi unite il composto ottenuto alla carne tritata 18 e mescolate bene per amalgamarla al condimento.
									

								

															

																		
																																											
											
										
																						
											
										
																						
											
										
																																										
																		In ultimo insaporite con la salsa Worchestershire 19, il tabasco 20 e la scorza di limone 21.
									

								

															

																		
																																											
											
										
																						
											
										
																						
											
										
																																										
																		Mescolate e impiattate la tartare aiutandovi con coppapasta 22. Guarnite con verdurine fresche a piacere 23 e servite subito la vostra bistecca alla tartara 24!
									

								

							
					    