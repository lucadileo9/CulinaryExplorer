Difficoltà: Facile
La crema pasticcera al rum è una variante di una delle preparazioni di base più classiche della pasticceria italiana, la crema pasticcera! E' ideale per farcire e guarnire delizie di ogni tipo. Aromatizzando la crema pasticcera con questo liquore, originario dei Caraibi, otterrete un gusto intenso che caratterizzerà tutti i vostri dolci. Potrete utilizzare la crema al rum per farcire un pan di Spagna al cacao, arricchire una crostata o perchè no accompagnare il panettone nel periodo natalizio. Ma potrete utilizzarla anche come dolce al cucchiaio, gustandola da sola o accompagnandola da pezzi di cioccolato e piccole meringhe. Il suo gusto conquisterà tutti gli amanti del rum e non solo! 

Scoprite anche come preparare questa golosa crema pasticcera al cioccolato!


												
						
						

														INGREDIENTI
							
													


						
							
							

							
								

																	Latte intero
								
								
								
																	450
									g
																

								

							
								

																	Rum
								
								
								
																	50
									g
																

								

							
								

																	Tuorli
								
								
								
																	60
									g
																

								

							
								

																	Amido di mais (maizena)
								
								
								
																	45
									g
																

								

							
								

																	Zucchero
								
								
								
																	120
									g
																

								

							
								

																	Sale fino
								
								
								
																	1
									pizzico
																

								

							
								

																	Scorza di limone
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crema pasticcera al rum com prima cosa versate il latte in un tegame, aggiungete la scorza del limone 1 e portatelo ad ebollizione, a fuoco basso, mescolando di tanto in tanto. Nel frattempo in un altro tegame versate i tuorli, aggiungete lo zucchero 2, sbattete con una frusta e incorporate anche la maizena 3. 
									

								

															

																		
																															
											
										
																														
																		Mescolate con una frusta 4, fino a che non avrete ottenuto un composto liscio ed omogeneo. Aggiungete il sale 5, mescolate ancora e non appena il latte inizierà a bollire versatelo lentamente nel composto di tuorli 6, continuando sempre a mescolare. 
									

								

															

																		
																															
											
										
																														
																		Non appena avrete incorporato tutto il latte portate sul fuoco 7, aggiungete anche il rum e mescolate 8. Eliminate poi la scorza del limone 9 
									

								

															

																		
																															
											
										
																														
																		e continuate a mescolare fino a che non si sarà addensata 10. Ci vorranno pochi minuti. A questo punto trasferite in una ciotola 11. Per abbassare rapidamente la temperatura della crema sistemate la ciotola all'interno di un'altra ciotola con acqua e ghiaccio, mescolando di continuo. Coprite con pellicola e riponete in frigorifero fino al momento di servire la crema. Prima di trasferirla nelle coppette o di utilizzarla, consigliamo di sbatterla leggermente con una frusta. 
									

								

							
					    