Difficoltà: Facile
L'autunno ha due sapori caratteristici: quello della zucca, già protagonista di piatti amatissimi come lasagne o torte e quello della castagna. Il suo inconfondibile sapore, la buccia lucente che scoppietta quando si preparano le caldarroste, ne fanno il vero coprotagonista della stagione autunnale. Quale omaggio migliore a questo frutto se non creando una ricetta che ne ricalchi con originalità sia il gusto che la forma. Sono nati così i castagnotti, saporiti biscottini realizzati con farina di castagne, farina di riso e latte di mandorle. Una volta cotti i castagnotti hanno bisogno di essere immersi nel cioccolato fondente per suggellare non solo l'aspetto tipico delle castagne ma anche il loro gusto prevalentemente dolce, con un retrogusto terroso. Perciò, grazie alla miscela degli ingredienti che vi proponiamo, potrete ottenere dei biscotti che sanno proprio di castagne! Non ci credete? Provate i nostri castagnotti e poi fateci sapere!


												
						
						

														INGREDIENTI
							
													


						
							
														Ingredienti per 25 pezzi da 15 g ciascuno
							

							
								

																	Farina di castagne senza glutine
								
								
								
																	200
									g
																

								

							
								

																	Cacao amaro in polvere senza glutine
								
								
								
																	5
									g
																

								

							
								

																	Farina di riso senza glutine
								
								
								
																	50
									g
																

								

							
								

																	Zucchero a velo senza glutine
								
								
								
																	25
									g
																

								

							
								

																	Bicarbonato
								
								
								
																	4
									g
																

								

							
								

																	Latte di mandorle senza glutine
								
								
								(senza zuccheri aggiunti)
																	35
									g
																

								

							
								

																	Olio di semi di girasole
								
								
								
																	25
									g
																

								

							
								

																	Uova
								
								
								(circa 1 medio)
																	55
									g
																

								

							
								

																	Cioccolato fondente al 70%
								
								
								per la copertura
																	100
									g
																

								

							
							
						
												
						
						
							
								
									
										
									
								
								.
							
						
				    

															

																		
																				
											
										
																			
																		Per preparare i castagnotti cominciate miscelando le polveri in un recipiente. Quindi farina di castagne 1, farina di riso 2, mettete un setaccio e versate lo zucchero a velo 3,
									

								

															

																		
																				
											
										
																			
																		il cacao amaro in polvere 4 e il bicarbonato 5. Mescolate con le mani per uniformare 6,
									

								

															

																		
																				
											
										
																			
																		quindi unite anche le uova 7, l’olio 8 e il latte 9.
									

								

															

																		
																				
											
										
																			
																		Continuate ad impastare finché il composto non risulterà compatto 10, trasferite sul piano da lavoro e impastate ancora qualche istante per rendere omogeneo il tutto 11. Procedete preriscaldando il forno e intanto strappate dei pezzetti di impasto da cui ottenere 25 palline da circa 15 g ciascuna 12.
									

								

															

																		
																				
											
										
																			
																		Modellatele ottenendo una sorta di goccia 13, la cui base è tondeggiante e larga mentre la punta più stretta e fina. Man mano disponete i pezzi su una leccarda 14 e cuocete in modalità statica a 200° per circa 9-10 minuti 15.
									

								

															

																		
																				
											
										
																			
																		Non appena saranno cotti lasciateli raffreddare completamente su una gratella 16. Fondete il cioccolato a bagnomaria 17, versatelo in un bicchiere stretto e immergete i biscotti lasciando scoperta la base, proprio come fosse una castagna 18.
									

								

															

																		
																				
											
										
																			
																		Appoggiate sulla gratella e ripetete per tutti gli altri 19. Una volta pronti mettete a rassodare in frigorifero per una mezzora prima di gustarli 20. Ecco pronti i vostri castagnotti 21!
									

								

							
					    