Difficoltà: Facile
Nei quartieri più giovani e multiculturali di tutte le più grandi città, i profumi della cucina fusion e dello street food si mescolano alla musica dei negozi e all’allegro vociare di lingue diverse, creando un’atmosfera unica e suggestiva. Proprio come quella di Camden Town, il quartiere popolare di Londra dove abbiamo scoperto questi fantastici spaghettini saltati con manzo marinato e verdure: un potente mix di culture, sapori e contaminazioni, dal gusto irresistibile e dalle sonorità seducenti. Gli italianissimi spaghettini, saltati nel wok insieme alle verdure di ispirazione thai e al manzo, bandiera della cultura anglosassone ma marinato all’orientale, creano un connubio di sapori esplosivo, che vi farà rivivere le sensazioni provate nei vostri viaggi più belli. Gli spaghettini saltati con manzo e verdure sono perfetti da assaporare in compagnia degli amici, per allietare una serata di birre e chitarra…o una partita di calcio in tv! Ogni occasione è buona, purché lo spirito sia quello giusto: cosmopolita, curioso e appassionato!


						
						

														INGREDIENTI
							
							                            
                                
    								
    									
    										
    										486
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    486
    					
    					    					    					
    					    Carboidrati
    					    g
    					    48.4
    					
    					    					    					
    					      di cui zuccheri
    					    g
    					    8.1
    					
    					    					    					
    					    Proteine
    					    g
    					    34.8
    					
    					    					    					
    					    Grassi
    					    g
    					    17
    					
    					    					    					
    					      di cui saturi
    					    g
    					    3.04
    					
    					    					    					
    					    Fibre
    					    g
    					    3.1
    					
    					    					    					
    					    Colesterolo
    					    mg
    					    87
    					
    					    					    					
    					    Sodio
    					    mg
    					    585
    					
    					    				
    			
                            
													


						
														
							
														Ingredienti 
							

							
								

																	Spaghettini
								
								
								
																	200
									g
																

								

							
								

																	Friggitelli
								
								
								
																	100
									g
																

								

							
								

																	Peperoni rossi
								
								
								
																	120
									g
																

								

							
								

																	Carote
								
								
								
																	100
									g
																

								

							
								

																	Germogli di soia
								
								
								
																	60
									g
																

								

							
								

																	Salsa di soia
								
								
								
																	30
									g
																

								

							
														
							
						
														
							
														per il manzo marinato
							

							
								

																	Fettine di manzo
								
								
								
																	500
									g
																

								

							
								

																	Aglio
								
								
								
																	1
									spicchio
																

								

							
								

																	Zenzero fresco
								
								
								(da grattugiare)
																	5
									g
																

								

							
								

																	Olio di sesamo
								
								
								
																	50
									g
																

								

							
								

																	Salsa di soia
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghettini con manzo marinato e verdure cominciate occupandovi della marinatura del manzo. Tagliate le fettine di manzo a striscioline 1 e ponetele in una pirofila assieme alla salsa di soia 2 all’olio 3.
									

								

															

																		
																															
											
										
																														
																		Aggiungete anche lo zenzero grattugiato 4 e l’aglio, schiacciato con lo spremiaglio 5. Infine spolverate con il pepe e mescolate bene. Coprite la pirofila con della pellicola trasparente 6 e ponetela in frigo a marinare per 30 minuti.
									

								

															

																		
																															
											
										
																														
																		Trascorso il tempo necessario, scaldate il wok sul fuoco: dovrà essere ben caldo. Quando avrà raggiunto la giusta temperatura, versate il manzo marinato 7 e fatelo cuocere per un minuto: la cottura rapida del wok conferirà alla carne una gustosa crosticina. Togliete gli straccetti di manzo dal wok e trasferiteli in un piatto 8. Coprite con della pellicola 9 e lasciate che la carne riposi.
									

								

															

																		
																															
											
										
																														
																		Nel frattempo, dedicatevi alle verdure. Lavatele sotto abbondante acqua fresca corrente e con un pelaverdure togliete la buccia delle carote. Tagliate prima a fettine e poi a fiammifero le carote 10, quindi asciugate i peperoni con carta assorbente. Eliminate la parte superiore 11, dopodiché con un coltello togliete i filamenti bianchi e i semi che si trovano all’interno 12;
									

								

															

																		
																															
											
										
																														
																		Tagliate a fiammifero i peperoni 13, poi a fettine sottili e diagonali anche i friggitelli 14, avendo cura di togliere i semi. Prendete il wok che avete utilizzato per cuocere la carne, scaldatelo e senza aggiungere altro olio (il fondo lasciato dal manzo marinato in cottura è già sufficiente) mettete a cuocere i peperoni, sfumando con un po’ d’acqua 15.
									

								

															

																		
																															
											
										
																														
																		Unite anche le carote 16 e i friggitelli 17 e saltate ancora brevemente sfumando con la rimanente salsa di soia 18.
									

								

															

																		
																															
											
										
																														
																		Unite i germogli di soia 19. Nel frattempo portate a bollore una pentola di acqua salata, e quando bolle buttate gli spaghettini 20. Scolateli molto al dente e uniteli nel wok assieme alle verdure 21.
									

								

															

																		
																															
											
										
																														
																		Aggiungete il manzo 22 e la salsa di soia 23 e saltate per qualche secondo per far amalgamare al meglio gli ingredienti. Impiattate, e gustate i vostri spaghettini con manzo marinato e verdure ben caldi 24!
									

								

							
					    