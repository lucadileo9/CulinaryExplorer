Difficoltà: Facile
Amici a cena in arrivo: che ne dite di preparare una ricetta con il tonno? Non i soliti spaghetti al tonno ma una variante più sfiziosa: pasta tonno e zafferano! Un primo piatto facile e veloce da preparare, impreziosito dal colore e dal profumo inconfondibile dello zafferano in pistilli, i nostri preferiti per dare colore e sapore alle ricette con zafferano. Grazie a pochi semplici passaggi potrete ottenere un condimento deliziosamente cremoso che avvolge alla perfezione il formato scelto. Noi abbiamo optato per delle conchiglie... e voi, come e quando preparerete la vostra pasta tonno e zafferano?


												
						
						

														INGREDIENTI
							
													


						
							
							

							
								

																	Pasta
								
								
								
																	180
									g
																

								

							
								

																	Filetti di tonno
								
								
								(peso sgocciolato)
																	150
									g
																

								

							
								

																	Zafferano in pistilli
								
								
								
																	0,2
									g
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	1
									ciuffo
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la pasta tonno e zafferano per prima cosa versate poca acqua tiepida sui pistilli di zafferano 1 e lasciateli in ammollo per 2 ore 2. Tritate il prezzemolo 3.
									

								

															

																		
																																											
											
										
																						
											
										
																						
											
										
																																										
																		Portate a bollore una pentola con abbondante acqua salata e cuocete la pasta al dente. Nel frattempo fate soffriggere uno spicchio d’aglio con l’olio in una padella 4. Aggiungete un mestolo dell’acqua di cottura della pasta 5 e i filetti di tonno 6.
									

								

															

																		
																																											
											
										
																						
											
										
																						
											
										
																																										
																		Unite anche lo zafferano con la sua acqua 7 e mescolate per qualche minuto per amalgamare il tutto 8, poi regolate di sale e pepe 9.
									

								

															

																		
																																											
											
										
																						
											
										
																						
											
										
																																										
																		Scolate la pasta direttamente nella padella con il condimento e saltatela per un paio di minuti, poi spegnete il fuoco e aromatizzate con il prezzemolo 10. Versate l’olio a filo e mescolate per mantecare 11. Servite subito la vostra pasta tonno e zafferano 12!
									

								

							
					    