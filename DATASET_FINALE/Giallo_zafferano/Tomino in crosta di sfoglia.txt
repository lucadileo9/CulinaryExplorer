Difficoltà: Molto facile
Lo vediamo sempre nel banco frigo del supermercato, spesso lo compriamo, ma raramente pensiamo di utilizzarlo in modo creativo… in realtà, basta veramente poco per trasformare il tomino in un piatto sfizioso e originale: dopo il tomino burger, capace di indurre in tentazione anche i carnivori più incalliti, e il tomino al forno, ideale per una cena last-minute, oggi vi vogliamo stupire con il tomino in crosta di sfoglia, una ricetta tanto facile quanto appetitosa! L’involucro fragrante di pasta sfoglia sigilla al suo interno il gustoso ripieno a base di formaggio e prosciutto cotto, che potrete sperimentare anche nella sua versione con Asiago. Affondate la forchetta e... vi sorprenderà un cuore scioglievole, cremoso e incredibilmente filante. Accompagnate il tomino in crosta di sfoglia con una fresca insalata o con un contorno di funghi trifolati, per accentuarne le note rustiche, e avrete portato in tavola senza sforzi un piatto semplicemente irresistibile!


						
						

														INGREDIENTI
							
							                            
                                
    								
    									
    										
    										516
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    516
    					
    					    					    					
    					    Carboidrati
    					    g
    					    27.7
    					
    					    					    					
    					      di cui zuccheri
    					    g
    					    1.8
    					
    					    					    					
    					    Proteine
    					    g
    					    16
    					
    					    					    					
    					    Grassi
    					    g
    					    38
    					
    					    					    					
    					      di cui saturi
    					    g
    					    17.16
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    129
    					
    					    					    					
    					    Sodio
    					    mg
    					    1073
    					
    					    				
    			
                            
													


						
														
							
														Per 4 tomini
							

							
								

																	Tomini
								
								
								
																	4
									
																

								

							
								

																	Pasta Sfoglia
								
								
								rettangolare
																	230
									g
																

								

							
								

																	Prosciutto cotto
								
								
								(4 fette)
																	70
									g
																

								

							
								

																	Timo
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per spennellare
							

							
								

																	Tuorli
								
								
								
																	1
									
																

								

							
								

																	Panna fresca liquida
								
								
								
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il tomino in crosta di sfoglia, stendete una fetta di prosciutto cotto sul piano da lavoro, sistemate il tomino a una estremità 1 e avvolgetelo completamente nella fetta 2. Ripetete l’operazione per gli altri 3 tomini. Ora srotolate il foglio di pasta sfoglia e dividetelo in 4 strisce della larghezza di 8 cm, misurandole dal lato più lungo del rettangolo 3.
									

								

															

																		
																															
											
										
																														
																		Posizionate il tomino avvolto nel prosciutto cotto all’estremità di una striscia di pasta sfoglia, poi aromatizzate con qualche fogliolina di timo 4 e una macinata di pepe 5. Arrotolate il tomino nella pasta sfoglia fino all’altra estremità della striscia 6.
									

								

															

																		
																															
											
										
																														
																		Infine sigillate i lembi ai lati premendo con le dita 7. Procedete nello stesso modo per ricoprire gli altri 3 tomini. Adagiate i fagottini così ottenuti su una leccarda foderata con carta forno e spennellateli con il composto di tuorlo e panna che avrete sbattuto insieme 8. Praticate 3 incisioni sulla superficie della pasta sfoglia utilizzando un coltellino 9.
									

								

															

																		
																															
											
										
																														
																		In ultimo condite con qualche altra fogliolina di timo 10 e una macinata di pepe a piacere. Cuocete in forno statico preriscaldato a 190° per 25 minuti sul ripiano medio fino a che la sfoglia non sarà bella dorata 11. Servite subito i vostri tomini in crosta di sfoglia e gustateli ancora caldi 12!
									

								

							
					    