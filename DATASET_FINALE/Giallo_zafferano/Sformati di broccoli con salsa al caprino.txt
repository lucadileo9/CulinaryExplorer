Difficoltà: Media
Questi piccoli sformati di broccoletti con salsa di caprino possono essere serviti come sfizioso antipasto, valida come proposta invernale anche per le persone vegetariane. Per la stagione più calda invece potete provare i nostri sformatini di ricotta, accompagnati da una saporita salsa ai peperoni.

Gli sformati vengono preparati passando al setaccio i broccoli lessati e unendo la purea ottenuta a besciamella, formaggio e tuorli; gli albumi montati a neve saranno incorporati per ultimi e il composto, verrà versato in stampini infornati a 180°C per circa 40 minuti.

Una volta cotti gli sformati verranno serviti con una gustosa e semplice salsa al caprino. Se amate questi ortaggi provate anche i broccoli gratinati o la nostra pasta al forno con i broccoli, un appetitoso e insolito primo piatto che farà gola a tutti!


						
						

														INGREDIENTI
							
							                            
                                
    								
    									
    										
    										161
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    161
    					
    					    					    					
    					    Carboidrati
    					    g
    					    4.9
    					
    					    					    					
    					      di cui zuccheri
    					    g
    					    4.9
    					
    					    					    					
    					    Proteine
    					    g
    					    9.7
    					
    					    					    					
    					    Grassi
    					    g
    					    11.4
    					
    					    					    					
    					      di cui saturi
    					    g
    					    6.51
    					
    					    					    					
    					    Fibre
    					    g
    					    3.2
    					
    					    					    					
    					    Colesterolo
    					    mg
    					    76
    					
    					    					    					
    					    Sodio
    					    mg
    					    633
    					
    					    				
    			
                            
													


						
														
							
														Ingredienti x 10 sformatini
							

							
								

																	Broccoli
								
								
								
																	1,5
									kg
																

								

							
								

																	Pepe bianco
								
								
								da macinare al momento
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Uova
								
								
								
																	2
									
																

								

							
								

																	Grana Padano DOP
								
								
								da grattugiare
																	40
									g
																

								

							
								

																	Burro
								
								
								per gli stampi
																	
									
																

								

							
														
							
						
														
							
														Ingredienti per la besciamella
							

							
								

																	Latte intero
								
								
								
																	250
									ml
																

								

							
								

																	Burro
								
								
								
																	30
									g
																

								

							
								

																	Farina 00
								
								
								
																	25
									g
																

								

							
								

																	Noce moscata
								
								
								da grattugiare
																	1
									pizzico
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Ingredienti per la salsa al caprino
							

							
								

																	Caprino
								
								
								
																	250
									g
																

								

							
								

																	Latte intero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe bianco
								
								
								da macinare al momento
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli sformati di broccoli iniziate pulendo i broccoli: separate le cimette dal loro fusto 1, quindi lavatele e tenetele da parte. Sbucciate i fusti dei broccoli e tagliateli a pezzi. Lessate quindi i broccoli in abbondante acqua bollente 2, quindi scolate la verdura e lasciatela in un colapasta, in modo che tutta l’acqua in eccesso scompaia 3.
									

								

															

																		
																															
											
										
																														
																		Passate i broccoletti al passaverdure 4 (tranne qualche cimetta che terrete da parte per decorare i piatti), raccogliendo la purea in una ciotola. Nel frattempo preparate la besciamella sciogliendo il burro in un tegame, aggiungendo la farina, che lascerete dorare a fuoco moderato per qualche istante; aggiungete a questo punto il latte e mescolate a fuoco dolce fino all’addensamento della salsa, poi aggiungete il sale e la noce moscata grattugiata 5, quindi spegnete il fuoco. Aggiungete alla purea di broccoletti la besciamella 6
									

								

															

																		
																															
											
										
																														
																		il formaggio grattugiato 7 e i due rossi d’uovo 8 (tenete gli albumi da parte); amalgamate gli ingredienti quindi aggiustate di sale e pepate. Montate a neve ferma gli albumi e incorporateli delicatamente al composto di broccoletti con una spatola di gomma 9, stando attenti a non smontare la preparazione.
									

								

															

																		
																															
											
										
																														
																		Imburrate gli stampini e riempiteli con il composto ottenuto; ponete sul fuoco una teglia che possa contenere gli stampi e riempitela di acqua per un terzo della sua altezza: quando l’acqua bollirà, spegnete il fuoco, immergete gli stampini nel bagnomaria 10 e infornate in forno già caldo a 180°C per circa 40 minuti. Dieci minuti prima della fine della cottura preparate la salsa di caprino: mettete il formaggio a pezzetti dentro ad un tegame a fuoco bassissimo e aggiungete poco latte 11, tanto quanto basta per sciogliere il caprino e formare una crema più o meno densa, a seconda dei gusti. Salate, aggiungete del pepe bianco macinato al momento 12 e mescolate fino ad ottenere un crema omogenea e senza grumi.Sfornate gli stampini e, prendendoli con delle pinze o con delle presine, immergeteli in un bagnomaria di acqua fredda per qualche secondo, per raffreddarli velocemente. Capovolgete gli stampini sui piatti da portata, così da estrarre i piccoli sformati.Cospargete gli sformati di broccoletti con la salsa di caprino e guarnite i piatti con le piccole cimette lessate tenute da parte. Servite immediatamente.
									

								

							
					    