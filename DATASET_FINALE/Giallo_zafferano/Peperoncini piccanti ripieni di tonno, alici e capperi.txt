Difficoltà: Facile
Solitamente siamo abituati a vedere i peperoncini nella loro classica forma conica, leggermente allungata e con il tipico colore rosso acceso. La Calabria però ha la fortuna di poter vantare una particolarissima qualità di peperoncino, quello tondo dal colore un po’ più tenue, sempre della famiglia dei peperoncini piccanti ma decisamente meno degli altri "fratelli" e "cugini" piccantissimi! Per questo motivo viene impiegato per preparare una buonissima conserva che regna sovrana, quasi al pari della 'nduja sul pane, come regina degli antipasti. Si tratta dei peperoncini piccanti ripieni di tonno, alici e capperi. Delle chicche golosissime da gustare, anche tutte in un boccone, delle quali è impossibile non innamorarsi. Siete tutti pronti per preparare insieme a noi questi peperoncini piccanti ripieni di tonno, alici e capperi? Iniziamo!


						
						

														INGREDIENTI
							
							                            
                                
    								
    									
    										
    										68
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    68
    					
    					    					    					
    					    Carboidrati
    					    g
    					    2.3
    					
    					    					    					
    					      di cui zuccheri
    					    g
    					    1.3
    					
    					    					    					
    					    Proteine
    					    g
    					    3.6
    					
    					    					    					
    					    Grassi
    					    g
    					    3.5
    					
    					    					    					
    					      di cui saturi
    					    g
    					    0.57
    					
    					    					    					
    					    Fibre
    					    g
    					    1.2
    					
    					    					    					
    					    Colesterolo
    					    mg
    					    7
    					
    					    					    					
    					    Sodio
    					    mg
    					    171
    					
    					    				
    			
                            
													


						
														
							
														Ingredienti per 2 barattoli da 1000 ml l'uno
							

							
								

																	Peperoncini tondi piccanti
								
								
								
																	500
									g
																

								

							
								

																	Acciughe sott'olio
								
								
								
																	20
									g
																

								

							
								

																	Capperi sott'aceto
								
								
								
																	20
									g
																

								

							
								

																	Tonno sott'olio
								
								
								sgocciolato
																	100
									g
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per la cottura dei peperoncini
							

							
								

																	Aceto di vino bianco
								
								
								
																	250
									g
																

								

							
								

																	Vino bianco
								
								
								
																	250
									g
																

								

							
								

																	Alloro
								
								
								
																	2
									foglie
																

								

							
								

																	Pepe nero in grani
								
								
								
																	9
									
																

								

							
								

																	Origano
								
								
								
																	1
									cucchiaino
																

								

							
								

																	Ginepro
								
								
								
																	3
									bacche
																

								

							
								

																	Chiodi di garofano
								
								
								
																	3
									
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i peperoncini piccanti ripieni di tonno, alici e capperi cominciate dalla pulizia. Per comodità utilizzate dei guanti da cucina usa e getta, se non li usate fate moltissima attenzione a non strofinarvi gli occhi e cominciate sciacquando i peperoncini per bene 1. Poi asciugateli 2 e privateli della parte superiore dove c’è il picciolo 3.
									

								

															

																		
																															
											
										
																														
																		Poi, con uno scavino, andate a prelevare l’interno dei peperoncini 4, quindi polpa e semini, così da ripulirli completamente 5. Nel frattempo versate vino bianco e aceto in un pentolino 6,
									

								

															

																		
																															
											
										
																														
																		unite tutte le spezie (alloro, ginepro, chiodi di garofano, origano) 7, regolate di sale e, non appena il fondo sarà in ebollizione 8, immergete i peperoncini lasciandoli sbollentare per 3-4 minuti a fuoco medio 9.
									

								

															

																		
																															
											
										
																														
																		Scolate i peperoncini su un canovaccio asciutto e pulitissimo 10, posizionateli con l’apertura rivolta verso il basso 11 e lasciateli sgocciolare per almeno 4-5 ore (dovranno essere completamente asciutti, quindi se il tempo indicato non fosse sufficiente lasciateli pure tutta la notte). Nel frattempo dedicatevi alla sanificazione dei barattoli, seguendo le indicazioni del Ministero della Salute come indicato nel box in fondo alla ricetta. Infine passate alla preparazione del ripieno: scolate il tonno 12.
									

								

															

																		
																															
											
										
																														
																		sminuzzate grossolanamente le alici e i capperi 13; trasferite il tonno in un mixer insieme al trito di alici e capperi 14. Frullate giusto per qualche istante in modo da ottenere una purea cremosa e abbastanza liscia 15.
									

								

															

																		
																															
											
										
																														
																		Versate in una sac-à-poche il ripieno e poi cominciate a riempire tutti i peperoncini 16. Una volta che saranno tutti pronti adagiateli delicatamente in un barattolo di vetro sanificato, facendo attenzione a lasciare almeno un paio di centimetri di spazio dal bordo: sistemate i peperoncini con l’apertura rivolta verso l’alto 17. Dopodiché riempite con l'olio, lasciando circa 1 centimetro dal bordo 18.
									

								

															

																		
																															
											
										
																														
																		Chiudete con il tappo stringendo bene ma senza eccessiva forza 19 e passate alla seconda fase di bollitura, ovvero la pastorizzazione, seguendo le indicazioni riportate nelle linee guida del Ministero della Salute citate in fondo alla ricetta. Fate la prova di riuscita del sottovuoto pressando al centro del tappo. Se non fa alcun rumore di "click-clack" il sottovuoto è avvenuto correttamente. Altrimenti si consiglia di non consumare. I vostri peperoncini piccanti ripieni di tonno, alici e capperi sono pronti per essere utilizzati o conservati 21.
									

								

							
					    