Difficoltà: Facile
In tanti ci avete chiesto di regalarvi delle ricette dolci senza glutine diverse dal pan di spagna o dalla pasta frolla, rigorosamente gluten free! Qualcosa che fosse perfetto per la colazione o la merenda, buono e anche semplice... così abbiamo deciso di prendervi subito per la gola con questa buonissima torta con farina di riso! Si tratta di un dolce fragrante che potrete servire a colazione per cominciare alla grande la giornata! La sua genuinità, perfettamente in linea con il regime alimentare privo di glutine, vi conquisterà senza alcun dubbio.
Il nostro consiglio è quello di accompagnare una generosa fetta di questa torta con farina di riso con una tazza fumante della bevanda che preferite o magari di un fresco succo di frutta. Adesso non vi resta che provare questo dolce e farci sapere cosa ne pensate!


												
						
						

														INGREDIENTI
							
							                            
                                
    								
    									
    										
    										311
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    311
    					
    					    					    					
    					    Carboidrati
    					    g
    					    59.1
    					
    					    					    					
    					      di cui zuccheri
    					    g
    					    24.8
    					
    					    					    					
    					    Proteine
    					    g
    					    5.3
    					
    					    					    					
    					    Grassi
    					    g
    					    5.9
    					
    					    					    					
    					      di cui saturi
    					    g
    					    3.02
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    85
    					
    					    					    					
    					    Sodio
    					    mg
    					    41
    					
    					    				
    			
                            
													


						
							
														Ingredienti per una tortiera da 24 cm
							

							
								

																	Farina di riso
								
								
								
																	210
									g
																

								

							
								

																	Fecola di patate
								
								
								
																	100
									g
																

								

							
								

																	Zucchero
								
								
								
																	180
									g
																

								

							
								

																	Uova
								
								
								(circa 3 medie) a temperatura ambiente
																	155
									g
																

								

							
								

																	Panna acida
								
								
								 a temperatura ambiente
																	200
									g
																

								

							
								

																	Scorza di limone
								
								
								biologico
																	1
									
																

								

							
								

																	Lievito in polvere per dolci
								
								
								senza glutine
																	16
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta con farina di riso, cominciate setacciando le polveri attraverso un colino a maglie strette. Versate quindi la farina di riso, la fecola di patate 1 e il lievito per dolci 2. Una volta che avrete eliminato i grumi, mescolate con delicatezza utilizzando un cucchiaio 3; tenete da parte la ciotola.
									

								

															

																		
																															
											
										
																														
																		Continuate rompendo le uova a temperatura ambiente in una bacinella, azionate le fruste (in alternativa andrà benissimo anche la planetaria munita di frusta) e unite la scorza di un limone grattugiata 4, poi versate lo zucchero poco alla volta: in questo modo ne favorirete il rigonfiamento. Continuate a montare le uova fino ad ottenere un composto chiaro e spumoso, ci vorranno circa 4-5 minuti 5. Dopodiché aggiungete la panna acida, sempre a temperatura ambiente, un po’ alla volta, così non smonterete il composto 6.
									

								

															

																		
																															
											
										
																														
																		Una volta finita la panna acida continuate a lavorare ancora per qualche minuto, vedrete che il composto si gonfierà nuovamente 7. È arrivato il momento di aggiungere le polveri un cucchiaio alla volta mentre lo sbattitore è ancora in funzione 8: aggiungete la quantità successiva solo quando quella precedente è stata completamente assorbita 9.
									

								

															

																		
																															
											
										
																														
																		Versate il composto in una tortiera da 24 centimetri già imburrata e infarinata, ovviamente con farina di riso 10. Livellate accuratamente la superficie 11 e cuocete in forno preriscaldato, in modalità statica, a 170° per 50 minuti: sistematela sul ripiano più basso (quindi non a contatto con la base). Poiché i tempi sono indicativi, assicuratevi che il dolce sia effettivamente cotto facendo sempre la prova stecchino. Se dopo 30-40 minuti di cottura notate che la superficie è diventata troppo dorata, potete coprirla con un foglio di alluminio. Una volta pronta la torta con farina di riso, lasciatela raffreddare completamente prima di sformare e servire 12!
									

								

							
					    