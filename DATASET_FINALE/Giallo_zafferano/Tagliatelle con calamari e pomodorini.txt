Difficoltà: Media
Con il pesce si sposano bene tutti i formati di pasta, ma avete mai provato ad accompagnarlo con la pasta fresca? Le tagliatelle con calamari e pomodori sono un primo piatto davvero sorprendente! Perfetto da preparare per il pranzo della domenica, quando si ha più tempo da dedicare in cucina. Realizzare le tagliatelle non è complicato, ma per un risultato perfetto non bisogna avere fretta e cercare di essere il più precisi possibili! Per preparare il condimento invece basteranno pochi minuti di cottura, solo così i calamari risulteranno morbidi e non gommosi. Preparate anche voi questo primo piatto e scoprirete quanto è buono assaggio dopo assaggio.


						
						

														INGREDIENTI
							
													


						
														
							
														Ingredienti per le tagliatelle
							

							
								

																	Farina 00
								
								
								
																	300
									g
																

								

							
								

																	Uova
								
								
								
																	3
									
																

								

							
														
							
						
														
							
														per condire la pasta
							

							
								

																	Calamari
								
								
								già puliti
																	500
									g
																

								

							
								

																	Pomodorini ciliegino
								
								
								
																	400
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Capperi sott'olio
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le tagliatelle con calamari e pomodorini, iniziate dalla pasta fresca. Versate la farina in una ciotola (restate un pò indietro con la dose in modo da aggiungerne in caso al bisogno). Create una conca e aggiungete al centro le uova a temperatura ambiente 1. Lavorate con un forchetta 2 e non appena le uova avranno assorbito un pò di farina, proseguite impastando a mano fino ad ottenere un impasto omogeneo 3. 
									

								

															

																		
																																											
											
										
																						
											
										
																						
											
										
																																										
																		Continuate a lavorare l'impasto su un ripiano leggermente infarinato per almeno 10-15 minuti fino ad ottenere una consistenza liscia ed elastica. Maneggiate con energia ma evitando di strappare la maglia glutinica. Poi formate una palla 4 e avvolgetela nella pellicola trasparente 5. Lasciate riposare l'impasto a temperatura ambiente per almeno 30 minuti. Dopo il riposo dividete il panetto in tre parti 6 per stenderlo più facilmente. 
									

								

															

																		
																																											
											
										
																						
											
										
																						
											
										
																																										
																		Infarinate accuratamente una parte e appiatitela, conservate nella pellicola le altre due porzioni così non si seccheranno. Prendete la macchina tirapasta e posizionatela sullo spessore n°1 , ovvero al massimo spessore e fate passare il panetto tra i rulli per ottenere una prima sfoglia piuttosto spessa, poi ripiegate i due lembi della sfoglia verso il centro per conferire una forma più regolare quindi infarinatela leggermente e ripassatela tra i rulli, proseguite in questo modo più volte fino ad arrivare allo spessore n°8 7. Adagiate la sfoglia ottenuta sulla spianatoia infarinata pareggiate con un tarocco (o un coltello) le estremità per rendere regolare la pasta, quindi dividetela in due parti 8 così da maneggiarla più facilmente. Ripassatela nella macchina tirapasta allo spessore 8 perchè nel frattempo si sarà un pò ritirata nel lavorarla. Cospargetela con un pò di semola su entrambi i lati 9 e lasciate seccare le sfoglie 5 minuti per lato. 
									

								

															

																		
																																											
											
										
																						
											
										
																						
											
										
																																										
																		Ora prendete una sfoglia, ripiegate un lembo fino a due terzi circa 10 poi iniziate ad arrotolare creando un rotolino molto piatto, tenendo la chiusura verso l'alto 11. Tagliate il rotolo di pasta a fettine di 7 mm di spessore 12. 
									

								

															

																		
																																											
											
										
																						
											
										
																						
											
										
																																										
																		Prendete le tagliatelle dalle estremità, stendete le tagliatelle sulla mano 13, quindi arrotolate attorno alle dita per creare un nido 14 e adagiatelo sula spianatoia leggermente infarinata . Proseguite fino a terminare tutto l'impasto 15. 
									

								

															

																		
																																											
											
										
																						
											
										
																						
											
										
																																										
																		Assicuratevi che i calamari siano ben puliti, tagliate il mantello a striscioline 16 e i tentacoli a pezzetti 17. Lavate i pomodorini e tagliateli in quarti 18. Mettete sul fuoco una pentola colma d'acqua, leggermente salata, che servirà per la cottura della pasta.
									

								

															

																		
																																											
											
										
																						
											
										
																						
											
										
																																										
																		Ora prendete una padella, versate un filo di olio e aggiungete l’aglio. Scaldate per un paio di minuti, quindi unite i calamari 19 e rosolateli per circa 4-5 minuti a fuoco vivace, mescolando spesso 20. A questo punto togliete l’aglio 21. 
									

								

															

																		
																																											
											
										
																						
											
										
																						
											
										
																																										
																		Versate i pomodorini tagliati 22, salate e pepate. Aggiungete anche i capperi 24 e lasciate cuocere per altri 5-6 minuti. 
									

								

															

																		
																																											
											
										
																						
											
										
																						
											
										
																																										
																		Cuocete la pasta, nell'acqua che ormai avrà raggiunto il bollore per 3-4 minuti 25. Scolate la pasta, tenendo da parte l'acqua di cottura, e trasferitela nel condimento 26. Aggiungete un mestolo di acqua di cottura e mescolate bene. 
									

								

															

																		
																																											
											
										
																						
											
										
																						
											
										
																																										
																		In ultimo aggiungete il prezzemolo tritato 28 e un filo di olio. Saltate le tagliatelle 29 e servitele ben calde 30! 
									

								

							
					    