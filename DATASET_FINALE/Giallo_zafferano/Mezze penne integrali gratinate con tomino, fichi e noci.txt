Difficoltà: Molto facile
Se è vero che Settembre, mese di rientro a scuola e in città dopo l’estate e le vacanze, è un po’ il lunedì dell’anno, è pure vero che è un lunedì molto speciale: se i veri lunedì portano con sé al massimo un doppio caffè, Settembre ci regala invece i fichi! Frutto tra i più amati, oggetto di desiderio per 11 mesi l’anno, il fico settembrino è dolcissimo e voluttuoso come certi amori estivi nati troppo tardi sotto l’ombrellone… La sua stagione dura poche settimane, ma ci riempie ogni volta di delizia. Ecco perché abbiamo pensato di non lasciarci sfuggire neppure l’occasione di trasformarlo in un primo piatto! Le mezze penne integrali gratinate con tomino, fichi e noci, dal profumo tostato e fondenti di formaggio, sono proprio un buon modo per dare risalto al sapore avvolgente dei fichi e ai dorati colori di inizio autunno. Un comfort food perfetto per il rientro in città: sostanzioso e ricco, da concedersi proprio a Settembre… a ben 10 mesi dalla prossima prova costume! E se siete fan dei tomini, non perdete l'occasione di "rincarare la dose" con un antipasto o un secondo piatto di tomini al forno o in sfoglia!


												
						
						

														INGREDIENTI
							
							                            
                                
    								
    									
    										
    										594
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    594
    					
    					    					    					
    					    Carboidrati
    					    g
    					    51.7
    					
    					    					    					
    					      di cui zuccheri
    					    g
    					    10.8
    					
    					    					    					
    					    Proteine
    					    g
    					    27.8
    					
    					    					    					
    					    Grassi
    					    g
    					    30.6
    					
    					    					    					
    					      di cui saturi
    					    g
    					    14.12
    					
    					    					    					
    					    Fibre
    					    g
    					    9.4
    					
    					    					    					
    					    Colesterolo
    					    mg
    					    84
    					
    					    					    					
    					    Sodio
    					    mg
    					    559
    					
    					    				
    			
                            
													


						
							
														Ingredienti per una pirofila da 22 cm
							

							
								

																	Mezze Penne Rigate Integrali
								
								
								
																	260
									g
																

								

							
								

																	Fichi
								
								
								neri
																	260
									g
																

								

							
								

																	Tomini
								
								
								
																	270
									g
																

								

							
								

																	Gherigli di noci
								
								
								
																	40
									g
																

								

							
								

																	Burro
								
								
								
																	25
									g
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le mezze penne integrali gratinate con tomino, fichi e noci, cominciate preparando tutti gli ingredienti: tagliate circa 200 g di tomino a listarelle 1 e poi riducetele a cubetti 2. Tagliate il restante tomino a spicchietti molto sottili 3, e tenete tutto da parte.
									

								

															

																		
																															
											
										
																														
																		Passate ai fichi: lavateli delicatamente, privateli del picciolo e tagliateli in 4 spicchi nel senso della lunghezza 4. Per facilitarvi nell’operazione, se i vostri fichi fossero molto maturi, potete tenerli in freezer per 10 minuti prima di affettarli. In ultimo, tritate grossolanamente le noci 5 e tenete anch’esse da parte. Portate ad ebollizione una pentola con abbondante acqua salata, e buttate le mezze penne integrali 6.
									

								

															

																		
																															
											
										
																														
																		Fatele cuocere per qualche minuto meno del tempo indicato sulla confezione, scolatele e trasferitele in una ciotola 7. Unite il burro morbido 8, tenendone da parte una punta per spennellare la teglia e amalgamate subito per farlo sciogliere completamente 9.
									

								

															

																		
																															
											
										
																														
																		Unite anche i dadini di tomino 10 e il pepe 11, poi proseguite ad amalgamare qualche minuto, finché il formaggio non si fonderà in buona parte. Con il restante burro morbido spennellate una pirofila rotonda di 22 cm di diametro 12.
									

								

															

																		
																															
											
										
																														
																		Trasferite la pasta nella pirofila 13, e livellatela con il dorso di un cucchiaio di legno 14. Distribuite quindi le fettine di formaggio sul bordo dispondendole a raggera e lasciandole ben distanziate 15. Ponete le fettine eccedenti nella parte centrale.
									

								

															

																		
																															
											
										
																														
																		Proseguite con la composizione della teglia distribuendo gli spicchi di fico a cerchi concentrici come petali di un fiore, con la parte tagliata rivolta verso l’alto 16. Infine cospargete la superficie della vostra pirofila di pasta con le noci tritate 17. Cuocete in forno preriscaldato a 200° per una decina di minuti, poi concludete con altri 5 minuti in modalità grill. Le vostre mezze penne integrali con tomini, fichi e noci sono pronte per essere gustate ben calde 18!
									

								

							
					    