Difficoltà: Facile
Se anche voi siete rapiti dalla vita frenetica e siete sempre di corsa, ma non volete rinunciare al piacere della buona cucina armatevi di mouse e salvate questa ricetta: pasta ricotta e noci! Questo primo piatto è un autentico salva cena! Mentre la pasta cuoce potrete infatti preparare il condimento: gli ingredienti che abbiamo usato, ricotta e noci, si sposano perfettamente dando vita ad un piatto ricco di gusto! La ricotta, già protagonista di altri sfiziosi primi come la pasta ricotta e basilico, dona cremosità e avvolge in un delicato abbraccio il sapore intenso e rotondo delle noci croccanti! Impossibile creare un piatto che combina velocità di preparazione e gustosità? Per nulla, fidatevi di noi: la pasta ricotta e noci vi conquisterà al primo assaggio!


												
						
						

														INGREDIENTI
							
							                            
                                
    								
    									
    										
    										582
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    582
    					
    					    					    					
    					    Carboidrati
    					    g
    					    71.1
    					
    					    					    					
    					      di cui zuccheri
    					    g
    					    6.6
    					
    					    					    					
    					    Proteine
    					    g
    					    19.6
    					
    					    					    					
    					    Grassi
    					    g
    					    24.4
    					
    					    					    					
    					      di cui saturi
    					    g
    					    8.44
    					
    					    					    					
    					    Fibre
    					    g
    					    3.2
    					
    					    					    					
    					    Colesterolo
    					    mg
    					    50
    					
    					    					    					
    					    Sodio
    					    mg
    					    378
    					
    					    				
    			
                            
													


						
							
							

							
								

																	Fusilli
								
								
								
																	320
									g
																

								

							
								

																	Ricotta vaccina
								
								
								
																	400
									g
																

								

							
								

																	Gherigli di noci
								
								
								
																	50
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Noce moscata
								
								
								(da grattugiare)
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta ricotta e noci iniziate lessando in abbondante acqua salata la pasta 1. Mentre i fusilli cuociono, dedicatevi al condimento: sminuzzate le noci 2 tenendone da parte alcuni gherigli interi per la decorazione finale. Versate l’olio una padella antiaderente dal fondo largo 3.
									

								

															

																		
																															
											
										
																														
																		Poi aggiungete la ricotta 4. Scaldate a fuoco molto dolce e mescolate con una spatola 5. Stemperate quindi con un mestolo di acqua di cottura della pasta 6, ne serviranno circa 150 g.
									

								

															

																		
																															
											
										
																														
																		Poi con le fruste a mano continuate a rimestare bene gli ingredienti per rendere cremosa la ricotta 7. Aggiustate di sale 8 e pepe 9.
									

								

															

																		
																															
											
										
																														
																		Infine aggiungete le noci 10 e amalgamatele al condimento 11, aromatizzando con la noce moscata 12.
									

								

															

																		
																															
											
										
																														
																		Scolate la pasta al dente direttamente nella padella con il condimento 13 e amalgamatela agli altri ingredienti 14, mescolando per 1 minuto ancora. Ora la pasta ricotta e noci è pronta per essere portata in tavola. Guarnite il piatto con le noci intere e gustate 15!
									

								

							
					    