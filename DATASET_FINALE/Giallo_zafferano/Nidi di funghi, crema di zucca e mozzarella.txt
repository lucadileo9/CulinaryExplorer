Difficoltà: Media
I nidi di funghi, crema di zucca e mozzarella sono un’idea sfiziosa per un primo piatto diverso dal solito! Un’appetitosa alternativa alla classica pasta al forno, presentata in modo originale e accattivante: le crespelle, dopo essere state farcite con una vellutata crema di zucca e gustosi porcini secchi, si trasformano in colorate girelle pronte da gratinare... prima però il tocco finale: una mozzarellina da collocare in cima a ciascun nido che assicurerà un irresistibile effetto filante. Preparate con noi i nidi di funghi, crema di zucca e mozzarella, ma non stupitevi se finiranno in un batter d’occhio!


						
						

														INGREDIENTI
							
													


						
														
							
														Per le crespelle
							

							
								

																	Latte intero
								
								
								
																	250
									g
																

								

							
								

																	Farina 00
								
								
								
																	125
									g
																

								

							
								

																	Uova
								
								
								(circa 1,5)
																	80
									g
																

								

							
								

																	Burro
								
								
								
																	20
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per la crema di zucca
							

							
								

																	Zucca delica
								
								
								(già pulita)
																	550
									g
																

								

							
								

																	Latte intero
								
								
								
																	100
									g
																

								

							
								

																	Acqua
								
								
								
																	100
									g
																

								

							
								

																	Aglio
								
								
								
																	1
									spicchio
																

								

							
								

																	Rosmarino
								
								
								
																	1
									rametto
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per i funghi
							

							
								

																	Funghi secchi
								
								
								porcini
																	40
									g
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								(da tritare)
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per cuocere e guarnire
							

							
								

																	Mozzarelline ciliegine
								
								
								
																	20
									
																

								

							
								

																	Grana Padano DOP
								
								
								(da grattugiare)
																	
									q.b.
																

								

							
								

																	Burro
								
								
								per la crepiera
																	
									q.b.
																

								

							
								

																	Olio extravergine d'oliva
								
								
								per la teglia
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i nidi di funghi, crema di zucca e mozzarella per prima cosa mettete in ammollo i funghi secchi in acqua fredda 1. Nel frattempo preparate l’impasto per le crespelle: fate sciogliere il burro in un pentolino 2 e lasciate intiepidire. In una ciotola sbattete le uova con una frusta, poi versate il latte 3 e mescolate nuovamente.
									

								

															

																		
																																											
											
										
																						
											
										
																						
											
										
																																										
																		Aggiungete il burro fuso nel composto 4 e un pizzico di sale. Amalgamate il tutto e unite anche la farina setacciata 5. Mescolate fino ad ottenere un composto liscio e omogeneo 6. Coprite la ciotola con pellicola e lasciate riposare in frigorifero per almeno 30 minuti.
									

								

															

																		
																																											
											
										
																						
											
										
																						
											
										
																																										
																		Passate alla crema di zucca: pulite la zucca e tagliate la polpa a cubetti irregolari 7. In una pentola scaldate l’olio con il rosmarino e uno spicchio di aglio in camicia 8, poi aggiungete i cubetti di zucca 9.
									

								

															

																		
																																											
											
										
																						
											
										
																						
											
										
																																										
																		Salate 10, pepate e versate l’acqua 11, poi coprite con un coperchio e cuocete a fuoco dolce per circa 30 minuti, mescolando spesso 12.
									

								

															

																		
																																											
											
										
																						
											
										
																						
											
										
																																										
																		Mentre la zucca cuoce scolate i funghi, filtrate l’acqua di ammollo e tenetela da parte. In una padella fate insaporire un giro d’olio con uno spicchio di aglio in camicia 13, poi aggiungete i funghi 14 e circa 300 g della loro acqua 15.
									

								

															

																		
																																											
											
										
																						
											
										
																						
											
										
																																										
																		Cuocete a fiamma media per circa 20 minuti 16, dopodiché eliminate l’aglio 17 e aromatizzate con il prezzemolo tritato 18. Tenete i funghi da parte.
									

								

															

																		
																																											
											
										
																						
											
										
																						
											
										
																																										
																		A questo punto la zucca sarà cotta, quindi spegnete il fuoco ed eliminate l’aglio e il rosmarino 19, poi aggiungete il latte 20 e mescolate bene fino ad ottenere una crema 21.
									

								

															

																		
																																											
											
										
																						
											
										
																						
											
										
																																										
																		Ora potete cuocere le crespelle: mettete sul fuoco una padella per crepe (o una padella antiaderente) del diametro di 28 cm e ungetela con poco burro, poi versate al centro un mestolo del composto 22 e ruotate la padella per distribuirlo uniformemente (oppure utilizzate l’apposita spatola). Dopo circa un minuto a fuoco medio-basso i bordi inizieranno a staccarsi 23, quindi girate la crespella e cuocetela per un minuto anche dall’altro lato, dovrà risultare leggermente dorata 24. Procedete in questo modo fino a terminare tutto l’impasto, impilando man mano le crespelle su un piatto.
									

								

															

																		
																																											
											
										
																						
											
										
																						
											
										
																																										
																		Siete pronti per assemblare il piatto: spalmate ciascuna crespella con la crema di zucca 25, aggiungete qualche fungo 26 e arrotolatela 27.
									

								

															

																		
																																											
											
										
																						
											
										
																						
											
										
																																										
																		Rifilate i bordi del rotolo e dividetelo in parti della larghezza di circa 4 cm 28; con queste dosi otterrete circa 20 pezzi. Sistemate le girelle ottenute in una pirofila precedentemente unta con l’olio, disponendole in piedi una accanto all’altra 29. Infine aggiungete una mozzarellina in cima a ogni nido 30.
									

								

															

																		
																																											
											
										
																						
											
										
																						
											
										
																																										
																		Condite la superficie con un filo di olio 31 e spolverizzate con il Grana Padano DOP grattugiato 32. Cuocete in forno statico preriscaldato a 200° per 10 minuti, poi passate in modalità grill a 240° per altri 4-5 minuti. I vostri nidi di funghi, crema di zucca e mozzarella sono pronti per essere serviti 33!
									

								

							
					    