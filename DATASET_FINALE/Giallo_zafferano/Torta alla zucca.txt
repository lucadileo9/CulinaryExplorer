Difficoltà: Facile
In principio era la pumpkin pie, capostipite dei dolci con la zucca, poi l'abbiamo inserita in tante ricette: crostate, cheesecake e cake... non poteva mancare la torta alla zucca! Si distingue per facilità e velocità di preparazione: la zucca non viene precotta come in altre ricette, ma frullata a crudo e aggiunta direttamente all’impasto insieme a pochi altri semplici ingredienti. Il risultato è un dolce soffice e aromatico da gustare in qualsiasi momento della giornata, magari insieme a una tazza calda di tè. Perfetta anche per la notte di Halloween, la torta alla zucca può essere decorata con una ganache al cioccolato che la renderà ancora più golosa!


						
						

														INGREDIENTI
							
							                            
                                
    								
    									
    										
    										308
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    308
    					
    					    					    					
    					    Carboidrati
    					    g
    					    47.9
    					
    					    					    					
    					      di cui zuccheri
    					    g
    					    27.4
    					
    					    					    					
    					    Proteine
    					    g
    					    5.6
    					
    					    					    					
    					    Grassi
    					    g
    					    10.4
    					
    					    					    					
    					      di cui saturi
    					    g
    					    2.38
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    69
    					
    					    					    					
    					    Sodio
    					    mg
    					    30
    					
    					    				
    			
                            
													


						
														
							
														Per uno stampo del diametro di 18 cm
							

							
								

																	Zucca delica
								
								
								(già pulita)
																	120
									g
																

								

							
								

																	Farina 00
								
								
								
																	140
									g
																

								

							
								

																	Zucchero
								
								
								
																	120
									g
																

								

							
								

																	Uova
								
								
								(circa 2 medie)
																	110
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Latte intero
								
								
								
																	40
									g
																

								

							
								

																	Baccello di vaniglia
								
								
								
																	½
									
																

								

							
								

																	Lievito in polvere per dolci
								
								
								
																	8
									g
																

								

							
														
							
						
														
							
														Per lo stampo
							

							
								

																	Olio extravergine d'oliva
								
								
								
																	
									q.b.
																

								

							
								

																	Farina 00
								
								
								
																	
									q.b.
																

								

							
														
							
						
														
							
														Per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la torta alla zucca, per prima cosa dividete la zucca a metà 1 ed eliminate i semi interni, poi rimuovete la buccia 2. Tagliate la polpa a dadini 3.
									

								

															

																		
																																											
											
										
																						
											
										
																						
											
										
																																										
																		Trasferite la zucca in un frullatore, aggiungete il latte 4 e l’olio 5 e frullate per ridurla in purea 6.
									

								

															

																		
																																											
											
										
																						
											
										
																						
											
										
																																										
																		In una ciotola versate le uova e lo zucchero 7 e lavorate con le fruste elettriche fino ad ottenere un composto spumoso, poi unite la zucca 8 e i semi della mezza bacca di vaniglia e mescolate ancora per amalgamare il tutto. In ultimo aggiungete la farina e il lievito setacciandoli direttamente dentro alla ciotola 9.
									

								

															

																		
																																											
											
										
																						
											
										
																						
											
										
																																										
																		Azionate nuovamente le fruste per incorporare le polveri fino ad ottenere un composto liscio e uniforme 10. Oliate 11 e infarinate uno stampo del diametro di 18 cm 12.
									

								

															

																		
																																											
											
										
																						
											
										
																						
											
										
																																										
																		Versate l’impasto nello stampo 13 e livellate la superficie, poi cuocete in forno statico preriscaldato a 180° per circa 35 minuti. Una volta cotta, sfornate la torta e lasciatela raffreddare nello stampo 14. Spolverizzate con zucchero a velo e servite la vostra deliziosa torta alla zucca 15!
									

								

							
					    