Difficoltà: Facile
Gli involtini di zucchine al sugo sono una succulenta versione vegetariana dei tradizionali involtini di carne casalinghi. Al posto delle fettine di vitello abbiamo arrotolato le zucchine, affettate ad arte con una mandolina così da garantire una cottura omogenea nel sugo di pomodoro. Per il ripieno abbiamo scelto una ricotta vaccina, dal gusto delicato, che dopo la cottura risulterà morbida e cremosa. Semplici e genuini, gli involtini di zucchine al sugo vi conquisteranno al primo boccone!


						
						

														INGREDIENTI
							
													


						
														
							
							

							
								

																	Zucchine
								
								
								
																	350
									g
																

								

							
								

																	Ricotta vaccina
								
								
								
																	250
									g
																

								

							
								

																	Uova
								
								
								
																	1
									
																

								

							
								

																	Parmigiano Reggiano DOP
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per il sugo
							

							
								

																	Passata di pomodoro
								
								
								
																	300
									g
																

								

							
								

																	Parmigiano Reggiano DOP
								
								
								da grattugiare
																	20
									g
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								
																	3
									foglie
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare gli involtini di zucchine al sugo per prima cosa lavate e spuntate le zucchine alle estremità. Affettate le zucchine con una mandolina ottenendo fette sottili, spesse 2-3 mm al massimo 1. Preparate il ripieno: in una ciotola unite la ricotta (eventualmente sgocciolata se molto acquosa) e aggiungete il Parmigiano 2, l’uovo 3, sale e pepe. 
									

								

															

																		
																																											
											
										
																						
											
										
																						
											
										
																																										
																		Mescolate con un cucchiaio per amalgamare gli ingredienti 4. Adagiate una fetta di zucchina su un tagliere, con un cucchiaino aggiungete il ripieno su una delle due estremità 5 e spalmatelo con il dorso per tutta la lunghezza 6.
									

								

															

																		
																																											
											
										
																						
											
										
																						
											
										
																																										
																		 Arrotolate 7 formando un involtino. Formate tutti i rotolini fino ad ultimare gli ingredienti 8. Preparate il condimento: fate soffriggere lo spicchio di aglio con l’olio di oliva in padella 9. 
									

								

															

																		
																																											
											
										
																						
											
										
																						
											
										
																																										
																		Versate la passata di pomodoro 10, aggiungete il basilico 11 e il sale. Fate cuocere per 10 minuti a fiamma moderata, con coperchio. Ora eliminate l'aglio 12. 
									

								

															

																		
																																											
											
										
																						
											
										
																						
											
										
																																										
																		Abbassate la fiamma e aggiungete gli involtini di zucchine 13. Cospargete con Parmigiano grattugiato 14 e cuocete 15 minuti a fiamma bassa con coperchio. Gli ultimi 2-3 minuti, togliete il coperchio e fate addensare il sughetto. Servite gli involtini di zucchine al sugo caldi 15.
									

								

							
					    