Difficoltà: Facile
Amanti dei formaggi fritti fatevi avanti: dopo il primo sale e il pecorino oggi prepareremo la ricotta fritta! Per farlo bisognerà utilizzare una ricotta molto compatta, che si taglierà facilmente... noi abbiamo scelto quella di pecora, per un gusto più intenso! Una volta fritta otterrete dei cubetti molto morbidi internamente e con una piacevole crosticina esterna. Il gusto non verrà alterato e potrete godere di tutta la dolcezza, e allo stesso tempo della sapidità, della ricotta. Preparate anche voi questi cubetti di ricotta fritta, saranno perfetti per un aperitivo o da servire come antipasto! Gustateli ancora caldi accompagnandoli con una fresca insalatina.  


						
						

														INGREDIENTI
							
							                            
                                
    								
    									
    										
    										511
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    511
    					
    					    					    					
    					    Carboidrati
    					    g
    					    3.8
    					
    					    					    					
    					      di cui zuccheri
    					    g
    					    3.8
    					
    					    					    					
    					    Proteine
    					    g
    					    11.7
    					
    					    					    					
    					    Grassi
    					    g
    					    49.8
    					
    					    					    					
    					      di cui saturi
    					    g
    					    11.51
    					
    					    					    					
    					    Fibre
    					    g
    					    0.1
    					
    					    					    					
    					    Colesterolo
    					    mg
    					    151
    					
    					    					    					
    					    Sodio
    					    mg
    					    308
    					
    					    				
    			
                            
													


						
														
							
							

							
								

																	Ricotta di pecora
								
								
								compatta
																	350
									g
																

								

							
								

																	Uova
								
								
								medie
																	2
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Pangrattato
								
								
								
																	
									q.b.
																

								

							
														
							
						
														
							
														per friggere
							

							
								

																	Olio di semi di girasole
								
								
								alto oleico
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la ricotta fritta per prima cosa tagliatela a fette 1 e poi a cubetti della grandezza di circa 3 cm 2: l’importante è che abbiano una forma più o meno simile, così da ottenere una doratura uniforme. In una ciotola versate le uova, aggiungete sale e pepe 3 
									

								

															

																		
																															
											
										
																														
																		e sbattetele con una forchetta 4. In un’altra ciotola invece versate il pangrattato. Con una mano passate i cubi nell’uovo 5 e con l’altra nel pangrattato 6. Man mano che impanate la ricotta trasferite i cubetti su un vassoio foderato con carta forno.
									

								

															

																		
																															
											
										
																														
																		Quando avrete preparato tutti i cubetti 7 scaldate l’olio in un tegame non troppo largo. Portatelo a 170° e poi immergete 4-5 pezzi alla volta 8. Fateli dorare per 1-2 minuti, quindi girateli aiutandovi con un cucchiaio o una forchetta 9 e proseguite la cottura per altri 1-2 minuti.
									

								

															

																		
																															
											
										
																														
																		Quando i cubetti saranno dorati, scolateli utilizzando una schiumarola 10 e trasferiteli su un vassoio foderato con carta assorbente 11. Proseguite friggendo tutti gli altri e servite la vostra ricotta fritta ancora calda 12! 
									

								

							
					    