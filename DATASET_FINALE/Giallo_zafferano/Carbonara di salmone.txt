Difficoltà: Facile
La ricetta originale con il guanciale è insuperabile, ma anche le sue varianti non sono da meno! Stiamo parlando della carbonara, che abbiamo provato anche nella versione con le patate, con le verdure, con gli asparagi e quella di mare… ed è stato proprio ispirandoci a quest’ultima che abbiamo scelto il piatto di oggi, la carbonara di salmone! Realizzata con cubetti di pesce fresco saltati in padella, è condita con la classica cremina a base di uova, pepe e Pecorino che va aggiunta rigorosamente lontano dal fuoco per evitare che diventi grumosa. Provate anche voi la carbonara di salmone e poi fateci sapere qual è la variante che vi è piaciuta di più!


												
						
						

														INGREDIENTI
							
							                            
                                
    								
    									
    										
    										600
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    600
    					
    					    					    					
    					    Carboidrati
    					    g
    					    67.4
    					
    					    					    					
    					      di cui zuccheri
    					    g
    					    3.3
    					
    					    					    					
    					    Proteine
    					    g
    					    31.1
    					
    					    					    					
    					    Grassi
    					    g
    					    22.9
    					
    					    					    					
    					      di cui saturi
    					    g
    					    7.36
    					
    					    					    					
    					    Fibre
    					    g
    					    2.3
    					
    					    					    					
    					    Colesterolo
    					    mg
    					    294
    					
    					    					    					
    					    Sodio
    					    mg
    					    682
    					
    					    				
    			
                            
													


						
							
							

							
								

																	Spaghetti
								
								
								
																	320
									g
																

								

							
								

																	Filetto di salmone
								
								
								
																	300
									g
																

								

							
								

																	Uova
								
								
								(medio)
																	1
									
																

								

							
								

																	Tuorli
								
								
								(di uova medie)
																	3
									
																

								

							
								

																	Pecorino romano
								
								
								da grattugiare
																	60
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la carbonara di salmone, per prima cosa mettete a bollire una pentola d’acqua per cuocere la pasta. Eliminate la pelle dal filetto di salmone e tagliatelo a cubetti di circa 2 cm per lato 1. Scaldate l’olio in una padella con lo spicchio d’aglio 2, poi aggiungete i cubetti di salmone 3 e fateli saltare a fiamma vivace per 2-3 minuti.
									

								

															

																		
																															
											
										
																														
																		Regolate di sale, rimuovete l’aglio dalla padella e tenete da parte 4. Nel frattempo l’acqua sarà arrivata a bollore, quindi salate e versate gli spaghetti 5. Mentre la pasta cuoce, mettete l’uovo e i tuorli in una ciotola 6 e sbatteteli con una forchetta.
									

								

															

																		
																															
											
										
																														
																		Aggiungete il formaggio grattugiato 7 e il pepe macinato a piacere 8, poi mescolate ancora per amalgamare il tutto 9.
									

								

															

																		
																															
											
										
																														
																		Scolate la pasta al dente e versatela nella padella con il salmone, accendete il fuoco moderato e mescolate brevemente aggiungendo un mestolo dell’acqua di cottura 10. A questo punto togliete la padella dal fuoco e versate il composto di uova e Pecorino 11, mescolando velocemente e bene, aggiungendo al bisogno altra acqua di cottura. Insaporite con un’altra macinata di pepe e servite subito la vostra carbonara di salmone 12!
									

								

							
					    