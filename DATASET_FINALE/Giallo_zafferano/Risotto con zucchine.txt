Difficoltà: Molto facile
Le zucchine sono tra gli ortaggi più versatili e amati che ci permettono di fare il pieno di sapore e di salute! Oggi ve le presentiamo nella loro veste più classica e tradizionale, protagoniste di un risotto cremoso e molto appetitoso! Aggiungendo poco burro e del formaggio grattugiato per mantecare il risultato sarà davvero soddisfacente: un risotto alle zucchine cremoso e succulento che rende speciale il pranzo di tutti i giorni e saprà conquistare anche chi storce il naso davanti alle verdure, grandi e piccini che siano... scommettiamo?


												
						
						

														INGREDIENTI
							
							                            
                                
    								
    									
    										
    										520
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    520
    					
    					    					    					
    					    Carboidrati
    					    g
    					    72.9
    					
    					    					    					
    					      di cui zuccheri
    					    g
    					    2.7
    					
    					    					    					
    					    Proteine
    					    g
    					    13.4
    					
    					    					    					
    					    Grassi
    					    g
    					    17.7
    					
    					    					    					
    					      di cui saturi
    					    g
    					    9.77
    					
    					    					    					
    					    Fibre
    					    g
    					    2.7
    					
    					    					    					
    					    Colesterolo
    					    mg
    					    47
    					
    					    					    					
    					    Sodio
    					    mg
    					    854
    					
    					    				
    			
                            
													


						
							
							

							
								

																	Riso Carnaroli
								
								
								
																	320
									g
																

								

							
								

																	Zucchine
								
								
								
																	350
									g
																

								

							
								

																	Brodo vegetale
								
								
								
																	1
									l
																

								

							
								

																	Cipolle bianche
								
								
								 
																	80
									g
																

								

							
								

																	Vino bianco
								
								
								 
																	100
									g
																

								

							
								

																	Burro
								
								
								
																	50
									g
																

								

							
								

																	Parmigiano Reggiano DOP
								
								
								(da grattugiare)
																	70
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								un filo
																	
									
																

								

							
								

																	Menta
								
								
								
																	5
									foglie
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto con zucchine cominciate dal brodo vegetale. Mettete sul fuoco una pentola con delle verdure di stagione pulite, non sbucciate, e tagliate. Salate, aggiungete dei grani di pepe e portate a bollore. Nel frattempo procedete pulendo e tritando finemente al coltello la cipolla bianca 1. Mettete in una ciotola e spostatevi ai fornelli. Versate un filo d’olio in una casseruola e unite la cipolla 2. Cuocete a fuoco dolce, mescolando spesso, per una decina di minuti: servirà per farla appassire. Se dovesse asciugarsi il fondo potrete aggiungere pochissimo brodo caldo 3.
									

								

															

																		
																															
											
										
																														
																		Alzate la fiamma e versate il riso 4 lasciando tostare per qualche minuto mescolando di continuo e facendo attenzione che non brucino i chicchi 5. Non appena il riso avrà assunto un colore più chiaro potrete sfumare con il vino bianco 6.
									

								

															

																		
																															
											
										
																														
																		Fate evaporare completamente l’alcol e poi aggiungete qualche mestolo di brodo sobbollente 7. Ricordate che il risotto non andrà mescolato molto e che il brodo va versato al bisogno prima che il riso l’abbia completamente assorbito 8. Nel frattempo spuntate le zucchine, già lavate e asciugate, 9
									

								

															

																		
																															
											
										
																														
																		e grattugiatele attraverso delle maglie larghe di una grattugia 10. A metà cottura del riso tuffate le zucchine nel risotto 11, mescolate 12
									

								

															

																		
																															
											
										
																														
																		e proseguite la cottura 13. Spegnete la fiamma e aggiungete le foglie di menta spezzettandole a mano 14, il pepe nero 15
									

								

															

																		
																															
											
										
																														
																		e poi il burro 16 e il parmigiano grattugiato freddi di frigorifero 17. Mantecate e aggiungete pochissimo brodo per regolare la consistenza se dovesse servire. Lasciate riposare qualche minuto, coprendo con il coperchio, e poi servite il vostro risotto con zucchine 18.
									

								

							
					    