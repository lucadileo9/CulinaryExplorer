Difficoltà: Facile
La pasta con i gamberi è un primo piatto che piace sempre a tutti, con i nostri paccheri con provola e gamberi oggi vogliamo davvero stupirvi! Ad alcuni potrà sembrare un abbinamento un po' azzardato, visto che pesce e formaggio non sempre si abbinano alla perfezione, ma abbiamo scelto di osare... ottenendo un risultato davvero sorprendente! I paccheri, protagonisti di tanti sfiziosi primi piatti, sono il formato di pasta che più si sposa con questo condimento, raccogliendo il sugo al loro interno e amalgamandosi alla perfezione. Per ottenere un condimento profumato e saporito abbiamo realizzato una velocissima bisque con gli scarti dei gamberi, da aggiungere in cottura ai pomodorini. Ma ciò che sicuramente caratterizza questo piatto è il gusto della provola affumicata che contrasta la dolcezza dei gamberi. Realizzate anche voi questa pasta e sorprendete i vostri ospiti con un sapore inaspettato! 

Ecco altre ricette con i gamberi da non perdere:


												
						
						

														INGREDIENTI
							
													


						
							
							

							
								

																	Paccheri
								
								
								
																	320
									g
																

								

							
								

																	Gamberi
								
								
								rossi
																	500
									g
																

								

							
								

																	Provola affumicata
								
								
								
																	60
									g
																

								

							
								

																	Pomodorini datterini
								
								
								
																	400
									g
																

								

							
								

																	Vino bianco
								
								
								
																	40
									g
																

								

							
								

																	Acqua
								
								
								
																	300
									g
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i paccheri con provola e gamberi occupatevi come prima cosa della pulizia dei gamberi rossi. Aiutandovi con le mani staccate delicatamente le zampe 1 e rimuovete il carapace. Poi facendo una leggera pressione staccate la testa 2. Tirando delicatamente dovrebbe venir via anche l'intestino, se così non fosse potete eliminare il filamento nero utilizzando uno stuzzicadenti. Raccogliete in una ciotola tutti i carapaci e le teste dei gamberi 3.
									

								

															

																		
																																											
											
										
																						
											
										
																						
											
										
																																										
																		In un'altra ciotola sistemate i gamberi puliti 4 e riponete in frigo ben coperti sino all'utilizzo. Preparate una bisque veloce. In un tegame versate un filo d'olio e gli scarti dei gamberi 6.
									

								

															

																		
																																											
											
										
																						
											
										
																						
											
										
																																										
																		Tostateli bene, schiacciandoli un mestolo di legno 7. Dopo 3 minuti sfumate con il vino bianco 8 e quando la parte alcolica sarà evaporata aggiungete anche 300 g di acqua 9. Cuocete per circa 20 minuti.
									

								

															

																		
																																											
											
										
																						
											
										
																						
											
										
																																										
																		Intanto lavate i pomodorini e tagliateli a metà 10. Grattugiate anche la scamorza affumicata 11, e tenetela da parte 12.
									

								

															

																		
																																											
											
										
																						
											
										
																						
											
										
																																										
																		Trascorsi i 20 minuti filtrate la bisque 13, in modo da raccogliere il brodo in una ciotola 14. Mettete a bollire l'acqua che servirà per la cottura della pasta e salatela. Ora in una padella versate un filo d'olio, uno spicchio d'aglio e qualche foglia di basilico 15.
									

								

															

																		
																															
											
										
																														
																		Lasciate insaporire e unite i pomodorini 16. Salateli 17 e saltateli fino a farli appassire, poi aggiungete la bisque 18 e cuocete per 20 minuti.
									

								

															

																		
																															
											
										
																														
																		Quando mancheranno circa 10 minuti potrete tuffare i paccheri nell'acqua che ormai avrà raggiunto il bollore 19. Riprendete i gamberi e divideteli a metà 20. Versate un filo d'olio in una padella, scaldatela e versate i gamberi all'interno 21. Saltate brevemente, giusto un paio di minuti.
									

								

															

																		
																																											
											
										
																						
											
										
																						
											
										
																																										
																		Trasferite i gamberi nella padella con i pomodorini 22, aggiungete un mestolo di acqua di cottura 23 e i paccheri che avrete scolato al dente 24.
									

								

															

																		
																																											
											
										
																						
											
										
																						
											
										
																																										
																		Saltate il tutto e unite ancora un po' di acqua di cottura se dovesse essere necessario 25. A questo punto spegnete il fuoco, aggiungete la provola grattugiata 26 e mantecate la pasta, sino a che la provola non sarà completamente sciolta. Impiattate, decorate con foglioline di basilico e servitela ancora calda 27!
									

								

							
					    