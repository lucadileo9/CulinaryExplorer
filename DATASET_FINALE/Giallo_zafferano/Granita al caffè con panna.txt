Difficoltà: Molto facile
Gelati, sorbetti e… granite! Cosa c’è di meglio per trovare un fresco sollievo dalla calura estiva? Sin dai tempi molto lontani, la granita è stata amata e ricercata per la sua essenza a metà tra drink rinfrescante e sorbetto goloso. Di granite ne esistono infinte varianti ma oggi ve ne vogliamo proporre una tipica della città di Messina: la granita al caffè con panna. L’ingrediente principe è il caffè: proprio il caffè rende questa granita una preparazione immancabile nella colazione estiva dei siciliani. Con l’aggiunta però della panna montata può essere utilizzata per la merenda o uno spuntino pomeridiano. La granita al caffè è un piacere dal sapore italiano da gustare cucchiaio dopo cucchiaio. Abbandonatevi anche voi a questa dolce ed energizzante… freschezza!


						
						

														INGREDIENTI
							
							                            
                                
    								
    									
    										
    										412
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    412
    					
    					    					    					
    					    Carboidrati
    					    g
    					    54.6
    					
    					    					    					
    					      di cui zuccheri
    					    g
    					    54.6
    					
    					    					    					
    					    Proteine
    					    g
    					    3
    					
    					    					    					
    					    Grassi
    					    g
    					    20.2
    					
    					    					    					
    					      di cui saturi
    					    g
    					    11.76
    					
    					    					    					    					
    					    Colesterolo
    					    mg
    					    66
    					
    					    					    					
    					    Sodio
    					    mg
    					    70
    					
    					    				
    			
                            
													


						
														
							
														Ingredienti per 400g di granita
							

							
								

																	Caffè
								
								
								espresso
																	250
									ml
																

								

							
								

																	Acqua
								
								
								
																	250
									ml
																

								

							
								

																	Zucchero
								
								
								
																	70
									g
																

								

							
														
							
						
														
							
														per guarnire
							

							
								

																	Panna fresca liquida
								
								
								 
																	200
									ml
																

								

							
								

																	Zucchero a velo
								
								
								 
																	30
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la granita al caffè con panna iniziate preparando 250 ml di caffè espresso e lasciatelo raffreddare. Poi versate in una ciotola lo zucchero semolato 1 e scioglietelo aggiungendo il caffè espresso ormai a temperatura ambiente 2. Aiutandovi con le fruste a mano amalgamate gli ingredienti 3.
									

								

															

																		
																															
											
										
																														
																		Mentre continuate a frustare unite anche l’acqua a temperatura ambiente 4. Versate il composto nella gelatiera 5 e azionatela 6: ci vorranno circa 30 minuti per ottenere la consistenza ideale. Se non avete la gelatiera, potete procedere in questo modo: versate il composto in una terrina larga e mettetelo in congelatore per almeno un'ora. Poi tiratelo fuori, smuovetelo con una forchetta e ripetete l'operazione fino ad ottenere la consistenza desiderata ogni mezz'ora circa!
									

								

															

																		
																															
											
										
																														
																		Trascorso questo tempo la granita sarà pronta 7. Procedete con al preparazione della panna montata. In una ciotola versate la panna ben fredda 8 e fate andare lo sbattitore con le fruste (anch’esse ben fredde). Poco alla volta incorporate lo zucchero a velo 9
									

								

															

																		
																															
											
										
																														
																		Fino a che la panna non sarà montata a neve ferma 10. Trasferitela ora in una sac-à-poche. Quindi versate la granita al caffè nei due bicchieri della capienza di 200 g 11 e decorate con la panna montata 12. La vostra granita al caffè con panna montata è ora pronta per…. Rinfrescarvi!
									

								

							
					    