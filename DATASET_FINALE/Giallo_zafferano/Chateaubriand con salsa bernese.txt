Difficoltà: Media
Lo chateaubriand è il nome che la cucina francese dà a un particolare taglio di carne di bovino adulto, molto pregiato, ricavato dal cuore del filetto. Lo chateaubriand è un secondo piatto di carne molto raffinato ed elegante; noi lo proponiamo oggi accompagnato da una delle salse più famose nella cucina internazionale, la delicata e vellutata salsa bernese.
Il grande cuoco Auguste Escoffier, nel libro "La guide culinaire", scrive che per una cottura uniforme è importante che lo chateaubriand debba pesare tra i 400 e i 500 g e che di solito viene accompagnato con delle patate come contorno.
Lo chateaubriand si cuoce intero: noi lo abbiamo sgrassato e fatto marinare per qualche ora con olio extravergine d'oliva, sale e pepe e poi lo abbiamo fatto cuocere in padella con il burro. La cottura è molto importante: lo chateaubriand deve essere caramellizzato e croccante fuori e restare morbido e al sangue dentro.
Lo chateaubriand con salsa bernese potrebbe essere la portata principale del vostro menù per un'occasione speciale e importante, che potrebbe iniziare con una delicata soupe à l’oignon per poi concludersi con una golosa tarte tatin!


						
						

														INGREDIENTI
							
							                            
                                
    								
    									
    										
    										983
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    983
    					
    					    					    					
    					    Carboidrati
    					    g
    					    1.8
    					
    					    					    					
    					      di cui zuccheri
    					    g
    					    1.8
    					
    					    					    					
    					    Proteine
    					    g
    					    29.7
    					
    					    					    					
    					    Grassi
    					    g
    					    94.4
    					
    					    					    					
    					      di cui saturi
    					    g
    					    51.22
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    577
    					
    					    					    					
    					    Sodio
    					    mg
    					    616
    					
    					    				
    			
                            
													


						
														
							
							

							
								

																	Filetto di manzo
								
								
								Chauteaubriand
																	500
									g
																

								

							
								

																	Burro
								
								
								
																	70
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la salsa bernese
							

							
								

																	Tuorli
								
								
								
																	4
									
																

								

							
								

																	Burro chiarificato
								
								
								
																	300
									g
																

								

							
								

																	Scalogno
								
								
								
																	1
									
																

								

							
								

																	Acqua
								
								
								
																	70
									ml
																

								

							
								

																	Vino bianco secco
								
								
								
																	50
									ml
																

								

							
								

																	Aceto di vino bianco
								
								
								
																	10
									ml
																

								

							
								

																	Dragoncello
								
								
								da tritare
																	
									q.b.
																

								

							
								

																	Pepe bianco
								
								
								macinato
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Succo di limone
								
								
								(facoltativo)
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare lo chateaubriand con salsa bernese, per prima cosa prendete il pezzo di carne bovina e sgrassatelo se necessario 1; potete chiedere anche al vostro macellaio di fiducia di compiere questa operazione. Ponete lo chateaubriand in una pirofila capiente e ungetelo con dell'olio d’oliva extravergine 2; poi unite del sale 3 e
									

								

															

																		
																															
											
										
																														
																		del pepe 4 quindi massaggiate la carne, in modo che sia coperta uniformemente dagli aromi 5. Coprite la pirofila con della pellicola e lasciate marinare lo chateaubriand per un paio d’ore in frigorifero 6.
									

								

															

																		
																															
											
										
																														
																		Mentre la carne riposa, preparate la salsa bernese (qui la scheda ricetta dettagliata): in un pentolino, versate l’acqua, il vino bianco e l’aceto, insaporite il tutto con pepe bianco e sale e aggiungete lo scalogno e metà del dragoncello tritato 7. Portate il composto ad ebollizione, abbassate la fiamma e fate cuocere fino a quando si sara’ ridotto a un terzo; poi fate raffreddare l'infusione e filtrate i liquidi attraverso le maglie di un colino 8. In una ciotola metteti i 4 tuorli d'uovo e iniziate a montarli con una frusta a mano oppure con uno sbattitore elettrico, incorporando a filo l’infusione 9.
									

								

															

																		
																															
											
										
																														
																		Quando il composto sarà ben spumoso, passate la ciotola su una pentola d’acqua in ebollizione, facendo cuocere la salsa a bagnomaria, e versate ora il burro chiarificato caldo a filo nel composto di tuorli 10 e continuate a montare fino a che non otterrete un composto liscio, morbido e omogeneo, simile alla consistenza dello zabaione, che colando, disegni dei nastri. Togliete la salsa dal fuoco e trasferitela in una ciotola; regolate di sale, di pepe e aggiungete, se lo gradite, qualche goccia di succo di limone e infine il dragoncello rimasto 16. Mescolate per amalgamare tutti i sapori e la salsa bernese sarà pronta 18. Conservatela in caldo con un foglio di pellicola a contatto.
									

								

															

																		
																															
											
										
																														
																		Ora riprendete lo chateaubriand: in una padella capiente e antiaderente fate sciogliere il burro (potete usare anche il burro chiarificato) e quando sarà ben caldo, adagiate il filetto 13 e cuocetelo velocemente a fuoco vivo da entrambi i lati, per non far fuoriuscire i succhi, perciò girate la carne 14. Quando alll'esterno si sarà creata una crosticina ben dorata, continuate la cottura per alti 5-8 minuti, irrorando il filetto con il burro fuso 15. Lo chateaubriand deve essere ben cotto all'esterno e restare morbido e al sangue all'interno: la cottura deve essere veloce, circa 10-15 minuti.
									

								

															

																		
																															
											
										
																														
																		Spegnete il fuoco e lasciate riposare la carne affinché i succhi si redistribuiscano all'interno 16. Non resta ora che affettare il filetto, con un affilato coltello da carne e ricavare delle fette spesse circa un cm 17 e impiattare lo chateaubriand su di un piatto da portata su cui avrete disposto un letto di insalatina fresca! Il vostro chateubriand è pronto per essere servito: disponete la salsa bernese direttamente sopra la carne 18 oppure servitela in una ciotola a parte.
									

								

							
					    