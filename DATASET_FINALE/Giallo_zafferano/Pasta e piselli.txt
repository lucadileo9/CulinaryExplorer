Difficoltà: Molto facile
Se siete alla ricerca di una risposta alla domanda “cosa posso fare stasera per cena?” ecco la nostra proposta facile e veloce per portare in tavola un primo piatto semplice ma saporito: pasta e piselli. Con pochi ingredienti e facile da realizzare, la pasta e piselli è senza dubbio una soluzione salvacena genuina e al tempo stesso sfiziosa. Questo primo piatto esalta con semplicità il gusto inconfondibile dei protagonisti indiscussi della stagione primaverile: i piselli. Queste deliziose perle dal colore vivace e dal sapore dolce rendono accattivanti i piatti dei nostri menu di primavera, sia che scegliate una cremosa vellutata da gustare nelle serate in cui desiderate coccolarvi con un comfort food caldo e avvolgente sia che vi sentiate in vena di cimentarvi in un piatto fresco e sfizioso come gli spaghetti integrali con pesto di piselli, pomodori secchi e stracciatella, un vero inno ai sapori mediterranei!

Per una versione più particolare e sfiziosa, un po' diversa dal solito, provate anche:


												
						
						

														INGREDIENTI
							
							                            
                                
    								
    									
    										
    										467
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    467
    					
    					    					    					
    					    Carboidrati
    					    g
    					    77.3
    					
    					    					    					
    					      di cui zuccheri
    					    g
    					    6.9
    					
    					    					    					
    					    Proteine
    					    g
    					    16.9
    					
    					    					    					
    					    Grassi
    					    g
    					    10
    					
    					    					    					
    					      di cui saturi
    					    g
    					    2.6
    					
    					    					    					
    					    Fibre
    					    g
    					    6.5
    					
    					    					    					
    					    Colesterolo
    					    mg
    					    7
    					
    					    					    					
    					    Sodio
    					    mg
    					    344
    					
    					    				
    			
                            
													


						
							
							

							
								

																	Ditaloni Rigati
								
								
								
																	320
									g
																

								

							
								

																	Pisellini
								
								
								freschi interi da sgranare
																	1
									kg
																

								

							
								

																	Cipollotto fresco
								
								
								
																	100
									g
																

								

							
								

																	Olio extravergine d'oliva
								
								
								 
																	30
									g
																

								

							
								

																	Parmigiano Reggiano DOP
								
								
								grattugiato
																	30
									g
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la pasta e piselli, mettete a bollire l'acqua in una pentola capiente e salatela quando bolle: vi servirà poi per cuocere la pasta. Intanto sgranate i piselli e raccoglieteli in una ciotola 1, poi prendete il cipollotto, eliminate la base, dividetelo a metà nel senso della lunghezza dopodiché affettate ciascuna metà 2, in questo modo sarà più pratico tagliarlo. Versate l’olio di oliva in un tegame, fatelo scaldare e poi versate il cipollotto appena affettato 3,
									

								

															

																		
																															
											
										
																														
																		bagnate con un mestolo di acqua di cottura della pasta 4 e lasciate stufare per circa 10-15 minuti o fino a quando non risulterà morbido (se dovesse asciugarsi troppo aggiungete altra acqua di cottura). Una volta stufato il cipolloto unite anche i piselli freschi sgranati 5,salate, pepate e aggiungete un altro mestolo di acqua di cottura 6; cuocete per circa 10 minuti.
									

								

															

																		
																															
											
										
																														
																		Ora lessate anche la pasta per soli 5 minuti (o metà del tempo indicato sulla confezione) 7 perché poi terminerà la cottura nel tegame con i piselli; risottarla farà in modo che si insaporisca maggiormente. Scolate quindi la pasta con una schiumarola direttamente nel tegame con i piselli 8, portate a cottura la pasta aggiungendo a poco a poco l’acqua di cottura, avendo cura di aspettare che sia ben assorbito il liquido prima di aggiungerne altro 9. Ci vorranno circa 5 minuti.
									

								

															

																		
																															
											
										
																														
																		A cottura ultimata, insaporite con il Parmigiano Reggiano grattugiato 10, mescolate per insaporire, salate, pepate a piacere. La vostra pasta e piselli è pronta 11 servitela ben calda! 12
									

								

							
					    