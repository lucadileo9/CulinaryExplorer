Difficoltà: Media
La tradizione napoletana vanta tante preparazioni tra cui spiccano quelle dolci come i mostaccioli, i biscotti all'amarena, le sfogliatelle e... gli immancabili struffoli, i dolci più caratteristici del periodo natalizio.
Per chi ancora non avesse mai sentito parlare degli struffoli, basti dire che sono delle piccole palline di pasta dolce, fritte e poi immerse nel miele e decorate con confettini colorati e frutta candita. 

Per quanto riguarda le origini degli struffoli, dobbiamo tornare indietro fino all’età degli antichi Greci che pare li abbiano esportati nel Golfo di Napoli al tempo di Partenope. Ed è proprio dal greco che secondo molti deriverebbe anche il nome “struffoli”: più precisamente dalla parola “strongoulos”, ovvero “dalla forma arrotondata”. Altre teorie sostengono che la parola struffolo deriverebbe da "strofinare", il gesto che compie chi lavora la pasta, per arrotolarla a cilindro prima di tagliarla a tocchetti. Altri ancora, pensano che lo struffolo si chiami così perché “strofina” il palato, ovvero lo solletica con il suo dolce sapore.

Nonostante sia una preparazione molto conosciuta ed apprezzata, gli struffoli hanno una larga diffusione solo nell’Italia meridionale dove ne esistono diverse versioni, tutte più o meno simili alla ricetta originale ma con nomi diversi: in Calabria “cicirata”, in Umbria ed Abruzzo “cicerchiata” ed a Palermo “strufoli”. Oggi vogliamo mostrarvi quanto è facile prepararli con la ricetta dello storico caffè Gambrinus, di Napoli!

Ecco altre varianti da provare:


						
						

														INGREDIENTI
							
							                            
                                
    								
    									
    										
    										565
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    565
    					
    					    					    					
    					    Carboidrati
    					    g
    					    93.8
    					
    					    					    					
    					      di cui zuccheri
    					    g
    					    62.5
    					
    					    					    					
    					    Proteine
    					    g
    					    7.4
    					
    					    					    					
    					    Grassi
    					    g
    					    17.8
    					
    					    					    					
    					      di cui saturi
    					    g
    					    5.8
    					
    					    					    					
    					    Fibre
    					    g
    					    120
    					
    					    					    					
    					    Colesterolo
    					    mg
    					    1.1
    					
    					    					    					
    					    Sodio
    					    mg
    					    96.5
    					
    					    				
    			
                            
													


						
														
							
							

							
								

																	Farina 00
								
								
								
																	500
									g
																

								

							
								

																	Zucchero
								
								
								
																	20
									g
																

								

							
								

																	Sale fino
								
								
								
																	1
									pizzico
																

								

							
								

																	Burro
								
								
								
																	100
									g
																

								

							
								

																	Uova
								
								
								(medie)
																	3
									
																

								

							
								

																	Tuorli
								
								
								(di un uovo medio)
																	2
									
																

								

							
								

																	Bicarbonato
								
								
								
																	4
									g
																

								

							
								

																	Scorza d'arancia
								
								
								
																	1
									
																

								

							
								

																	Liquore all'anice
								
								
								
																	25
									g
																

								

							
								

																	Scorza di limone
								
								
								
																	1
									
																

								

							
														
							
						
														
							
														per condire gli struffoli
							

							
								

																	Miele millefiori
								
								
								
																	600
									g
																

								

							
								

																	Zucchero
								
								
								
																	100
									g
																

								

							
								

																	Scorza di limone
								
								
								
																	1
									
																

								

							
								

																	Scorza d'arancia
								
								
								
																	1
									
																

								

							
								

																	Codette colorate
								
								
								
																	
									q.b.
																

								

							
								

																	Arancia candita
								
								
								a cubetti
																	150
									g
																

								

							
								

																	Ciliegie candite
								
								
								
																	
									q.b.
																

								

							
								

																	Decorazione alimentare
								
								
								confettini argentati
																	
									q.b.
																

								

							
														
							
						
														
							
														per friggere
							

							
								

																	Olio di semi di girasole
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare gli struffoli iniziate setacciando la farina sulla spianatoia 1 e allargatela in modo da formare la classica fontana 2. Aggiungete anche il sale 3.
									

								

															

																		
																																											
											
										
																						
											
										
																						
											
										
																																										
																		Unite poi lo zucchero 4 e il bicarbonato 5. Tagliate il burro a cubetti e sistematelo al centro 6. 
									

								

															

																		
																																											
											
										
																						
											
										
																						
											
										
																																										
																		Iniziate ad impastare con le mani il burro con lo zucchero 7, poi aggiungete al centro le uova una alla volta 8 e continuando ad impastare aggiungete anche i tuorli 9.
									

								

															

																		
																																											
											
										
																						
											
										
																						
											
										
																																										
																		Versate ora il liquore all'anice 10, la scorza di limone 11 e quella d'arancia 12, entrambe grattugiate.
									

								

															

																		
																																											
											
										
																						
											
										
																						
											
										
																																										
																		Iniziate a lavorare l'impasto con le mani 13 o con l'aiuto di un tarocco per ottenere un impasto liscio e omogeneo 14. Avvolgete l'impasto con la pellicola 15 per non farlo seccare. Lasciate riposare per 30 minuti a temperatura ambiente. 
									

								

															

																		
																																											
											
										
																						
											
										
																						
											
										
																																										
																		Prelevate una parte di impasto 16, tenendo l'altra sempre ben coperta. Formate dei filoncini spessi 1 cm 17 e ricavate dei piccoli tocchetti larghi circa 1/1,5 cm 18.
									

								

															

																		
																																											
											
										
																						
											
										
																						
											
										
																																										
																		Man mano trasferiteli su un vassoio rivestito con un canovaccio pulito, distanziandoli tra loro 19. Proseguite in questo modo fino a terminare l'impasto, distanziando bene i tocchetti. Passate alla frittura: versate l'olio in una pentola capiente e scaldatelo fino a raggiungere una temperatura di 150-160°. Immergete pochi pezzi per volta, aiutandovi con una schiumarola 20 e smuoveteli un po' durante la cottura, in questo modo risulteranno tondi. Quando saranno ben dorati scolateli 21; ci vorranno circa 3-4 minuti.
									

								

															

																		
																																											
											
										
																						
											
										
																						
											
										
																																										
																		Trasferite su un vassoio con carta da cucina per togliere l'olio in eccesso e proseguite in questo modo per la cottura di tutti gli altri struffoli 22. Ora passate alla guarnitura. Prendete l'arancia candita e tagliatela a cubetti. A parte in un tegame versate il miele e lo zucchero 24. 
									

								

															

																		
																																											
											
										
																						
											
										
																						
											
										
																																										
																		Scaldate a fuoco dolce mescolando di tanto in tanto 25. Non appena inizierà a bollire spegnete il fuoco. Lasciate intiepidire e aggiungete la scorza di limone 26 e quella d'arancia 27, entrambe grattugiate.
									

								

															

																		
																																											
											
										
																						
											
										
																						
											
										
																																										
																		Unite l'arancia candita a cubetti 28 e mescolate ancora 29. Lasciate intiepidire per 5-6 minuti, quindi versate gli struffoli all'interno 30.
									

								

															

																		
																																											
											
										
																						
											
										
																						
											
										
																																										
																		Amalgamate bene con un mestolo di legno sino a che gli struffoli non saranno ben ricoperti e si saranno raffreddati 31. Trasferite in un piatto da portata, decorate con gli zuccherini colorati 32, scorza di arancia candita e ciliegie candite 33. Gli struffoli sono pronti!
									

								

							
					    