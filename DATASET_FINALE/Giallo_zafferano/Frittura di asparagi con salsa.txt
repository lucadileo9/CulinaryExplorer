Difficoltà: Facile
La frittura di asparagi con salsa è un piatto molto sfizioso, un aperitivo ideale da servire come antipasto anche per un menu vegetariano! Per ottenere una consistenza perfetta abbiamo optato per una doppia panatura in uovo e pangrattato, in modo che gli asparagi rimangano molto morbidi all'interno e ricoperti da un irresistibile guscio croccante! E per accompagnare? Provate a tuffare gli asparagi fritti nella salsa aioli, una salsa provenzale molto simile alla maionese ma aromatizzata all'aglio....Realizzate anche voi la frittura di asparagi con salsa e servitela per un aperitivo tra amici!


						
						

														INGREDIENTI
							
							                            
                                
    								
    									
    										
    										861
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    861
    					
    					    					    					
    					    Carboidrati
    					    g
    					    22.4
    					
    					    					    					
    					      di cui zuccheri
    					    g
    					    3.7
    					
    					    					    					
    					    Proteine
    					    g
    					    10.1
    					
    					    					    					
    					    Grassi
    					    g
    					    81.2
    					
    					    					    					
    					      di cui saturi
    					    g
    					    12.05
    					
    					    					    					
    					    Fibre
    					    g
    					    2.2
    					
    					    					    					
    					    Colesterolo
    					    mg
    					    237
    					
    					    					    					
    					    Sodio
    					    mg
    					    434
    					
    					    				
    			
                            
													


						
														
							
														Ingredienti per 8 asparagi
							

							
								

																	Asparagi
								
								
								
																	250
									g
																

								

							
														
							
						
														
							
														per la panatura
							

							
								

																	Pangrattato
								
								
								
																	100
									g
																

								

							
								

																	Uova
								
								
								
																	2
									
																

								

							
								

																	Latte
								
								
								
																	20
									g
																

								

							
														
							
						
														
							
														per friggere
							

							
								

																	Olio di semi
								
								
								
																	500
									g
																

								

							
														
							
						
														
							
														per la salsa aioli
							

							
								

																	Aglio
								
								
								
																	20
									g
																

								

							
								

																	Succo di limone
								
								
								
																	30
									g
																

								

							
								

																	Tuorli
								
								
								
																	2
									
																

								

							
								

																	Olio di semi
								
								
								
																	300
									g
																

								

							
								

																	Sale
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la frittura di asparagi con salsa come prima cosa iniziate a preparare la salsa aioli di accompagnamento. Tagliate a metà gli spicchi d’aglio ed eliminate la parte centrale (l’anima), aiutandovi con un coltellino 1. Quindi spremete il succo del limone 2 e filtratelo 3 .
									

								

															

																		
																															
											
										
																														
																		Ponete l’aglio e il succo del limone nel bicchiere di un mixer ad immersione 4 e frullate 5, in modo da triturare l’aglio al meglio. Aggiungete il sale e il pepe 6.
									

								

															

																		
																															
											
										
																														
																		Unite anche i tuorli a temperatura ambiente 7 continuando a frullare, e una volta che saranno ben amalgamati sempre con il mixer in azione versate anche l’olio a filo e lentamente 8, fino ad ottenere una salsa densa 9. Per non far impazzire la salsa bisogna evitare di aggiungere troppo olio tutto in una volta, impedendone il corretto emulsionamento con il tuorlo. Ponete la vostra salsa in una ciotolina, e riponetela in frigorifero.
									

								

															

																		
																															
											
										
																														
																		Nel frattempo dedicatevi alla pulizia degli asparagi. Pelateli dall’alto verso il basso finché il gambo non risulterà bianco 10, quindi eliminate, con un coltello, proprio la parte bianca che è quella più dura 11. A parte in una ciotolina rompete le uova e sbattetele insieme al latte 12.
									

								

															

																		
																															
											
										
																														
																		Sciacquate bene gli asparagi, tamponateli con un panno da cucina e passateli prima nell’uovo appena sbattuto insieme al latte 13, poi nel pangrattato 14 e nuovamente nell’uovo 15.
									

								

															

																		
																															
											
										
																														
																		Terminate la doppia panatura passando per l’ultima volta gli asparagi nel pangrattato 16 . Quindi scaldate l’olio fino a portarlo ad una temperatura di 180° (potete misurare la temperatura con un termometro da cucina), immergetevi gli asparagi 17 e friggeteli finchè non saranno ben dorati. Sgocciolate bene gli asparagi e poggiateli su un piatto con un foglio di carta assorbente in modo da eliminare tutto l’olio in eccesso. Servite la frittura di asparagi ancora ben calda accompagnandola con la salsa aioli 18.
									

								

							
					    