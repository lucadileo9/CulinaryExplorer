Difficoltà: Facile
Il riso al forno è un primo piatto casalingo, amato per il suo gusto rustico, genuino e contraddistinto dal profumo di casa che rievoca ricordi di felici pranzi in famiglia, ricchi e sostanziosi che mettono d’accordo tutti i palati. Con il riso al forno porterete in tavola profumi e sapori squisitamente mediterranei, il suo cuore filante di fiordilatte si svelerà non appena affonderete il cucchiaio e sarà subito amore al primo assaggio. Un sugo cremoso e profumato al basilico avvolgerà con gusto i chicchi, che ne assorbiranno in cottura tutto l’aroma. Il riso al forno può diventare anche una perfetta pietanza salvacena, quando vi avanza del riso cotto non buttatelo ma dategli nuova vita con questa ricetta oppure con una gustosa ciambella, perfette anche da portare in ufficio per una stuzzicante schiscetta che vi invidieranno tutti i colleghi!


												
						
						

														INGREDIENTI
							
							                            
                                
    								
    									
    										
    										546
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    546
    					
    					    					    					
    					    Carboidrati
    					    g
    					    60.7
    					
    					    					    					
    					      di cui zuccheri
    					    g
    					    6
    					
    					    					    					
    					    Proteine
    					    g
    					    24.4
    					
    					    					    					
    					    Grassi
    					    g
    					    22.9
    					
    					    					    					
    					      di cui saturi
    					    g
    					    11.28
    					
    					    					    					
    					    Fibre
    					    g
    					    3.1
    					
    					    					    					
    					    Colesterolo
    					    mg
    					    46
    					
    					    					    					
    					    Sodio
    					    mg
    					    446
    					
    					    				
    			
                            
													


						
							
							

							
								

																	Riso Carnaroli
								
								
								
																	375
									g
																

								

							
								

																	Passata di pomodoro
								
								
								
																	1
									l
																

								

							
								

																	Fiordilatte
								
								
								
																	300
									g
																

								

							
								

																	Parmigiano Reggiano DOP
								
								
								da grattugiare
																	150
									g
																

								

							
								

																	Cipolle
								
								
								media
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Basilico
								
								
								
																	7
									foglie
																

								

							
								

																	Acqua
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il riso al forno per prima cosa tagliate a cubetti di circa 0,5 cm la mozzarella fiordilatte 1, lasciate da parte 2 o 3 fettine per la decorazione finale. Ponete i cubetti in un colino 2 e lasciate da parte per almeno un’oretta, in questo modo il siero in eccesso colerà. Nel frattempo occupatevi del sugo. Mondate la cipolla e tritatela finemente al coltello 3.
									

								

															

																		
																															
											
										
																														
																		Versate un filo d’olio nel tegame e poi unite la cipolla 4, mescolate e stufate a fuoco dolce per circa 5 minuti. Quando la cipolla risulterà morbida, versate la passata di pomodoro 5 e ripulite la brocca con un po’ d’acqua per allungare il sugo. Regolate di sale 6 e lasciate cuocere per almeno 40 minuti.
									

								

															

																		
																															
											
										
																														
																		Trascorso il tempo di cottura indicato allungate il sugo con poca acqua calda se necessario e, al bollore, aggiungete il riso 7, cuocete secondo i tempi riportati sulla confezione (in genere circa 18 minuti), mescolate spesso per non far attaccare al forno. Spegnete la fiamma 2-3 minuti prima della fine della cottura 8 e poi, spostandovi dal fornello, unite 2/3 dei cubetti di fiordilatte 9
									

								

															

																		
																															
											
										
																														
																		e 2/3 del parmigiano grattugiato 10, qualche fogliolina di basilico spezzettata a mano 11, infine pepate a piacere 12.
									

								

															

																		
																															
											
										
																														
																		Mescolate bene il tutto 13 e versate in una pirofila da forno. Livellate la superficie e cospargete con la restante parte di fiordilatte, di Parmigiano grattugiato 14 e qualche fogliolina di basilico. Cuocete in forno preriscaldato in modalità statica a 220° per circa 15-20 minuti, se desiderate la crosticina in superficie proseguite qualche minuto la cottura con il grill. Una volta pronto lasciate riposare per 5 minuti e poi servite il vostro riso al forno 15.
									

								

							
					    