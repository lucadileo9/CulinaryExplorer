Difficoltà: Facile
La crema di pollo è un primo piatto molto leggero e digeribile, ma nutriente e gustoso.

La crema di pollo è una vellutata preparata con petto di pollo lessato in un brodo saporito e arricchita da poca panna fresca e da una spolverata di noce moscata.

La crema di pollo è un primo piatto adatto all'alimentazione dei vostri bambini e può essere servito con dei crostini di pancarré dorati con un po' di olio extravergine di oliva.


						
						

														INGREDIENTI
							
							                            
                                
    								
    									
    										
    										399
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    399
    					
    					    					    					
    					    Carboidrati
    					    g
    					    23.8
    					
    					    					    					
    					      di cui zuccheri
    					    g
    					    7.7
    					
    					    					    					
    					    Proteine
    					    g
    					    42.1
    					
    					    					    					
    					    Grassi
    					    g
    					    15.1
    					
    					    					    					
    					      di cui saturi
    					    g
    					    4.8
    					
    					    					    					
    					    Fibre
    					    g
    					    3.7
    					
    					    					    					
    					    Colesterolo
    					    mg
    					    114
    					
    					    					    					
    					    Sodio
    					    mg
    					    573
    					
    					    				
    			
                            
													


						
														
							
														Ingredienti per la crema
							

							
								

																	Petto di pollo
								
								
								 
																	650
									g
																

								

							
								

																	Carote
								
								
								
																	2
									
																

								

							
								

																	Cipolle bianche
								
								
								
																	1
									
																

								

							
								

																	Alloro
								
								
								
																	2
									foglie
																

								

							
								

																	Timo
								
								
								
																	3
									rametti
																

								

							
								

																	Rosmarino
								
								
								
																	3
									rametti
																

								

							
								

																	Chiodi di garofano
								
								
								
																	5
									
																

								

							
								

																	Pepe nero in grani
								
								
								 
																	
									q.b.
																

								

							
								

																	Panna fresca liquida
								
								
								 
																	100
									ml
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pane
								
								
								mollica 
																	40
									g
																

								

							
								

																	Acqua
								
								
								 
																	1,5
									l
																

								

							
														
							
						
														
							
														per guarnire
							

							
								

																	Pancarrè
								
								
								 
																	2
									fette
																

								

							
								

																	Olio extravergine d'oliva
								
								
								 
																	
									q.b.
																

								

							
								

																	Prezzemolo
								
								
								 
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crema di pollo iniziate ponendo in un litro e mezzo di acqua due carote lavate, sbucciate e tagliate a metà, una cipolla steccata con i chiodi di garofano, l’alloro, il rosmarino e il timo raccolti in un mazzetto legato con dello spago da cucina e i grani di pepe 1. Portate a bollore e cuocete per circa 20 minuti. Salate il brodo e aggiungete il petto di pollo che dovrà cuocere per  20 minuti, fino a quando non sarà completamente bianco all’interno 2. Estraete il pollo dal brodo, scolatelo, lasciatelo raffreddare e eliminate le ossa e la cartilagine, tagliando a pezzettini la polpa 3.
									

								

															

																		
																															
											
										
																														
																		Tritate quindi finemente la polpa con mezzo bicchiere di brodo in un mixer 4. Filtrate il brodo di pollo con un colino per eliminare le verdure e gli aromi e mettetelo da parte 5. In una casseruola mettete la mollica di pane sbriciolata finemente e aggiungete mezzo litro del brodo ottenuto 6, mettete sul fuoco e mescolate fino a che il brodo non si sarà addensato, aggiungete il pollo tritato e mescolate bene per amalgamare il tutto.
									

								

															

																		
																															
											
										
																														
																		Aggiustate eventualmente di sale e aggiungete una spolverata di noce moscata 7. Passate la crema nuovamente nel mixer, per renderla vellutata e togliere ogni grumo. Per completare la crema di pollo aggiungete la panna fresca 8 e guarnite con una fogliolina di prezzemolo o dell’erba cipollina e dei crostini di pancarrè leggermente abbrustoliti in padella con un filo d’olio 9.
									

								

							
					    