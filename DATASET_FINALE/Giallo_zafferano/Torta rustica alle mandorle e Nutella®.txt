Difficoltà: Facile
La cucina profuma di buono: in forno c'è una torta! Quale modo migliore per iniziare la giornata se non con un dolce semplice da preparare eppure così buono: torta rustica alle mandorle e Nutella®! Vi innamorerete della sua morbidezza e del suo gusto. Le mandorle in farina aggiunte all'impasto rendono questa base umida al punto giusto e si sposano benissimo con la crema spalmabile alle nocciole. Una dolce rustico dall'equilibrio eccezionale, molto facile da realizzare: questo la rende perfetta da preparare direttamente al mattino per gustarla appena fatta! Con un buon caffè, un succo o un bicchiere di tè freddo ad ognuno la sua fetta di torta rustica alle mandorle e Nutella®!


						
						

														INGREDIENTI
							
													


						
														
							
														Ingredienti per uno stampo da 22 cm
							

							
								

																	Farina di mandorle
								
								
								pelate
																	100
									g
																

								

							
								

																	Farina 00
								
								
								
																	100
									g
																

								

							
								

																	Latte intero
								
								
								
																	50
									g
																

								

							
								

																	Uova
								
								
								(circa 2 medie a temperatura ambiente)
																	110
									g
																

								

							
								

																	Burro
								
								
								(a pomata)
																	100
									g
																

								

							
								

																	Zucchero di canna
								
								
								
																	100
									g
																

								

							
								

																	Sale fino
								
								
								
																	1
									pizzico
																

								

							
								

																	Lievito in polvere per dolci
								
								
								
																	5
									g
																

								

							
														
							
						
														
							
														per decorare
							

							
								

																	Nutella®
								
								
								
																	120
									g
																

								

							
								

																	Zucchero di canna
								
								
								
																	15
									g
																

								

							
								

																	Zucchero a velo
								
								
								
																	
									q.b.
																

								

							
								

																	Mandorle in scaglie
								
								
								
																	
									q.b.
																

								

							
								

																	Lamponi
								
								
								
																	8
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta rustica alle mandorle e Nutella® iniziate a realizzare l'impasto. In una ciotola unite il burro a pomata (molto morbido) con lo zucchero di canna 1 e il sale 2. Montate per circa 1 minuto, utilizzando le fruste elettriche, fino a che avrete ottenuto una crema omogenea 3.
									

								

															

																		
																															
											
										
																														
																		Aggiungete le uova 4 e lavorate con la frusta per un altro minuto, in modo da incorporarle 5. Spegnete le fruste, unite la farina 00 6, 
									

								

															

																		
																															
											
										
																														
																		la farina di mandorle 7 e il lievito 8. Lavorate ancora con la frusta a velocità bassa 9. 
									

								

															

																		
																															
											
										
																														
																		Quando le polveri saranno ben incorporate, aggiungete il latte 10 e lavorate ancora sino ad ottenere un composto liscio e morbido 11. Versate il composto in uno stampo da 22 cm precedentemente imburrato e infarinato con farina di mandorle 12.
									

								

															

																		
																															
											
										
																														
																		Distribuite l’impasto nello stampo uniformemente, livellando la superficie con una spatola 13. Cospargete la superficie con lo zucchero di canna 14 e cuocete in forno statico preriscaldato a 170° per 35 min, sino a doratura. Fate la prova dello stecchino per verificare la cottura. Quindi sfornate 15 e lasciate raffreddare.
									

								

															

																		
																															
											
										
																														
																		Sformate la torta e capovolgetela su un tagliere 16, tagliatela in 8 fette uguali 17. Spolverizzate con lo zucchero a velo la parte destra di ciascun spicchio di torta 18.
									

								

															

																		
																															
											
										
																														
																		Decorate la parte sinistra di ciascun spicchio con 15 g di Nutella® 19. Ricomponete la torta su un piatto da portata, decorate ciascuna fetta con un lampone 20, le mandorle a scaglie 21 e servite. 
									

								

							
					    