Difficoltà: Facile
Il party di Halloween organizzato dai vostri amici si sta avvicinando e voi non avete preparato nulla di buono da portare? Niente paura, abbiamo la ricetta che fa per voi, facile, veloce e soprattutto accattivante: le zucchette di pasta sfoglia. Queste deliziose sfoglie fragranti racchiudono una golosa farcia alla marmellata di arance, ma la caratteristica che le renderà uniche e speciali sarà la sagoma astutamente intagliata in superficie che rievoca le tradizionali zucche decorate. Sul buffet festoso della notte delle streghe le vostre zucchette di pasta sfoglia andranno sicuramente a ruba, così come le simpatiche mummie dolci di sfoglia e le divertenti zucchette di pan brioche, ma ricordatevi di tenerne qualcuna da parte per i bambini che busseranno alla vostra porta per il consueto rituale del "dolcetto o scherzetto?".


												
						
						

														INGREDIENTI
							
													


						
							
														Ingredienti per 6 pezzi
							

							
								

																	Pasta Sfoglia
								
								
								rettangolare
																	230
									g
																

								

							
								

																	Marmellata di arance
								
								
								
																	350
									g
																

								

							
								

																	Zucchero di canna
								
								
								
																	70
									g
																

								

							
								

																	Tuorli
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le zucchette di pasta sfoglia stendete la sfoglia su un piano da lavoro leggermente infarinato 1. Con un coppapasta della misura di 8 cm ritagliate 12 quadrati 2. Eliminate la pasta in eccesso 3
									

								

															

																		
																															
											
										
																														
																		e ritagliate su metà dei quadrati la sagoma degli occhietti e della bocca ispirandovi agli intagli classici della zucca di Halloween. Per eseguire questo passaggio consigliamo di ritagliare prima la sagoma su un cartoncino per facilitarvi (4-5). Spennellate i bordi dei quadrati integri con un po' d'acqua 6.
									

								

															

																		
																															
											
										
																														
																		Ponete al centro un cucchiaio di marmellata di arance 7, quindi sovrapponete la sfoglietta intagliata con la sagoma 8 e fate aderire bene i bordi per evitare la fuoriuscita del ripieno in cottura. Adagiate le zucchette di sfoglia su una teglia rivestita con carta da forno 9,
									

								

															

																		
																															
											
										
																														
																		spennellate la superficie con il tuorlo stemperato con poca acqua 10, spolverizzate con lo zucchero di canna 11 e cuocete in forno preriscaldato a 180° per 25 minuti. Trascorso il tempo di cottura le vostre zucchette di sfoglia saranno ben dorate in superficie 12: gustatele tiepide o anche a temperatura ambiente!
									

								

							
					    