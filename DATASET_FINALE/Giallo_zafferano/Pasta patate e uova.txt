Difficoltà: Facile
La pasta patate e uova è un appetitoso innesto culinario nato dall'unione di due gustosi piatti della cucina italiana: gli spaghetti alla carbonara e la pasta e patate. In questo primo piatto scoprirete una cremosità irresitibile grazie a una vellutata crema di patate che, insieme a un composto di tuorli e Pecorino, renderà il piatto ancora più avvolgente. E se volete sperimentare altri sughi cremosi non perdetevi la pasta alla carbonara di zucchine, quella con il salmone oppure quella con i carciofi. Divertitevi a sperimentare nuovi sapori rinnovando i piatti evergreen della nostra tradizione casalinga!

Provate un'altra versione originale: paccheri con crema di patate e cozze!


												
						
						

														INGREDIENTI
							
													


						
							
							

							
								

																	Rigatoni
								
								
								
																	320
									g
																

								

							
								

																	Patate
								
								
								
																	500
									g
																

								

							
								

																	Tuorli
								
								
								(di uova medie)
																	4
									
																

								

							
								

																	Pecorino
								
								
								da grattugiare
																	60
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta patate e uova iniziate a mettere sul fuoco una pentola colma di acqua salata 1. Mentre l’acqua bolle sbucciate le patate 2 e tagliatele a cubetti di circa 1 cm 3.
									

								

															

																		
																															
											
										
																														
																		Versate le patate nell'acqua 4 e cuocete per circa 10 minuti, verificate comunque che le patate siano cotte infilzandole con la forchetta. Intanto, in una padella, versate un filo di olio e lo spicchio d’aglio 5,  fate insaporire l’olio a fuoco moderato, quindi scolate le patate nella padella con una schiumarola 6.
									

								

															

																		
																															
											
										
																														
																		Insaporite con le foglie di timo 7 e una spolverata di pepe nero. Versate un mestolo di acqua di cottura 8 e continuate a cuocere le patate. Quando le patate risulteranno molto morbide, eliminate l’aglio 9
									

								

															

																		
																															
											
										
																														
																		e schiacciate le patate con un cucchiaio di legno o una forchetta 10. Nella pentola dove avete cotto le patate cuocete la pasta per 7-8 minuti 11. Nel frattempo in una ciotola versate i tuorli, il pecorino 12
									

								

															

																		
																															
											
										
																														
																		e il pepe, mescolate il tutto e tenete da parte 13. Trascorso il tempo di cottura della pasta, scolatela al dente nella padella con la crema di patate 14,  terminate  la cottura aggiungendo un mestolo di acqua di cottura della pasta 15.
									

								

															

																		
																															
											
										
																														
																		Togliete la padella dal fuoco,  versate il composto di tuorli e formaggio 16, in base alla consistenza del condimento, aggiungete ancora quanto basta di acqua di cottura della pasta. Mescolate per far amalgamare il tutto a fuoco spento. In ultimo aggiungete una spolverata di pepe. Servite subito la pasta patate e uova 18.
									

								

							
					    