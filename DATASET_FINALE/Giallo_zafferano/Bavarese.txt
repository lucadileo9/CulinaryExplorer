Difficoltà: Difficile
Tra le svariate ricette della cucina francese ce n’è sicuramente una che nel tempo è diventata una vera e propria istituzione della pasticceria: il bavarese. Questo dolce, essenzialmente composto da crema inglese, gelatina in fogli e panna, è uno tra i più amati in assoluto. E non è difficile capirne il motivo. Infatti il suo sapore rotondo, la sua consistenza budinosa, così come l’aspetto raffinato e candido, chiudono egregiamente un pranzo o una cena importante a più portate. Se a questo punto vi state preoccupando della difficoltà, state tranquilli. Il bavarese ha una diffioltà medio alta, ma al solito vi spieghiamo passo passo come riuscire a preparare un bavarese perfetto... e il vostro dessert sarà assicurato! Alla fine anche un francese non riuscirà a non esclamare: "Excellent"!


												
						
						

														INGREDIENTI
							
							                            
                                
    								
    									
    										
    										235
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    235
    					
    					    					    					
    					    Carboidrati
    					    g
    					    19.3
    					
    					    					    					
    					      di cui zuccheri
    					    g
    					    19.3
    					
    					    					    					
    					    Proteine
    					    g
    					    4.8
    					
    					    					    					
    					    Grassi
    					    g
    					    15.3
    					
    					    					    					
    					      di cui saturi
    					    g
    					    7.95
    					
    					    					    					    					
    					    Colesterolo
    					    mg
    					    220
    					
    					    					    					
    					    Sodio
    					    mg
    					    41
    					
    					    				
    			
                            
													


						
							
														Ingredienti 
							

							
								

																	Panna fresca liquida
								
								
								
																	200
									g
																

								

							
								

																	Latte intero
								
								
								
																	150
									g
																

								

							
								

																	Tuorli
								
								
								(circa 3)
																	55
									g
																

								

							
								

																	Zucchero
								
								
								
																	60
									g
																

								

							
								

																	Gelatina in fogli
								
								
								
																	6
									g
																

								

							
								

																	Baccello di vaniglia
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il bavarese iniziate dalla base di crema inglese: versate lo zucchero nella ciotola coi tuorli e mescolateli con una spatola 1; coprite con pellicola trasparente e lasciateli a temperatura ambiente 2. Intanto mettete in ammollo la gelatina in acqua fresca e poi incidete il baccello di vaniglia per il senso della lunghezza e raschiate i semini con il dorso della lama 3.
									

								

															

																		
																															
											
										
																														
																		In un pentolino versate il latte e aggiunge i semini insieme al baccello, accendete la fiamma e riscaldate fino a sfiorare il bollore 4. Quando sarà ben caldo, filtrate il latte versandolo in un colino posto nella ciotola con il composto di uova e zucchero 5, mescolate per bene e poi riversate nuovamente nel pentolino 6.
									

								

															

																		
																															
											
										
																														
																		Mentre la crema cuoce a fuoco dolce mescolate fino a portarla a 82° (per accertarsi della temperatura è indispensabile l’uso di un termometro da pasticceria) 7. Spegnete la fiamma e unite la gelatina senza strizzarla eccessivamente 8, mescolate spesso per farla amalgamare completamente e infine filtrate nuovamente il composto per assicurarvi che sia perfettamente liscio 9.
									

								

															

																		
																															
											
										
																														
																		Riponete la ciotola in un’altra un po’ più grande contenente acqua fredda e ghiaccio e mescolate fino a raffreddare completamente la crema dopodiché estraetela dalla ciotola 10. A questo punto versate la panna in una bacinella e semimontate con le fruste 11: dovrete ottenere una consistenza morbida un po' spumosa 12.
									

								

															

																		
																															
											
										
																														
																		Dopodiché unite alla crema inglese mescolando delicatamente, con movimenti dal basso verso l’alto 13, così non smonterete la crema 14. Riempite uno stampo del diametro di 12 cm e alto 9 cm con il composto 15.
									

								

															

																		
																															
											
										
																														
																		Lasciate rassodare in frigorifero per circa 3-4 ore 16. Il vostro bavarese è pronto, immergete lo stampo per pochissimi secondi in un recipiente con acqua calda per facilitare il momento in cui dovrete capovolgerlo per sformarlo su un piatto da portata 17. Guarnite come preferite: noi per esempio abbiamo aggiunto qualche lampone 18!
									

								

							
					    