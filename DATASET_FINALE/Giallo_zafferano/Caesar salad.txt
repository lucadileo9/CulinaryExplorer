Difficoltà: Facile
La Caesar salad è una delle insalate più famose del mondo! Perché si chiama Caesar salad? Sembra che sia stata inventata negli anni ’20 da uno chef italiano emigrato negli Stati Uniti, Cesare Cardini, e nasce come contorno a base di lattuga romana, crostini di pane dorati e scaglie di Parmigiano. Col tempo questa ricetta ha fatto letteralmente il giro del mondo ed è stata arricchita con altri ingredienti, come per esempio petto di pollo alla piastra o bacon croccante, trasformandosi così in un appetitoso piatto unico. Ciò che non può mancare è certamente il dressing, una salsa cremosa con cui condire l’insalata, insaporita con senape, salsa Worchester, limone e, volendo, acciughe. Noi vi spieghiamo come preparare la Caesar salad in entrambe le versioni, con e senza pollo: la prima sarà perfetta per un fresco pranzo estivo, mentre la seconda è ottima per accompagnare i vostri piatti preferiti… a voi la scelta e, ovviamente, enjoy!


						
						

														INGREDIENTI
							
													


						
														
							
							

							
								

																	Lattuga romana
								
								
								
																	400
									g
																

								

							
								

																	Parmigiano Reggiano DOP
								
								
								scaglie
																	50
									g
																

								

							
														
							
						
														
							
														per i crostini
							

							
								

																	Pane raffermo
								
								
								casereccio
																	150
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il dressing
							

							
								

																	Olio extravergine d'oliva
								
								
								
																	50
									g
																

								

							
								

																	Tuorli
								
								
								
																	1
									
																

								

							
								

																	Succo di limone
								
								
								
																	10
									g
																

								

							
								

																	Scorza di limone
								
								
								
																	1
									
																

								

							
								

																	Senape di Digione
								
								
								
																	20
									g
																

								

							
								

																	Acciughe sott'olio
								
								
								
																	3
									filetti
																

								

							
								

																	Salsa Worcestershire
								
								
								
																	1
									cucchiaino
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la versione con il pollo
							

							
								

																	Petto di pollo
								
								
								
																	600
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la Caesar salad per prima cosa preparate la lattuga: separate le foglie dal cespo 1 e tagliatele grossolanamente 2, poi sciacquatele sotto l’acqua corrente e asciugatele con una centrifuga da insalata 3. Riponete la lattuga asciutta in frigorifero, in questo modo risulterà più croccante. Se non avete a disposizione una centrifuga per insalata lavate le foglie intere e asciugatele su un canovaccio pulito, poi tagliatele e riponetele in frigorifero avvolte in un canovaccio asciutto, spugnoso possibilmente, all’interno di un contenitore, in modo che venga assorbita l’umidità in eccesso.
									

								

															

																		
																																											
											
										
																						
											
										
																						
											
										
																																										
																		Passate ai crostini: tagliate il pane casereccio 4 a cubetti irregolari 5, poi trasferiteli in una padella con un filo d’olio 6.
									

								

															

																		
																																											
											
										
																						
											
										
																						
											
										
																																										
																		Salate 7, pepate e tostate i cubetti di pane a fuoco medio per circa 5 minuti. Una volta dorati 8, tenete i crostini da parte. Ricavate le scaglie dal Parmigiano Reggiano DOP con l’aiuto di un pelapatate 9 e tenete da parte anche queste.
									

								

															

																		
																																											
											
										
																						
											
										
																						
											
										
																																										
																		Dedicatevi al dressing: in una ciotola mettete i filetti di acciughe 10, il sale, il pepe 11 e la scorza grattugiata del limone 12.
									

								

															

																		
																																											
											
										
																						
											
										
																						
											
										
																																										
																		Unite anche la senape 13 e schiacciate il tutto con una forchetta 14. Aggiungete il tuorlo 14 e il succo di limone 15, mescolando bene per incorporarli.
									

								

															

																		
																																											
											
										
																						
											
										
																						
											
										
																																										
																		Ora prendete una frusta e versate l’olio a filo mentre sbattete il composto per montarlo 16. In ultimo unite la salsa Worchester 17 e mescolate ancora per amalgamarla 18.
									

								

															

																		
																																											
											
										
																						
											
										
																						
											
										
																																										
																		Siete pronti per assemblare l’insalata: trasferite le foglie di lattuga in una ciotola capiente 19, poi aggiungete i crostini di pane 20 e le scaglie di Parmigiano Reggiano DOP 21.
									

								

															

																		
																																											
											
										
																						
											
										
																						
											
										
																																										
																		Versate il dressing 22 e mescolate bene per condire l’insalata in modo uniforme 23. La vostra Caesar salad è pronta per essere servita 24!
									

								

							
					    