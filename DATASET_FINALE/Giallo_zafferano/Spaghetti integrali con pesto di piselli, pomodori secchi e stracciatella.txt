Difficoltà: Facile
Gli spaghetti integrali con pesto di piselli freschi, pomodori secchi e stracciatella sono un delicato primo piatto primaverile da preparare con i piselli crudi, appena tolti dal baccello. La ruvidità del pesto, accentuata dalla scelta della pasta integrale e dall’aggiunta di pistacchi, è bilanciata dalla cremosità ricca e fondente della stracciatella. Il tocco sapido dei pomodorini secchi e quello croccante dei pinoli tostati completano l’opera, rendendo il piatto irresistibile e profumato! Un vero trionfo dell’orto, nel delicato color pastello dei mesi più dolci della bella stagione. La tenerezza tutta vegetale dei piselli freschi crudi è il vero quid in più di questo piatto, ma, se preferite sbollentarli brevemente per renderli più digeribili, potrete poi procedere allo stesso modo, ottenendo una consistenza appena un po’ meno grezza ma altrettanto gustosa. Non ci resta che augurarvi … Bon appétit!


						
						

														INGREDIENTI
							
							                            
                                
    								
    									
    										
    										756
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    756
    					
    					    					    					
    					    Carboidrati
    					    g
    					    67
    					
    					    					    					
    					      di cui zuccheri
    					    g
    					    10.7
    					
    					    					    					
    					    Proteine
    					    g
    					    29.1
    					
    					    					    					
    					    Grassi
    					    g
    					    41.3
    					
    					    					    					
    					      di cui saturi
    					    g
    					    14.61
    					
    					    					    					
    					    Fibre
    					    g
    					    14.8
    					
    					    					    					
    					    Colesterolo
    					    mg
    					    52
    					
    					    					    					
    					    Sodio
    					    mg
    					    527
    					
    					    				
    			
                            
													


						
														
							
														Ingredienti 
							

							
								

																	Spaghetti Integrali
								
								
								
																	320
									g
																

								

							
								

																	Stracciatella
								
								
								
																	300
									g
																

								

							
								

																	Basilico
								
								
								
																	4
									foglie
																

								

							
								

																	Pomodori secchi sott'olio
								
								
								
																	40
									g
																

								

							
								

																	Pinoli
								
								
								
																	30
									g
																

								

							
														
							
						
														
							
														per il pesto di piselli
							

							
								

																	Pisellini
								
								
								(freschi, da sgranare)
																	1
									kg
																

								

							
								

																	Granella di pistacchi
								
								
								
																	20
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Basilico
								
								
								
																	1
									ciuffo
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti integrali con pesto di piselli freschi, pomodori secchi e stracciatella per prima cosa sgranate i piselli 1: dovrete ottenere circa 350 grammi di piselli sgranati. Poneteli nel bicchiere del mixer, tenendone da parte qualcuno per decorare i piatti. Aggiungete i pistacchi tritati 2 e l’olio extravergine di oliva 3.
									

								

															

																		
																															
											
										
																														
																		Unite anche il basilico 4 (tenendo da parte 4 foglioline per decorare), regolate di sale e pepe e frullate gli ingredienti per ottenere un pesto consistente e non troppo liscio 5. Tenete da parte e occupatevi ora dei pomodorini: tagliateli nel senso della lunghezza a listarelle di 2-3 mm 6.
									

								

															

																		
																															
											
										
																														
																		In una padella antiaderente ponete i pinoli 7 e fateli tostare per qualche minuto, saltandoli per evitare che brucino. Intanto calate gli spaghetti in abbondante acqua bollente salata a piacere 8, e, mentre cuociono, trasferite il pesto di piselli crudi in un’ampia padella antiaderente e diluitelo con un mestolo di acqua di cottura della pasta 9.
									

								

															

																		
																															
											
										
																														
																		Amalgamate il pesto e scaldatelo a fuoco dolce 10. Scolate gli spaghetti al dente 11 e saltateli in padella con il pesto, aggiungendo altra acqua di cottura, se necessario, per amalgamare meglio il condimento 12.
									

								

															

																		
																															
											
										
																														
																		Unite quindi circa metà della stracciatella 13, metà dei pinoli e metà dei pomodori secchi 14 e mischiate bene 15.
									

								

															

																		
																															
											
										
																														
																		Procedete ad impiattare: distribuite gli spaghetti nel piatto, aggiungete un po’ di stracciatella distribuendola in straccetti sparsi, qualche filetto di pomodoro, il resto dei pinoli 16, i piselli crudi tenuti da parte 17 e infine guarnite con le foglioline di basilico. I vostri spaghetti integrali con pesto di piselli freschi sono pronti per essere gustati 18!
									

								

							
					    