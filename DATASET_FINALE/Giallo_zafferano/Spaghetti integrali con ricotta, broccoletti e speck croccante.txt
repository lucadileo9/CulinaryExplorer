Difficoltà: Molto facile
Gli spaghetti sono molto amati e i preferiti nelle serate tra amici: all’aglio e olio e peperoncino e alla carbonara sono un must per le allegre serate in compagnia! Oggi però vi suggeriamo di chiudere gli occhi e di immaginare gli spaghetti in una veste originale e un po' retrò: spaghetti integrali con ricotta, broccoletti e speck croccante. Un primo piatto in cui questo formato di pasta integrale, dal gusto autentico e piacevolmente rustico, sono avvolti da un condimento delizioso in cui si rincorrono in un gioco armonioso tanti sapori. La morbidezza della ricotta con la croccantezza dello speck, il suo gusto affumicato con quello più delicato dei broccoletti, rendono questo piatto sostanzioso ed invitante. Lasciatevi trasportare anche voi da questo ricco mix...siamo certi che ne sarete conquistati!


												
						
						

														INGREDIENTI
							
							                            
                                
    								
    									
    										
    										578
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    578
    					
    					    					    					
    					    Carboidrati
    					    g
    					    61.6
    					
    					    					    					
    					      di cui zuccheri
    					    g
    					    11.6
    					
    					    					    					
    					    Proteine
    					    g
    					    64.7
    					
    					    					    					
    					    Grassi
    					    g
    					    21.4
    					
    					    					    					
    					      di cui saturi
    					    g
    					    9.55
    					
    					    					    					
    					    Fibre
    					    g
    					    14
    					
    					    					    					
    					    Colesterolo
    					    mg
    					    84
    					
    					    					    					
    					    Sodio
    					    mg
    					    1078
    					
    					    				
    			
                            
													


						
							
							

							
								

																	Spaghetti Integrali
								
								
								
																	320
									g
																

								

							
								

																	Ricotta vaccina
								
								
								
																	400
									g
																

								

							
								

																	Speck
								
								
								
																	150
									g
																

								

							
								

																	Broccoli
								
								
								
																	1
									kg
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti integrali con ricotta, broccoletti e speck croccante iniziate tagliando lo speck a fettine di circa 0,5 cm di spessore 1. Di ognuna ricavatene sottili listarelle seguendo il lato corto della fettina di speck 2. Versatele in una padella antiaderente 3.
									

								

															

																		
																															
											
										
																														
																		Fate scottare per 7-8 minuti a fuoco vivace in padella, mescolando di tanto in tanto per consentire una cottura uniforme 4. Quando le listarelle di speck diventano croccanti e con una leggera crosticina in superficie trasferitele su un vassoio ricoperto di carta assorbente per asciugarlo leggermente 5. Tenetelo poi da parte in una ciotolina. Quindi prendete i broccoli e lavateli. Staccate le foglie dal gambo centrale 6.
									

								

															

																		
																															
											
										
																														
																		Tagliate le cimette 7 ed eliminate la parte esterna più fibrosa del gambo aiutandovi con un coltellino 8. Tagliate quindi il gambo in listarelle e poi a dadini 9.
									

								

															

																		
																															
											
										
																														
																		Cuocete le cime dei broccoletti e i dadini del gambo in abbondante acqua salata per 4-5 minuti 10. Dovranno rimanere croccanti. Nel frattempo prendete una padella antiaderente. Irroratela con un filo di olio e fate rosolare l’aglio 11. Quando sarà dorato eliminatelo 12.
									

								

															

																		
																															
											
										
																														
																		Unite i broccoletti, una volta cotti, direttamente nella padella e fateli saltare 2-3 minuti a fuoco vivace 13. Nella pentola in cui avete fatto cuocere i broccoli fate ora cuocere gli spaghetti integrali 14. Quando saranno cotti trasferiteli nella padella con i broccoletti e mescolateli per legarli alla verdura 15.
									

								

															

																		
																															
											
										
																														
																		Dopodiché versate la ricotta in una ciotolina, salate e pepete 16. Aggiungete l’olio 17 e mescolate gli ingredienti con una forchetta 18.
									

								

															

																		
																															
											
										
																														
																		Unite nella padella con spaghetti e broccoletti la ricotta 19, poi anche lo speck 20. Amalgamate gli ingredienti ed impiattate i vostri spaghetti integrali con ricotta broccoletti e speck croccante e gustateli ancora caldi 21!
									

								

							
					    