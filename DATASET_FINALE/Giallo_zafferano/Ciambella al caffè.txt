Difficoltà: Facile
I dolci al caffè sono tra i nostri preferiti. La ciambella al caffè è tra quelli più aromatici che potrete provare, se siete amanti di questa bevanda da tuffare nelle ricette! Non vi sarete persi infatti la torta all'acqua al caffè, la ciambella tiramisù o la torta al latte caldo e caffè. Ispirati dal classico ciambellone da colazione vi proponiamo questa ciambella, semplice ma profumatissima. Ideale per un soffice risveglio o per una merenda golosa che si può adattare anche ai bambini utilizzando il caffè d'orzo. Basteranno pochi semplici ingredienti e in poco tempo potrete gustare una genuina e gustosa ciambella al caffè. Ogni fetta darà la giusta carica gustata da sola, ma potrete trasformarla anche in un irresistibile fine pasto se accompagnata ad esempio con una crema al latte o una crema al mascarpone. Per guarnire la vostra ciambella, potreste invece realizzare una glassa al caffè, ispirandovi a quella dei cupcake al caffè. Semplice o con queste golose accortezze, la vostra ciambella al caffè sarà una delizia che andrà a ruba!


						
						

														INGREDIENTI
							
							                            
                                
    								
    									
    										
    										693
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    693
    					
    					    					    					
    					    Carboidrati
    					    g
    					    92.2
    					
    					    					    					
    					      di cui zuccheri
    					    g
    					    44.6
    					
    					    					    					
    					    Proteine
    					    g
    					    12.4
    					
    					    					    					
    					    Grassi
    					    g
    					    30.5
    					
    					    					    					
    					      di cui saturi
    					    g
    					    17.04
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    209
    					
    					    					    					
    					    Sodio
    					    mg
    					    164
    					
    					    				
    			
                            
													


						
														
							
														Ingredienti (per uno stampo da 22 cm di diametro)
							

							
								

																	Farina 00
								
								
								
																	500
									g
																

								

							
								

																	Zucchero
								
								
								
																	300
									g
																

								

							
								

																	Burro
								
								
								
																	250
									g
																

								

							
								

																	Latte intero
								
								
								
																	250
									ml
																

								

							
								

																	Caffè solubile
								
								
								
																	100
									g
																

								

							
								

																	Uova
								
								
								medie
																	5
									
																

								

							
								

																	Lievito in polvere per dolci
								
								
								
																	1
									bustina
																

								

							
								

																	Estratto di vaniglia
								
								
								
																	1
									cucchiaino
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per imburrare e infarinare lo stampo
							

							
								

																	Burro
								
								
								
																	
									q.b.
																

								

							
								

																	Farina 00
								
								
								
																	
									q.b.
																

								

							
														
							
						
														
							
														Per spolverizzare
							

							
								

																	Zucchero a velo
								
								
								(facoltativo)
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la ciambella al caffè, iniziate a versare nella ciotola di una planetaria lo zucchero semolato, aggiungere il burro a pezzetti a temperatura ambiente 1. Azionate le fruste ad una velocità medio alta per montare gli ingredienti fino ad ottenere un composto chiaro e spumoso 2. Quindi aggiungete le uova una alla volta continuando a far andare le fruste 3.
									

								

															

																		
																															
											
										
																														
																		Quando avrete amalgamato bene tutte le uova e avrete ottenuto un composto liscio e omogeneo, riducete la velocità delle fruste e passate a setacciare la farina 4, il lievito 5 raccogliendoli insieme in una ciotolina. Quindi riposizionate le fruste alla velocità iniziale e versate le polveri setacciate poco alla volta, aiutandovi con un cucchiaio 6, poi unite anche l'estratto di vaniglia o i semini di una bacca.
									

								

															

																		
																															
											
										
																														
																		Una volta che avrete incorporato e amalgamato bene gli ingredienti, potete passare a sciogliere il caffè solubile nel latte a temperatura ambiente o leggermente intiepidito 7. Mescolate con un cucchiaino fino al completo scioglimento del caffè, quindi incorporatelo a filo al resto del composto nella planetaria 8. Amalgamate il tutto continuando a far andare le fruste fino ad ottenere un composto denso e omogeneo. Quindi imburrate e infarinate uno stampo a ciambella di 22 cm di diametro e 10 cm di profondità e versate il composto al suo interno 9, livellandolo con l'aiuto di una spatola. Ponete il dolce a cuocere in forno statico preriscaldato a 180° per 50 minuti (se forno ventilato a 160° per 40-45 minuti).
									

								

															

																		
																															
											
										
																														
																		Passato il tempo indicato, controllate la cottura del dolce facendo la prova dello stecchino: se dopo averlo infilzato nell'impasto emerge asciutto, la ciambella al caffè è pronta per essere sfornata 10. Una volta raffreddata completamente a temperatura ambiente, capovolgetela su una gratella 11 e spolverizzatela con lo zucchero a velo; quindi ponetela su un piatto da portata o un'alzatina e la vostra ciambella al caffè 12 è pronta per addolcire ogni momento della vostra giornata!
									

								

							
					    