Difficoltà: Facile
Avete presente quelle osterie dove si respira aria di casa e dove si assaggiano sempre sapori genuini che sanno di autentico? Oggi vogliamo suggerirvi quell'atmosfera, facendovi assaggiare la pasta fave e guanciale. Un primo piatto in cui abbiamo abbinato le mezze maniche al colore brillante delle fave, protagoniste della stagione primaverile, insieme al saporito tocco del guanciale croccante, tutto condito con gustoso Pecorino romano. Rivestite la tavola con una tovaglia a quadri, innaffiate i bicchieri con del buon vino rosso e sorprendete tutti a tavola con questo primo piatto di pasta semplice e sincero: pasta fave e guanciale!

Provate anche la nostra pasta con crema di piselli e guanciale!


												
						
						

														INGREDIENTI
							
							                            
                                
    								
    									
    										
    										564
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    564
    					
    					    					    					
    					    Carboidrati
    					    g
    					    69.4
    					
    					    					    					
    					      di cui zuccheri
    					    g
    					    2.8
    					
    					    					    					
    					    Proteine
    					    g
    					    17.5
    					
    					    					    					
    					    Grassi
    					    g
    					    24.1
    					
    					    					    					
    					      di cui saturi
    					    g
    					    8.93
    					
    					    					    					
    					    Fibre
    					    g
    					    5.3
    					
    					    					    					
    					    Colesterolo
    					    mg
    					    41
    					
    					    					    					
    					    Sodio
    					    mg
    					    237
    					
    					    				
    			
                            
													


						
							
							

							
								

																	Mezze Maniche Rigate
								
								
								
																	320
									g
																

								

							
								

																	Guanciale
								
								
								
																	120
									g
																

								

							
								

																	Fave
								
								
								già sgranate
																	250
									g
																

								

							
								

																	Pecorino romano
								
								
								da grattugiare
																	40
									g
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																				
											
										
																			
																		Per preparare la pasta fave e guanciale, iniziate da quest'ultimo. Tagliate il guanciale a striscioline 1, quindi versatelo in una padella leggermente scaldata senza aggiunta di ulteriori grassi 2, in modo da farlo sudare: tirerà fuori tutto il grasso e diventerà molto croccante 3. Ci vorranno circa 15 minuti a fuoco medio: mescolate spesso con una spatola.
									

								

															

																		
																				
											
										
																			
																		Intanto portate a bollore dell'acqua in un tegame: vi servirà per sbollentare le fave per 3 miunti circa 4, giusto il tempo di ammorbidire la pellicina esterna. Scolatele lasciando l'acqua di cottura nel tegame che vi servirà per bollire la pasta5. Dopo che avrete sbollentato le fave, sgusciarle sarà più semplice 6.
									

								

															

																		
																				
											
										
																			
																		Nella stessa acqua dove avete cotto le fave, lessate la pasta e cuocete al dente per qualche minuto in meno rispetto al tempo indicato sulla confezione. Dopodiché versatela nel tegame con il guanciale oramai croccante 7, accendete il fuoco basso e aggiungete le fave sgusciate 8, il Pecorino grattugiato 9 e pepe a piacere.
									

								

															

																		
																				
											
										
																			
																		Unite anche dell'acqua di cottura per mantecare 10 e mescolate alcuni istanti per insaporire tutti gli ingredienti 11 e lasciar fondere il Pecorino. La vostra pasta fave e guanciale è pronta per essere gustata, servitela ancora calda 12!
									

								

							
					    