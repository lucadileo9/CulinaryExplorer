Difficoltà: Facile
Li abbiamo fritti in pastella e anche cotti al forno e li abbiamo anche farciti con ripieni stuzzicanti realizzando deliziosi fagottini: i fiori di zucca sono da sempre i protagonisti delle nostre ricette primaverili. Da sempre ispirano le ricette più sfiziose e oggi vogliamo proporveli in un appetitoso sugo nella ricetta delle linguine con fiori di zucca e feta. Un pesto veloce e cremoso avvolge le linguine e il tocco saporito dei fiori saltati in padella con pomodori secchi conferirà aromi irresistibili. Portare in tavola i sapori di primavera con semplicità e gusto non è mai stato così facile. State già pregustando questo piatto? Venite a scoprire come realizzarlo!


												
						
						

														INGREDIENTI
							
													


						
							
							

							
								

																	Linguine senza glutine
								
								
								
																	320
									g
																

								

							
								

																	Fiori di zucca
								
								
								
																	100
									g
																

								

							
								

																	Feta
								
								
								
																	100
									g
																

								

							
								

																	Pomodori ramati
								
								
								
																	180
									g
																

								

							
								

																	Porri
								
								
								
																	60
									g
																

								

							
								

																	Basilico
								
								
								
																	20
									g
																

								

							
								

																	Olio extravergine d'oliva
								
								
								
																	90
									g
																

								

							
								

																	Parmigiano Reggiano DOP
								
								
								da grattugiare
																	30
									g
																

								

							
								

																	Pomodori secchi sott'olio
								
								
								
																	70
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le linguine con fiori di zucca e feta per prima cosa ponete sul fuoco una pentola colma di acqua salata che servirà per la cottura della pasta e portatela al bollore. Occupatevi poi della pulizia dei fiori di zucca: con un pennello eliminate eventuali tracce di terra, eliminate il pistillo interno 1 e riduceteli a striscioline sottili 2. Ora scolate bene i pomodori secchi dall’olio di conservazione e poi tagliateli a listarelle 3.
									

								

															

																		
																															
											
										
																														
																		Lavate e riducete a cubetti anche il pomodoro 4. Spuntate il porro e affettatelo 5. Intanto cuocete le linguine al dente, tenendole indietro di un paio di minuti rispetto ai tempi indicati sulla confezione 6.
									

								

															

																		
																															
											
										
																														
																		Realizzate il pesto: nel bicchiere di un mixer versate il basilico, i porri 7, i pomodori 8 e l’olio 9.
									

								

															

																		
																															
											
										
																														
																		Frullate tutto con il mixer ad immersione 10, così da ottenere un composto omogeneo, insaporite con il formaggio grattugiato 11 e salate, mescolate 12 e tenete da parte.
									

								

															

																		
																															
											
										
																														
																		In una padella scaldate un filo d’olio e saltate i pomodori secchi con i fiori di zucca per 1 minuto (13-14), spegnete e teneteli da parte, serviranno per guarnire il piatto. Nella stessa padella versate il pesto 15
									

								

															

																		
																															
											
										
																														
																		e scolate qui la pasta 16, versate un mestolo di acqua di cottura 17, mescolate e saltate la pasta pochissimi istanti a fuoco medio. A cottura ultimata, condite con un filo di olio 18.
									

								

															

																		
																															
											
										
																														
																		Servite le linguine ben calde guarnendo il piatto con i fiori di zucca saltati insieme ai pomodori secchi 19 e briciole di feta 20, infine pepate a piacere. Le bavette con fiori di zucca e feta sono pronte per essere gustate 21.
									

								

							
					    