Difficoltà: Media
Il ramen è uno dei piatti iconici della cucina giapponese. Sebbene quest’ultimo sia nato in Cina è comunemente attribuito alla cucina del Sol Levante anche grazie all’influenza dei manga e degli anime. I protagonisti dei cartoni animati giapponesi sono spesso seduti avanti a queste ciotole ricche che consumano ancora roventi con le bacchette. Usano poi concludere il pasto con dolcissimi dorayaki. Ci siamo ispirati alla creatività nipponica per realizzare un finto ramen veg, una zuppa calda e profumata ricchissima di verdure spadellate che accompagnano un brodo a base di fagioli. Proprio in questo brodo si cuociono i noodles preparati alla maniera nostrana: anche qui abbiamo fatto un piccolo strappo alla regola preparando dei tagliolini di pasta fresca all’uovo! Immaginate la sorpresa di chi mangerà per la prima volta un finto ramen veg dai sapori decisi e dalla particolarissima varietà di pasta. Appassionati o scopritori di nuove culture assicuratevi di avere tutti gli ingredienti, si comincia!


						
						

														INGREDIENTI
							
							                            
                                
    								
    									
    										
    										527
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    527
    					
    					    					    					
    					    Carboidrati
    					    g
    					    87.8
    					
    					    					    					
    					      di cui zuccheri
    					    g
    					    9.2
    					
    					    					    					
    					    Proteine
    					    g
    					    26.7
    					
    					    					    					
    					    Grassi
    					    g
    					    7.7
    					
    					    					    					
    					      di cui saturi
    					    g
    					    2.52
    					
    					    					    					
    					    Fibre
    					    g
    					    11.3
    					
    					    					    					
    					    Colesterolo
    					    mg
    					    273
    					
    					    					    					
    					    Sodio
    					    mg
    					    390
    					
    					    				
    			
                            
													


						
														
							
														Ingredienti per la base
							

							
								

																	Uova
								
								
								biologiche
																	2
									
																

								

							
								

																	Cipollotti rossi
								
								
								
																	1
									
																

								

							
								

																	Erbette
								
								
								qualche foglia
																	
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il brodo di cannellini
							

							
								

																	Fagioli cannellini secchi
								
								
								
																	125
									g
																

								

							
								

																	Alga kombu
								
								
								pezzetto
																	1
									
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per i tagliolini
							

							
								

																	Uova
								
								
								
																	1
									
																

								

							
								

																	Tuorli
								
								
								
																	2
									
																

								

							
								

																	Farina 00
								
								
								
																	140
									g
																

								

							
														
							
						
														
							
														Per le verdure
							

							
								

																	Asparagi
								
								
								
																	200
									g
																

								

							
								

																	Carote
								
								
								
																	150
									g
																

								

							
								

																	Taccole
								
								
								
																	160
									g
																

								

							
								

																	Aglio
								
								
								
																	2
									spicchi
																

								

							
								

																	Peperoncino fresco
								
								
								
																	2
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il finto ramen veg cominciate dal brodo di fagioli cannellini. Questi hanno bisogno di essere reidratati per 24 ore, perciò lasciateli in ammollo in acqua fresca 1. Il giorno dopo scolateli, sciacquateli e versateli in una pentola capiente 2. Coprite con abbondante acqua fresca e unite l’alga combu 3.
									

								

															

																		
																															
											
										
																														
																		Lasciate sobollire i fagioli per circa 75 minuti, facendo attenzione che siano sufficientemente morbidi. Quindi eliminate l’alga 4 e regolate di sale. Frullate il tutto 5 e filtrate per ottenere una sorta di brodo; tenetelo in caldo aggiungendo altra acqua al bisogno 6.
									

								

															

																		
																															
											
										
																														
																		Nel frattempo potete dedicarvi alla pasta fresca. Rompete le uova in una ciotola in cui avete versato la farina e, aiutandovi con la forchetta, cominciate ad impastare 7. Quando poi prenderà consistenza utilizzate le mani 8 e trasferite sul piano da lavoro impastando ancora qualche minuto. Se dovesse servirvi potrete aggiungere ancora un pizzico di farina 9.
									

								

															

																		
																															
											
										
																														
																		Infine avvolgete il panetto nella pellicola trasparente e lasciate a riposare per almeno 30 minuti a temperatura ambiente 10. Durante questo tempo potrete occuparvi delle verdure. Cominciate dagli asparagi: privateli della parte legnosa 11 e poi pelate il resto aiutandovi con un pelapatate 12.
									

								

															

																		
																															
											
										
																														
																		Divideteli a metà per il senso della lunghezza e infine a tocchetti di 2 cm facendo un taglio trasversale 13. Passate poi alle carote. Anche queste andranno sbucciate e spuntate 14, infine tagliate a rondelle, con un taglio obliquo, spesse circa 3-4 mm 15.
									

								

															

																		
																															
											
										
																														
																		Concludete con le taccole. Dopo averle sciacquate spuntatele e tagliate, anche queste in diagonale, ottenendo così dei tocchetti di 1,5 cm 16. Spostatevi ai fornelli. Mettete sul fuoco una padella con un po’ d’olio. Scaldate insieme all’aglio pulito e schiacciato e poi i peperoncini 17. Tuffate nel fondo le carote, le taccole 18,
									

								

															

																		
																															
											
										
																														
																		e poi gli asparagi 19. Regolate di sale e pepe e saltate a fuoco vivace per 4-5 minuti mescolando di tanto in tanto 20. Infine trasferite le verdure in una ciotola eliminando aglio e peperoncini 21.
									

								

															

																		
																															
											
										
																														
																		intanto rassodate le uova, non si tratta delle classiche uova sode, bensì di quelle barzotte. Vale a dire che l’albume sarà completamente cotto mentre il tuorlo risulterà leggermente più cremoso. Quindi immergetele in un pentolino con abbondante acqua 22. Trascorsi 6-7 minuti da quando l’acqua bolle spegnete e raffreddate brevemente sotto l’acqua. Poi sbucciate e tagliate a metà con un coltello liscio (23-24).
									

								

															

																		
																															
											
										
																														
																		A questo punto avete tutto pronto, non vi resta che ritornare alla pasta fresca. Riprendetela e, dopo averla infarinata leggermente con un pizzico di semola, passatela nella macchina tira pasta. Meglio se prima di cominciare tagliate qualche tocchetto di pasta invece di utilizzare tutto il panetto. Quindi passate l’impasto tra i rulli cominciando dallo spessore più largo fino a raggiunge il second’ultimo (per la nostra macchina si tratta del numero 7). Ripassate ancora due volte la stessa striscia di pasta, in questo modo la sfoglia risulterà compatta 25. Poi dividete le sfoglie ottenendo così dei rettangoli e lasciateli seccare all’aria qualche minuto 26. Spolverizzate con la semola e ripiegate un paio di volte 27.
									

								

															

																		
																															
											
										
																														
																		Infine tagliate a listarelle di 2-3mm 28 e srotolate 29 formando poi dei nidi. Quando tutti i nidi saranno pronti procedete con la cottura nel brodo di fagioli frullati che intanto avrete portato a bollore 30.
									

								

															

																		
																															
											
										
																														
																		Cuocete per 2-3 minuti i tagliolini 31. Nei piatti quindi versate parte del brodo insieme a delle foglie di erbette che avete tagliato a listarelle sottili 32. Poi aggiungete la pasta 33.
									

								

															

																		
																															
											
										
																														
																		E guarnite con mezzo uovo e qualche cucchiaiata delle verdure saltate 34, poi del cipollotto pulito e affettato 35 e infine guarnite con un pizzico di pepe nero. Ecco pronto il vostro finto ramen veg, buon appetito 36. 
									

								

							
					    