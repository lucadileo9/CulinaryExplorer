Difficoltà: Media
I menù della domenica sono ricchi di secondi piatti di carne succulenti: pensate al polpettone, all'arrosto o al pollo al forno. Non può mancare all'appello il galletto alle erbe aromatiche e lardo con patatine alla birra. Preparandolo scoprirete un secondo piatto ricco e gustoso, profumato e impreziosito da tante erbe aromatiche che donano note uniche. Spennellando con il lardo, durante la cottura, creerete una crosticina dorata e croccante, mentre l'interno rimarrà tenero e succoso. Per accompagnare il galletto abbiamo scelto un classico abbinamento: le patate! Ma la cottura in padella e la sfumata con la birra renderanno questo contorno tutt'altro che tradizionale! Un pranzo speciale, una cena davvero gustosa: scegliete l'occasione preferita, sarà comunque un successo!


												
						
						

														INGREDIENTI
							
													


						
							
							

							
								

																	Galletto
								
								
								
																	500
									g
																

								

							
								

																	Lardo
								
								
								
																	115
									g
																

								

							
								

																	Timo
								
								
								
																	5
									rametti
																

								

							
								

																	Salvia
								
								
								
																	5
									foglie
																

								

							
								

																	Maggiorana
								
								
								
																	5
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Birra chiara
								
								
								
																	180
									g
																

								

							
								

																	Patate novelle
								
								
								
																	300
									g
																

								

							
								

																	Aglio
								
								
								
																	2
									spicchi
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il galletto al lardo e patate alla birra tritate per prima cosa il lardo 1. Fatelo sciogliere in un pentolino 2. Nel frattempo tritate finemente salvia e maggiorana 3.
									

								

															

																		
																																											
											
										
																						
											
										
																						
											
										
																																										
																		Filtrate il lardo: tenete da parte il liquido 4 e frullate i residui 5. Salate il galletto 6. 
									

								

															

																		
																																											
											
										
																						
											
										
																						
											
										
																																										
																		Pepate da entrambi i lati 7. Ungete una teglia da forno 8, adagiate il galletto e spennellatelo con il lardo fuso 9.
									

								

															

																		
																																											
											
										
																						
											
										
																						
											
										
																																										
																		Condite con le erbe 10 e la granella di lardo frullata 11. Cuocete in forno già caldo a 200° per almeno 50 minuti. Ogni 15 minuti raccogliete il fondo di cottura e distribuitelo sopra al galletto in modo da non farlo asciugare eccessivamente. Nel frattempo occupatevi delle patate alla birra: lavate le patate ie tagliatele. In una padella versate l’olio e l’aglio e fate insaporire 12.
									

								

															

																		
																																											
											
										
																						
											
										
																						
											
										
																																										
																		Versate le patate in padella 13 salate, pepate aromatizzate con i rametti di timo 14 cuocete le patate versando poco per volta la birra 15.
									

								

															

																		
																																											
											
										
																						
											
										
																						
											
										
																																										
																		Proseguite la cottura finchè non saranno dorate, quindi rimuovete l'aglio 16.Nel frattempo anche il galletto avrà ultimato la cottura 17, servitelo ben caldo con le patate 18.
									

								

							
					    