Difficoltà: Media
La torta salata di asparagi è un inno alla primavera e ai suoi frutti dai sapori intensi come gli asparagi, così amati in cucina che ogni anno con l’arrivo della loro stagione, cediamo anche noi alla tentazione di inventare un nuovo modo per gustarli. Questa volta abbiamo preso ispirazione da un classico, la torta salata, rivisitata con un morbido impasto lievitato che racchiude una sfiziosa e sostanziosa farcitura agli asparagi... ma non solo! Scoprite questa ricca e genuina torta salata di asparagi e condividetela in occasione di una gita fuori porta o per un pranzo all'aperto: la sua graziosa decorazione dal tocco floreale, realizzata con le tenere punte degli asparagi, la rende un piatto di grande effetto scenografico, che farà un figurone sui vostri buffet primaverili.


						
						

														INGREDIENTI
							
							                            
                                
    								
    									
    										
    										448
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    448
    					
    					    					    					
    					    Carboidrati
    					    g
    					    44
    					
    					    					    					
    					      di cui zuccheri
    					    g
    					    5.9
    					
    					    					    					
    					    Proteine
    					    g
    					    22.6
    					
    					    					    					
    					    Grassi
    					    g
    					    20.2
    					
    					    					    					
    					      di cui saturi
    					    g
    					    8.52
    					
    					    					    					
    					    Fibre
    					    g
    					    3.8
    					
    					    					    					
    					    Colesterolo
    					    mg
    					    47
    					
    					    					    					
    					    Sodio
    					    mg
    					    581
    					
    					    				
    			
                            
													


						
														
							
														Ingredienti per la base (per una tortiera di 27,5 cm di diametro)
							

							
								

																	Latte intero
								
								
								a temperatura ambiente
																	140
									g
																

								

							
								

																	Farina 00
								
								
								 
																	400
									g
																

								

							
								

																	Lievito di birra secco
								
								
								
																	4
									g
																

								

							
								

																	Acqua
								
								
								a temperatura ambiente
																	60
									g
																

								

							
								

																	Sale fino
								
								
								
																	10
									g
																

								

							
								

																	Olio extravergine d'oliva
								
								
								 
																	20
									g
																

								

							
														
							
						
														
							
														per il ripieno
							

							
								

																	Asparagi
								
								
								
																	650
									g
																

								

							
								

																	Uova
								
								
								medie
																	4
									
																

								

							
								

																	Grana Padano DOP
								
								
								da grattugiare
																	120
									g
																

								

							
								

																	Panna fresca liquida
								
								
								
																	150
									g
																

								

							
								

																	Scamorza (provola)
								
								
								dolce
																	130
									g
																

								

							
								

																	Mandorle
								
								
								 
																	50
									g
																

								

							
								

																	Timo limonato
								
								
								 
																	
									q.b.
																

								

							
								

																	Olio extravergine d'oliva
								
								
								  per ungere la teglia
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta salata di asparagi iniziate a fare l’impasto che dovrà lievitare. Versate la farina setacciata nella ciotola della planetaria munita di gancio, aggiungete il lievito disidratato 1 e metà della dose di acqua a temperatura ambiente 2. Cominciate ad impastare con il gancio, poi versate a filo il latte a temperatura ambiente 3. Una volta che l’impasto avrà assorbito i liquidi,
									

								

															

																		
																															
											
										
																														
																		aggiungete il sale 4.Quindi versate anche la restante metà dell’acqua 5, in modo da far sciogliere bene il sale. Continuate ad impastare fino ad ottenere un composto liscio ed elastico, che si staccherà dalle pareti della planetaria. A questo punto versate l’olio a filo 6, mantenendo sempre in azione la planetaria.
									

								

															

																		
																															
											
										
																														
																		L’impasto sarà pronto quando avrà assorbito completamente l’olio 7, estraetelo dalla planetaria, dategli una forma sferica con le mani 8 e ponetelo in una ciotola capiente leggermente unta. Coprite con pellicola trasparente 9 e fate lievitare il panetto in forno spento con la luce accesa fino a quando non avrà triplicato il suo volume, ci vorranno circa 2 ore.
									

								

															

																		
																															
											
										
																														
																		Nel frattempo occupatevi del ripieno. Pulite gli asparagi: lavateli e tagliate via la parte finale del gambo, più chiara e legnosa e con un pelaverdure pelate gli asparagi per eliminare la parte esterna filamentosa 10. Poi tagliate a rondelle oblique il gambo; le punte invece mettetele da parte: serviranno per la decorazione 11. In una ciotola sbattete le uova con una frusta 12
									

								

															

																		
																															
											
										
																														
																		aggiungete la panna fresca liquida 13 e 100 g di Grana Padano grattugiato 14, salate, pepate e aromatizzate con le foglie di timo limonato (anche il timo normale andrà bene) 15. Mescolate il composto
									

								

															

																		
																															
											
										
																														
																		e unite solo gli asparagi a rondelle (non le punte) 16. Aggiungete anche le mandorle intere 17, tagliate a cubetti la scamorza 18
									

								

															

																		
																															
											
										
																														
																		e unite anche quest'ultima al ripieno 19. Mescolate per amalgamare tutti gli ingredienti e tenete da parte. Ora riprendete il vostro impasto lievitato 20, stendetelo con mattarello su una spianatoia infarinata 21,
									

								

															

																		
																															
											
										
																														
																		dovete ottenere una sfoglia rotonda del diametro di circa 30-35 cm piuttosto sottile (dovrete riuscire a rivestire il fondo e i bordi della tortiera) 22. Prendete una teglia da forno del diametro di 27,5 cm (misurata in superficie), oleatela bene 23, poi arrotolate sul mattarello la sfoglia e srotolatela sulla tortiera 24.
									

								

															

																		
																															
											
										
																														
																		Con una leggera pressione delle dita, fate aderire l’impasto alla teglia, senza ritagliare il bordo 25. Versate il ripieno all’interno della tortiera 26, distribuitelo in modo uniforme con il dorso di un cucchiaio e poi tagliate a metà nel senso della lunghezza le punte degli asparagi che avete tenuto da parte 27
									

								

															

																		
																															
											
										
																														
																		Adagiate le punte sulla superficie della torta creando un cerchio esterno vicino al bordo 28 e uno nella parte centrale, per finire applicate nel centro alcune punte e cospargete la superficie con i 20 g di Grana Padano grattugiato rimasti 29. Cuocete la torta in forno statico preriscaldato a 200° per 50 minuti. In caso la torta dovesse risultare troppo dorata in superficie prima del termine della cottura, coprite con carta di alluminio e portate a termine la cottura. Una volta pronta, sfornate la torta salata di asparagi, lasciatela intiepidire 30 e poi servitela in tavola!
									

								

							
					    