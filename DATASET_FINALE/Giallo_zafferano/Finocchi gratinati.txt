Difficoltà: Facile
I finocchi gratinati al forno con besciamella sono un contorno sfizioso, un piatto che riscatta questi ortaggi a volte poco valorizzati sulle tavole con una gratinatura stuzzicante che vi conquisterà! Vi dimostreremo come si può rendere succulenta e prelibata anche una pietanza generalmente poco amata come i finocchi. Vi starete chiedendo come? I segreti di questo piatto saporito sono la vellutata besciamella che avvolge la verdura e la cottura al forno che dona una croccante e invitante doratura. Scommettiamo che avete già l’acquolina in bocca? Venite a scoprire la ricetta dei finocchi gratinati!


						
						

														INGREDIENTI
							
							                            
                                
    								
    									
    										
    										247
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    247
    					
    					    					    					
    					    Carboidrati
    					    g
    					    11.1
    					
    					    					    					
    					      di cui zuccheri
    					    g
    					    5.4
    					
    					    					    					
    					    Proteine
    					    g
    					    8.1
    					
    					    					    					
    					    Grassi
    					    g
    					    19
    					
    					    					    					
    					      di cui saturi
    					    g
    					    11.3
    					
    					    					    					
    					    Fibre
    					    g
    					    3.3
    					
    					    					    					
    					    Colesterolo
    					    mg
    					    57
    					
    					    					    					
    					    Sodio
    					    mg
    					    570
    					
    					    				
    			
                            
													


						
														
							
														Ingredienti (per una teglia di 25 cm di diametro)
							

							
								

																	Finocchi
								
								
								
																	1
									kg
																

								

							
								

																	Burro
								
								
								
																	35
									g
																

								

							
								

																	Parmigiano Reggiano DOP
								
								
								grattugiato (per spolverizzare)
																	35
									g
																

								

							
														
							
						
														
							
														per la besciamella
							

							
								

																	Latte intero
								
								
								
																	300
									g
																

								

							
								

																	Burro
								
								
								
																	30
									g
																

								

							
								

																	Farina 00
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i finocchi gratinati pulite i finocchi tagliando le cime e la base 1, privateli delle foglie esterne più coriacee, divideteli a metà e lavateli sotto l’acqua corrente, poi riduceteli a spicchi piuttosto grandi 2. Tuffate i finocchi in abbondante acqua bollente salata 3 nella quale dovranno essere scottati per 5-6 minuti.
									

								

															

																		
																															
											
										
																														
																		In una padella ampia fate sciogliere 35 g di burro a fuoco basso, scolate bene i finocchi e quando il burro sarà sciolto versateli direttamente in padella a dorare per altri 5 minuti, girandoli di tanto in tanto per fargli acquistare una crosticina da entrambi i lati 5. Una volta pronti, spegnete il fuoco e occupatevi della besciamella: scaldate il latte in un tegame 6,
									

								

															

																		
																															
											
										
																														
																		in un altro pentolino sciogliete 30 g di burro 7 e unite la farina setacciata a pioggia, mescolando con una frusta di continuo per evitare la formazione di grumi (8-9),
									

								

															

																		
																															
											
										
																														
																		versate poi il latte che avete scaldato 10 e continuate a mescolare fino all’addensamento della salsa; poi salate e aromatizzate con la noce moscata 11. Riprendete i finocchi che avete fatto saltare in padella, distribuiteli sul fondo di in una pirofila rotonda da forno abbastanza larga da poterli contenere tutti in un unico strato, noi abbiamo utilizzato una teglia del diametro di 25 cm. Disponeteli iniziando dal bordo in modo circolare 12.
									

								

															

																		
																															
											
										
																														
																		Versateci sopra la besciamella 13, cospargeteli di Parmigiano Reggiano grattugiato 14 e infornateli nel forno statico preriscaldato a 200° per circa 20-25 minuti (oppure in forno ventilato a 180° per 15-20 minuti), finché non si sarà formata sulla superficie una crosticina dorata. Estraete quindi i finocchi gratinati dal forno 15, lasciateli intiepidire e servite.
									

								

							
					    