Difficoltà: Facile
Se come noi anche voi siete degli inguaribili golosi e non sapete resistere all’effetto filante che ci regalano i formaggi fusi, non potete perdervi questa ricetta veloce e appetitosa: il tortino di patate in padella. Un vero vortice di gusto, un’esplosione di colori e sapori primaverili che si sprigioneranno in bocca al primo morso. Un’idea simpatica e accattivante da gustare subito ben calda, mentre il tortino cuoce in padella un irresistibile profumo inebria con gusto la cucina, come un invitante richiamo per tutta la famiglia. Una volta portato in tavola, questo strepitoso tortino di patate in padella andrà a ruba e tutti si contenderanno l’ultima fetta. Quindi raddoppiate le dosi perché, siamo certi, vi chiederanno a gran voce il bis!


												
						
						

														INGREDIENTI
							
							                            
                                
    								
    									
    										
    										218
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    218
    					
    					    					    					
    					    Carboidrati
    					    g
    					    7.3
    					
    					    					    					
    					      di cui zuccheri
    					    g
    					    0.7
    					
    					    					    					
    					    Proteine
    					    g
    					    15.6
    					
    					    					    					
    					    Grassi
    					    g
    					    14.1
    					
    					    					    					
    					      di cui saturi
    					    g
    					    6.91
    					
    					    					    					
    					    Fibre
    					    g
    					    0.7
    					
    					    					    					
    					    Colesterolo
    					    mg
    					    48
    					
    					    					    					
    					    Sodio
    					    mg
    					    540
    					
    					    				
    			
                            
													


						
							
														Ingredienti per un tortino
							

							
								

																	Patate
								
								
								( circa 1)
																	180
									g
																

								

							
								

																	Pecorino
								
								
								da grattugiare
																	40
									g
																

								

							
								

																	Fiori di zucca
								
								
								
																	6
									
																

								

							
								

																	Fontina
								
								
								
																	100
									g
																

								

							
								

																	Prosciutto cotto
								
								
								
																	110
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il tortino per prima cosa lavate e asciugate le patate con la buccia, poi affettatele sottilmente con una mandolina 1 e conservatele in una ciotola colma d'acqua per non farle annerire. Prendete i fiori di zucca e tagliate via il gambo 2, staccate le foglioline dalla base del fiore. Per eliminare eventuali residui di terra all’interno del fiore, passate delicatamente un pennellino. Aprite il fiore ed eliminate il pistillo 3.
									

								

															

																		
																															
											
										
																														
																		Tagliate a cubetti la fontina 4 e tenetela da parte. Ora scolate le fettine di patate e asciugatele con un canovaccio 5, scaldate una padella antiaderente e disponete un primo strato di patate sul fondo a spirale, adagiate le patate sovrapponendole 6 
									

								

															

																		
																															
											
										
																														
																		una volta realizzato un cerchio 7 ponete una patata al centro 8 così che non rimangano spazi vuoti tra le fettine. Spolverizzate tutta la superficie con parte del pecorino 9. 
									

								

															

																		
																															
											
										
																														
																		Coprite con il coperchio 10 e scaldate per circa 2-3 minuti. Distribuite un altro strato di patate a spirale 11 come avete fatto in precedenza, proseguite con uno strato di pecorino 12 
									

								

															

																		
																															
											
										
																														
																		in modo da ricoprire tutta la superficie 13. Ora farcite con metà del prosciutto cotto a fette 14, metà dei fiori di zucca 15 
									

								

															

																		
																															
											
										
																														
																		distribuite anche mezza dose di cubetti di fontina 16. Proseguite ancora con la restante dose di prosciutto cotto 17 e i fiori di zucca rimasti 18 
									

								

															

																		
																															
											
										
																														
																		ricoprite con i restanti cubetti di fontina e con altro pecorino 19. Coprite con il coperchio 20 e lasciate che il tutto si cuocia per circa 10 minuti. Servite il tortino di patate in padella subito 21, così da gustarlo ancora filante!
									

								

							
					    