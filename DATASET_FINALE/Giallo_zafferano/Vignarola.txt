Difficoltà: Facile
Di ricette romane ne abbiamo viste tante, dalla pizza bianca, perfetta da gustare sulla scalinata di Trinità dei Monti mentre si ammira piazza di Spagna, ad un piatto come i saltimbocca, da assaporare in uno dei ristorantini di Trastevere. Oggi vogliamo regalarvi un altro piatto della cucina laziale, la vignarola: un contorno perfetto da preparare in questo periodo dell'anno, che prende il nome dal termine "vignaroli", ovvero i contadini che vendevano frutta e verdura. Saranno poche le settimane in cui troverete tutti gli ingredienti per realizzarla... Fave, piselli, carciofi e lattuga romana non potranno mancare in questa ricetta di passaggio dalla stagione primaverile a quella estiva! La vignarola è perfetta da gustare come contorno, o da sola con una fetta di pane tostato, ma se ve ne innamorerete proprio come abbiamo fatto noi potete anche utilizzarla per condire la pasta! 


												
						
						

														INGREDIENTI
							
							                            
                                
    								
    									
    										
    										176
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    176
    					
    					    					    					
    					    Carboidrati
    					    g
    					    12.4
    					
    					    					    					
    					      di cui zuccheri
    					    g
    					    6.4
    					
    					    					    					
    					    Proteine
    					    g
    					    9.4
    					
    					    					    					
    					    Grassi
    					    g
    					    8.6
    					
    					    					    					
    					      di cui saturi
    					    g
    					    1.27
    					
    					    					    					
    					    Fibre
    					    g
    					    9.7
    					
    					    					    					    					
    					    Sodio
    					    mg
    					    581
    					
    					    				
    			
                            
													


						
							
							

							
								

																	Fave
								
								
								fresche, da sgranare
																	500
									g
																

								

							
								

																	Pisellini
								
								
								freschi, da sgranare
																	500
									g
																

								

							
								

																	Lattuga
								
								
								romana
																	1
									
																

								

							
								

																	Carciofi mammole
								
								
								
																	390
									g
																

								

							
								

																	Cipollotto fresco
								
								
								
																	2
									
																

								

							
								

																	Peperoncino fresco
								
								
								
																	1
									
																

								

							
								

																	Vino bianco secco
								
								
								
																	70
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la vignarola romana come prima cosa sgranate piselli 1 e fave 2. Dovrete ottenerne circa 200 gr di ciascuno 3. 
									

								

															

																		
																															
											
										
																														
																		Passate alla lattuga romana e tagliatela a strisce medie 4, sciacquatela 5 e tenetela da parte. Occupatevi ora dei carciofi: eliminate le foglie più esterne 6 che risulterebbero dure in cottura e ricavate il cuore del carciofo. 
									

								

															

																		
																															
											
										
																														
																		Utilizzando uno spelucchino arrotondate e pelate anche il gambo 7; poi tagliate la punta del carciofo 8 e dividetelo a metà 9. 
									

								

															

																		
																															
											
										
																														
																		Senza eliminare la barbetta interna tagliate il carciofo a fettine sottili 10. Eliminate la parte verde del cipollotto, tagliatelo prima a metà e poi a julienne 11. Tagliate a rondelle anche il peperoncino 12. 
									

								

															

																		
																															
											
										
																														
																		Passate alla cottura della vignarola: versate un filo d'olio in un tegame, lasciatelo scaldare e aggiungere i cipollotti 13. Attendete pochi istanti e unite anche il peperoncino 14, poi lasciate appassire a fiamma moderata per alcuni minuti. Non appena il cipollotto sarà ben dorato, alzate leggermente la fiamma e unite i carciofi 15. 
									

								

															

																		
																															
											
										
																														
																		Attendete 3-4 minuti e unite le fave 16, mescolate e dopo altri 3 minuti aggiungete anche i piselli 17. Aspettate altri 3-4 minuti, saltando le verdure e unite la lattuga romana 18. 
									

								

															

																		
																															
											
										
																														
																		Sfumate con il vino bianco 19, attendete che la parte alcolica sia completamente evaporata e coprite con un coperchio 20. Lasciate cuocere per almeno 10 minuti, poi togliete il coperchio 21, 
									

								

															

																		
																															
											
										
																														
																		regolate di sale 22 e ultimate la cottura per altri 5 minuti. Spegnete quindi il fuoco, aggiungete un filo d'olio 23 e servite la vostra vignarola 24. 
									

								

							
					    