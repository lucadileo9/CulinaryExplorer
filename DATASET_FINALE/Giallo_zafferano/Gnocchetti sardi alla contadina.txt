Difficoltà: Molto facile
Gli gnocchetti sardi alla contadina sono un primo piatto ricco di sapori, grazie alla combinazione di semplici ingredienti che fanno parte della tradizione gastronomica di un tempo, quella dei ritmi della campagna. Pancetta affumicata e fagioli bianchi sono protagonisti in questa ricetta insieme ad uno dei formati di pasta più famosi della Sardegna: gli gnocchetti o malloreddus, protagonisti di tante squisite preparazioni come quella alla campidanese, con salsiccia e pecorino fresco. Gli gnocchetti sardi alla contadina sono una ricetta ideale per rendere la tavola accogliente nelle fredde giornate invernali e condividere con gli ospiti un piatto rustico ed invitante!


												
						
						

														INGREDIENTI
							
							                            
                                
    								
    									
    										
    										563
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    563
    					
    					    					    					
    					    Carboidrati
    					    g
    					    92.4
    					
    					    					    					
    					      di cui zuccheri
    					    g
    					    7.3
    					
    					    					    					
    					    Proteine
    					    g
    					    18.8
    					
    					    					    					
    					    Grassi
    					    g
    					    13.2
    					
    					    					    					
    					      di cui saturi
    					    g
    					    2.89
    					
    					    					    					
    					    Fibre
    					    g
    					    10.7
    					
    					    					    					
    					    Colesterolo
    					    mg
    					    12
    					
    					    					    					
    					    Sodio
    					    mg
    					    549
    					
    					    				
    			
                            
													


						
							
							

							
								

																	Gnocchetti Sardi
								
								
								
																	400
									g
																

								

							
								

																	Fagioli di spagna
								
								
								non sgocciolati
																	400
									g
																

								

							
								

																	Pancetta affumicata
								
								
								
																	75
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Cipolle
								
								
								
																	50
									g
																

								

							
								

																	Rosmarino
								
								
								
																	1
									rametto
																

								

							
								

																	Salvia
								
								
								
																	5
									foglie
																

								

							
								

																	Passata di pomodoro
								
								
								
																	200
									g
																

								

							
								

																	Pepe nero
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli gnocchetti sardi alla contadina, iniziate a mettere sul fuoco una pentola con acqua salata. Intanto mondate e tritate finemente la cipolla 1. Irrorate con un filo d'olio una padella ampia, rosolate uno spicchio d’aglio intero a fuoco basso 2, quindi toglietelo una volta imbiondito e versate nella padella il trito di cipolla 3. Mescolate di tanto in tanto perchè non si bruci.
									

								

															

																		
																															
											
										
																														
																		Mentre la cipolla soffrigge tritate la salvia e il rosmarino (abbiate cura di lasciare qualche ago intero per decorare il piatto finale se preferite) 4, fateli rosolare insieme alla cipolla 5. Affettate la pancetta e riducetela in striscioline 6,
									

								

															

																		
																															
											
										
																														
																		unitela al soffritto 7; quindi aromatizzate con del pepe macinato. Aggiungete poi i fagioli bianchi assieme alla loro acqua di conservazione 8 e infine versate la passata di pomodoro 9.
									

								

															

																		
																															
											
										
																														
																		Amalgamate bene gli ingredienti e continuate la cottura per 12 minuti, a fuoco vivace 10. Nel frattempo, quando l’acqua avrà raggiunto il bollore lessate gli gnocchetti per il tempo indicato sulla confezione 11. Una volta cotti (meglio se al dente) scolateli, con l’aiuto di una schiumarola 12,
									

								

															

																		
																															
											
										
																														
																		e versateli direttamente nella padella con il condimento 13. Mantecate la pasta mescolando bene in modo da incorporare tutti gli ingredienti 14. Gli gnocchetti sardi alla contadina sono pronti: impiattateli caldi, con qualche ciuffetto di rosmarino fresco come tocco finale 15.
									

								

							
					    