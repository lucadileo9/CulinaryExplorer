Difficoltà: Molto facile
Della sangria originale mantiene il nome, l’abbondanza di frutta e spezie e la popolarità dentro e fuori della Spagna. Ciò che la differenzia, però, è un tocco di leggerezza e freschezza in più, oltre che un delicato colore che si discosta molto da quel rubino profondo della più famosa versione… stiamo parlando della sangria bianca! Cocktail dell’estate per eccellenza, diffusissimo in Catalogna ma amato in ogni parte del mondo, la Sangria bianca è un tripudio di profumi e dolcezza che conquista tutti al primo sorso, ideale per vivacizzare una serata tra amici e regalare una coloritura “caliente” e festaiola al più classico degli aperitivi. Un po’ di musica, un bicchiere di sangria bianca e qualche candela accesa, e vi sentirete scivolare anche voi nell’atmosfera travolgente dell’estate spagnola!


												
						
						

														INGREDIENTI
							
							                            
                                
    								
    									
    										
    										244
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    244
    					
    					    					    					
    					    Carboidrati
    					    g
    					    29.7
    					
    					    					    					
    					      di cui zuccheri
    					    g
    					    29.7
    					
    					    					    					
    					    Proteine
    					    g
    					    1.6
    					
    					    					    					
    					    Grassi
    					    g
    					    0.3
    					
    					    					    					
    					      di cui saturi
    					    g
    					    0.04
    					
    					    					    					
    					    Fibre
    					    g
    					    5
    					
    					    					    					    					
    					    Sodio
    					    mg
    					    26
    					
    					    				
    			
                            
													


						
							
														Ingredienti per la sangria bianca
							

							
								

																	Vino bianco
								
								
								prosecco
																	1250
									g
																

								

							
								

																	Melone
								
								
								(circa 1)
																	1
									kg
																

								

							
								

																	Pesche noci
								
								
								(circa 2)
																	400
									g
																

								

							
								

																	Limoni
								
								
								(circa 2)
																	350
									g
																

								

							
								

																	Arance
								
								
								(circa 2)
																	600
									g
																

								

							
								

																	Zucchero
								
								
								
																	120
									g
																

								

							
								

																	Chiodi di garofano
								
								
								
																	6
									
																

								

							
								

																	Cannella in stecche
								
								
								
																	3
									
																

								

							
								

																	Vodka
								
								
								secca
																	70
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la sangria bianca, per prima cosa spremete uno dei due limoni 1 e una delle due arance 2 e filtrate il succo ricavato 3.
									

								

															

																		
																															
											
										
																														
																		Tagliate quindi il secondo limone, senza sbucciarlo: riducetene metà a fette, e l’altra metà a dadini 4. Fate altrettanto con la seconda arancia, tagliandone metà a fette e metà a cubetti 5. Passate alle pesche noci: tagliatele dapprima a metà per privarle del nocciolo 6
									

								

															

																		
																															
											
										
																														
																		Poi tagliatele anch’esse a dadini 7. Procedete alla pulizia del melone: eliminate le sommità 8 e tagliate il frutto a metà 9.
									

								

															

																		
																															
											
										
																														
																		Con un cucchiaio raschiate via i semi e i filamenti interni 10 e poi, con un apposito scavino, ricavate dalla polpa tante palline 11. A questo punto, versate il prosecco in una ciotola capiente 12
									

								

															

																		
																															
											
										
																														
																		E aggiungete lo zucchero 13, mescolando fino a farlo sciogliere completamente 14. Unite anche i chiodi di garofano 15,
									

								

															

																		
																															
											
										
																														
																		le stecche di cannella 16 ed in ultimo il succo di limone e di arancia filtrato 17. Aggiungete i dadini di limone e di arancia 18
									

								

															

																		
																															
											
										
																														
																		e anche le fette 19. Proseguite unendo le pesche 20 e il melone a palline 21.
									

								

															

																		
																															
											
										
																														
																		In ultimo, versate la vodka 22 e mescolate ancora. Coprite la vostra sangria bianca con della pellicola, e ponetela in frigo a macerare per almeno 6 ore, meglio ancora per tutta la notte 23. Trascorso questo tempo, servite il vostro cocktail versando nei bicchieri frutta e vino 24.
									

								

							
					    