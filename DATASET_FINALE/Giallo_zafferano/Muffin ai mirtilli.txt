Difficoltà: Facile
I muffin sono dei deliziosi dolcetti americani, facilissimi da preparare a casa. Oltre ai muffin con gocce di cioccolato c'è un'altra tipologia molto amata: i muffin ai mirtilli! Siamo qui per mostrarvi tutti i trucchi per prepararli a casa in pochi minuti! Gli ingredienti utilizzati sono molto semplici da reperire, vi consigliamo di utilizzarli tutti a temperatura ambiente; solo in questo modo otterrete un impasto omogeneo che vi permetterà di ottenere la classica forma a fungo, tipica degli american muffin. I muffin ai mirtilli sono perfetti per la colazione e la merenda, ottimi da gustare con il tè caldo o con un succo di frutta; questi dolcetti così soffici piaceranno tantissimo anche ai più piccoli! Realizzateli per un brunch e per tantissime altre occasioni.

Ecco altre ricette di muffin da non perdere:


												
						
						

														INGREDIENTI
							
													


						
							
														per 15 muffin
							

							
								

																	Farina 00
								
								
								
																	300
									g
																

								

							
								

																	Uova
								
								
								medie (a temperatura ambiente)
																	2
									
																

								

							
								

																	Zucchero
								
								
								
																	135
									g
																

								

							
								

																	Burro
								
								
								morbido
																	125
									g
																

								

							
								

																	Latte intero
								
								
								(a temperatura ambiente)
																	135
									g
																

								

							
								

																	Lievito in polvere per dolci
								
								
								
																	8
									g
																

								

							
								

																	Bicarbonato
								
								
								la punta di 1
																	
									
																

								

							
								

																	Baccello di vaniglia
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
								

																	Mirtilli
								
								
								
																	250
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i muffin ai mirtilli è bene utilizzare tutti gli ingredienti a temperatura ambiente per almeno un'ora, in questo modo il composto non risulterà slegato. Versate quindi lo zucchero in una ciotola, aggiungete i semi che avrete estratto dal baccello di vaniglia 1 e aggiungete anche il burro morbido, ma ancora plastico 2. Lavorate il composto con le fruste elettriche 3.
									

								

															

																		
																																											
											
										
																						
											
										
																						
											
										
																																										
																		Una volta ottenuta una crema leggermente montata 4, aggiungete le uova una alla volta e lavorate ancora con le fruste elettriche 5, sino a che non saranno ben amalgamate 6.
									

								

															

																		
																																											
											
										
																						
											
										
																						
											
										
																																										
																		A parte in un'altra ciotola setacciate la farina 7, il bicarbonato 8 e il lievito per dolci 9. Aggiungete anche il pizzico di sale e mescolate le polveri con un cucchiaio.
									

								

															

																		
																																											
											
										
																						
											
										
																						
											
										
																																										
																		Riprendete il composto di uova e burro e lavorate ancora con le fruste elettriche a velocità bassa. Incorporate le polveri poco alla volta, aiutandovi con un cucchiaio 10 e continuate a mescolare con le fruste 11 sino a che non saranno ben assorbite. Sempre con le fruste in azione aggiungete lentamente anche il latte, versandolo a filo 12.
									

								

															

																		
																																											
											
										
																						
											
										
																						
											
										
																																										
																		Incorporate ora 125 g di mirtilli 13 e mescolate con una spatola 14. Distribuite i pirottini all'interno di una teglia da muffin e aiutandovi con un cucchiaio distribuite il composto all'interno 15.
									

								

															

																		
																																											
											
										
																						
											
										
																						
											
										
																																										
																		Per ogni pirottino andrà circa 70 g di composto, in modo da riempirlo per 2/3 16. Decorate ciascun muffin con i mirtilli rimasti, ne serviranno circa 4 per ciascuno 17 e cuocete in forno statico preriscaldato a 180° per 30-32 minuti. Fate sempre la prova dello stecchino prima di sfornare i muffin, poi lasciateli intiepidire prima di servirli 18.
									

								

							
					    