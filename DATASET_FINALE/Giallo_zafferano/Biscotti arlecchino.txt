Difficoltà: Molto facile
Un'idea originale e divertente per la festa di Carnevale: i biscotti arlecchino, allegri e coloratissimi dolcetti, semplici da realizzare, che potrete preparare insieme ai bambini!
L'impasto dei biscotti arlecchino è arricchito con codette di zucchero di diversi colori, che li rende davvero molto carini da presentare.
I biscotti arlecchino sono perfetti per le festicciole in maschera organizzate per i bambini ma vedrete che anche i grandi saranno contenti di assaggiarli!
Una ricetta che potrete rifare in occasione anche dei compleanni dei più piccoli, per dare al buffet un tocco festoso e vivace!


												
						
						

														INGREDIENTI
							
													


						
							
														Ingredienti per 30 biscotti
							

							
								

																	Bicarbonato
								
								
								
																	5
									g
																

								

							
								

																	Burro
								
								
								a temperatura ambiente
																	230
									g
																

								

							
								

																	Farina 00
								
								
								
																	360
									g
																

								

							
								

																	Sale fino
								
								
								
																	3
									g
																

								

							
								

																	Uova
								
								
								medie 
																	3
									
																

								

							
								

																	Zucchero a velo
								
								
								
																	100
									g
																

								

							
								

																	Codette colorate
								
								
								
																	100
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i biscotti arlecchino, montate, con una planetaria munita di foglia o con le fruste di uno sbattitore elettrico, il burro morbido a temperatura ambiente con lo zucchero a velo 1, fino ad ottenere un composto spumoso. Aggiungete il sale 2 e le uova 3 quindi mescolate finchè tutti gli ingredienti non saranno ben amalgamati tra loro.
									

								

															

																		
																															
											
										
																														
																		Setacciate la farina 4 e aggiungete il bicarbonato 5 insieme e aggiungeteli al composto, un cucchiaio alla volta 6, continuando a mescolare, fino a quando le polveri non saranno ben incorporate al composto.
									

								

															

																		
																															
											
										
																														
																		Quando l'impasto sarà omogeneo, aggiungete la codette colorata, tenendone da parte qualcuna per la decorazione dei biscotti, 7 e mescolate molto velocemente per evitare che si sciolgano 8. Ora formate i biscotti: ponete dei mucchietti di impasto, da circa 30 gr, su una leccarda ricoperta di carta forno 9.
									

								

															

																		
																															
											
										
																														
																		Modellate ogni mucchietto in forma sferica 10 e appiattiteli leggermente quindi ponete, su ciascun biscotto, qualche codetta colorata avanzata 11. Infornate, in forno statico già caldo a 180° per 10 minuti (forno ventilato 160° per 7-8 minuti), o fino a quando i biscotti saranno dorati sui bordi. Sfornateli e lasciateli raffreddare su una gratella 12: ecco pronti gli allegri biscotti arlecchino!
									

								

							
					    