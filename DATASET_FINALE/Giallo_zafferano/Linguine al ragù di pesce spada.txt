Difficoltà: Facile
Le linguine al ragù di pesce spada sono un primo piatto dai sapori mediterranei che risveglierà le vostre papille gustative! Scoprirete la tenerezza del pesce spada, tagliato a piccoli bocconcini, avvolto in un sughetto fresco e gustoso, a base di pomodorini datterini caramellati in padella. Una spinta di sapore in più lo daranno anche le olive taggiasche e la nota piacevolmente piccante del peperoncino fresco. Pochi e semplici ingredienti insaporiti ad arte, complici dei trucchetti culinari, ad esempio l'aggiunta dell'acciughina per dare più grinta al piatto. Immancabili le erbe aromatiche fresche, che doneranno una nota di colore e un profumo irresistibile. Provate queste deliziose linguine e non perdetevi anche queste altre ricette con pesce spada:


												
						
						

														INGREDIENTI
							
													


						
							
							

							
								

																	Linguine
								
								
								
																	320
									g
																

								

							
								

																	Olive taggiasche
								
								
								
																	50
									g
																

								

							
								

																	Acciughe sott'olio
								
								
								
																	3
									
																

								

							
								

																	Aglio
								
								
								
																	4
									spicchi
																

								

							
								

																	Concentrato di pomodoro
								
								
								
																	1
									cucchiaio
																

								

							
								

																	Pomodorini datterini
								
								
								
																	500
									g
																

								

							
								

																	Pesce spada
								
								
								
																	300
									g
																

								

							
								

																	Prezzemolo
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Scorza di limone
								
								
								
																	
									q.b.
																

								

							
								

																	Maggiorana
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le linguine al ragù di pesce spada iniziate dal pesce: eliminate la pelle ed eventualmente la lisca centrale, se presente 1, quindi tagliatelo a cubetti regolari (così otterrete una cottura omogenea). Trasferite il pesce in una ciotola e insaporite con maggiorana 3.
									

								

															

																		
																																											
											
										
																						
											
										
																						
											
										
																																										
																		Grattugiate al momento la scorza di limone 4, insaporite anche con pepe grattugiato al momento e un filo d'olio 5. Mescolate e tenete da parte. Tagliate a metà i datterini puliti 6.
									

								

															

																		
																																											
											
										
																						
											
										
																						
											
										
																																										
																		In una padella scaldate un giro d'olio con gli spicchi d'aglio e le acciughe 7. Fate sciogliere le acciughe e poi versate i pomodorini 8. Lasciate caramellizzare per 10-15 minuti a fiamma vivace, o fino a quando non saranno brasate. Poi unite il concentrato di pomodoro 9. A parte portate a bollore l'acqua di cottura per la pasta.
									

								

															

																		
																																											
											
										
																						
											
										
																						
											
										
																																										
																		Versate anche le olive 10, abbassate la fiamma, eliminate l'aglio 11 e aggiungete il pesce spada 12.
									

								

															

																		
																																											
											
										
																						
											
										
																						
											
										
																																										
																		Versate un mestolo di acqua di cottura della pasta 13, coprite con coperchio e cuocete a fiamma moderata 14. Intanto lessate le linguine 15.
									

								

															

																		
																																											
											
										
																						
											
										
																						
											
										
																																										
																		Dopo circa 10 minuti di cottura il pesce spada sarà cotto, spegnete il fuoco, insaporite con prezzemolo e basilico 16 e salate. Scolate qui le linguine al dente 17, allungate con un mestolo di acqua di cottura 18.
									

								

															

																		
																																											
											
										
																						
											
										
																						
											
										
																																										
																		Mescolate e condite con olio 19, cuocete ancora 2 minuti. Servite le linguine al ragù di pesce spada con olive, scorza di limone 20 e foglie di basilico 21.
									

								

							
					    