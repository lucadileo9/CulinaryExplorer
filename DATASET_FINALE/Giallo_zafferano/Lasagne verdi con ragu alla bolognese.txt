Difficoltà: Media
Le lasagne verdi con ragù alla bolognese sono un gustoso e ricco primo piatto, una preparazione intramontabile della cucina tradizionale sempre molto apprezzata sulla nostra tavola. Ogni famiglia ha il suo segreto per preparare le lasagne alla bolognese, ma una cosa è certa: le lasagne piacciono davvero a tutti, grandi e piccini! Nella nostra versione, il profumo del ragù alla bolognese si sposa con un vivace mix di colori e sapori: il verde della pasta, il bianco della besciamella e il rosso intenso del condimento regalano al piatto un aspetto invitante che conquista gli occhi e il palato! Con le lasagne verdi con ragù alla bolognese porterete in tavola tutto il gusto genuino della buona cucina italiana in una ricetta dal sapore antico, che riporta ai sapori di casa! E se siete a corto di tempo? Provate le lasagne con ragù di salsiccia, il risultato vi sorprenderà!


						
						

														INGREDIENTI
							
							                            
                                
    								
    									
    										
    										1447
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1447
    					
    					    					    					
    					    Carboidrati
    					    g
    					    74.8
    					
    					    					    					
    					      di cui zuccheri
    					    g
    					    13.6
    					
    					    					    					
    					    Proteine
    					    g
    					    54.9
    					
    					    					    					
    					    Grassi
    					    g
    					    100.7
    					
    					    					    					
    					      di cui saturi
    					    g
    					    42.8
    					
    					    					    					
    					    Fibre
    					    g
    					    3.6
    					
    					    					    					
    					    Colesterolo
    					    mg
    					    297
    					
    					    					    					
    					    Sodio
    					    mg
    					    772
    					
    					    				
    			
                            
													


						
														
							
														Ingredienti per le lasagne per una teglia 30 cm x 20 cm
							

							
								

																	Lasagne Verdi all'uovo
								
								
								sfoglie
																	21
									
																

								

							
								

																	Parmigiano Reggiano DOP
								
								
								(da grattugiare)
																	250
									g
																

								

							
														
							
						
														
							
														per il ragù 
							

							
								

																	Manzo
								
								
								macinato
																	500
									g
																

								

							
								

																	Pancetta fresca
								
								
								di maiale tritata
																	500
									g
																

								

							
								

																	Carote
								
								
								
																	50
									g
																

								

							
								

																	Sedano
								
								
								
																	50
									g
																

								

							
								

																	Cipolle
								
								
								
																	60
									g
																

								

							
								

																	Vino bianco
								
								
								
																	200
									g
																

								

							
								

																	Passata di pomodoro
								
								
								
																	250
									g
																

								

							
								

																	Acqua
								
								
								
																	1
									l
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Latte intero
								
								
								
																	50
									g
																

								

							
														
							
						
														
							
														per la besciamella
							

							
								

																	Latte intero
								
								
								
																	1
									l
																

								

							
								

																	Farina 00
								
								
								
																	80
									g
																

								

							
								

																	Burro
								
								
								
																	100
									g
																

								

							
								

																	Noce moscata
								
								
								(da grattugiare)
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le lasagne verdi al ragù alla bolognese cominciate con la preparazione del ragù che necessità di lunghi tempi di cottura. Tritate finemente la cipolla, la carota ed il sedano aiutandovi con un coltello oppure con il mixer 1. Fate scaldare in un tegame l’olio e aggiungete le verdure tritate. Lasciate rosolare a fuoco basso per almeno 20 minuti, poi aggiungete la pancetta fresca trita di maiale 2 e la carne trita di manzo 3.
									

								

															

																		
																															
											
										
																														
																		Fatela rosolare, mescolando con un cucchiaio di legno 4 affinché la cottura sia uniforme ed evitare che si attacchi al fondo del tegame. Quando la carne risulta rosolata ed asciutta, aggiungete il vino bianco 5 e lasciate sfumare fino a completa evaporazione. Quindi aggiungete la passata di pomodoro 6 e continuate a mescolare bene per amalgamare gli ingredienti.
									

								

															

																		
																															
											
										
																														
																		Aggiungete l’acqua 7 e lasciate cuocere per almeno 2 ore: se in cottura il ragù dovesse asciugarsi troppo, aggiungete dell’altra acqua: è importante però che a cottura ultimata il ragù sia ben asciutto. Aggiustate di sale e pepe 8. Quando il ragù sta ultimando la cottura, aggiungete il latte 9 e continuate a mescolare. Terminate la cottura, spegnete il fuoco e tenete da parte.
									

								

															

																		
																															
											
										
																														
																		Procedete dunque alla preparazione della besciamella: prendete un pentolino e fate a scaldare il latte. Nel frattempo in un altro tegame sciogliete il burro a fuoco basso e, quando sarà sciolto, toglietelo dal fuoco ed aggiungetevi la farina setacciata 10. Mescolate energicamente con la frusta per ottenere un composto senza grumi (roux) fino a che la farina non sarà dorata. Quindi rimettete il pentolino sul fuoco, finché non assume una colorazione dorata. Quando il latte sarà caldo, aromatizzatelo con la noce moscata grattugiata e un pizzico di sale 11. A questo punto potete unirlo al composto di burro e farina 12. Mescolate energicamente con una frusta e fate addensare a fuoco dolce: il composto deve risultare omogeneo e senza grumi. Cuocete la besciamella per circa 5-6 minuti a fuoco dolce, fino a quando non sarà cremoso.
									

								

															

																		
																															
											
										
																														
																		Passate dunque alla composizione delle lasagne: prendete una teglia rettangolare dalle dimensioni di 30 cm di lunghezza e 20 cm di larghezza. Distribuite un filo di besciamella sulla teglia in modo uniforme su tutta la superficie 13, poi adagiate le lasagne verdi 14 e versate un sottile strato di besciamella 15.
									

								

															

																		
																															
											
										
																														
																		Distribuite il ragù 16 e il formaggio grattugiato 17. Create quindi un altro strato di lasagne, questa volta disponendole nel senso opposto rispetto al primo strato in modo che vengano incrociate 18.
									

								

															

																		
																															
											
										
																														
																		Ripetete dunque l'operazione fino ad ottenere 6 strati e terminando con abbondante formaggio grattugiato (19-20). Una volta terminato 21, cuocete in forno statico preriscaldato a 200° per circa 25 minuti (oppure a forno ventilato a 180° per 15 minuti): le lasagne saranno pronte quando vedrete una leggera crosticina dorata in superficie. Sfornatele e lasciatele intiepidire prima di portarla in tavola e gustare le vostre lasagne verdi con ragù alla bolognese 21!
									

								

							
					    