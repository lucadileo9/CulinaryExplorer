Difficoltà: Facile
C'è chi è per la tradizione e chi per la novità. Chi adora il bianco e blu e chi il rosso e il dorato. Poi ci sono quelli pro albero o per il presepe. Stiamo parlando del Natale e di tutte le sue bellissime, e tantissime, tradizioni. Che siate votati per un albero agghindato e colorato, per un presepe tradizionale e per i piatti tipici ma rivisitati allora siete nel posto giusto. Oggi vi proponiamo infatti una panna cotta alla gelatina di melagrana che sicuramente riuscirà a stuzzicarvi! Si presenta elegante e bellissima, con il candido biancore della panna cotta che noi abbiamo pensato di impreziosire con uno dei frutti tipici del periodo natalizio. La melagrana inoltre è considerata un frutto di buon auspicio ed è quindi perfetta anche per Capodanno! Quest'anno saprete sicuramente cosa servire come dessert ai vostri ospiti, per delle festività tradizionaliste o alternative la panna cotta alla gelatina di melagrana sarà sempre adatta!


						
						

														INGREDIENTI
							
													


						
														
							
														Ingredienti per 4 bicchieri della capienza di 100 ml
							

							
								

																	Panna fresca liquida
								
								
								
																	250
									g
																

								

							
								

																	Zucchero
								
								
								
																	30
									g
																

								

							
								

																	Gelatina in fogli
								
								
								
																	4
									g
																

								

							
								

																	Rosmarino
								
								
								
																	2
									rametti
																

								

							
														
							
						
														
							
														Per la gelatina di melagrana
							

							
								

																	Melagrana
								
								
								
																	1
									kg
																

								

							
								

																	Zucchero
								
								
								
																	70
									g
																

								

							
														
							
						
														
							
														Per decorare
							

							
								

																	Pandoro
								
								
								(1 piccolo)
																	100
									g
																

								

							
								

																	Cannella in stecche
								
								
								
																	1
									
																

								

							
								

																	Burro
								
								
								
																	30
									g
																

								

							
								

																	Cioccolato bianco
								
								
								da grattugiare o riccioli
																	
									q.b.
																

								

							
								

																	Rosmarino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la panna cotta alla gelatina di melagrana cominciate sfogliando i rametti di rosmarino in una ciotola con la panna 1. Mescolate, coprite con pellicola e lasciate in infusione per 8-12 ore in frigorifero 2. Trascorso il tempo mettete in ammollo la gelatina in acqua fredda 3.
									

								

															

																		
																															
											
										
																														
																		Intanto filtrate il tutto direttamente in un pentolino 4, unite lo zucchero 5 e lasciate sfiorare il bollore mescolando di tanto in tanto. Spegnete e unite la gelatina ormai reidratata e scolata 6.
									

								

															

																		
																															
											
										
																														
																		Mescolate accuratamente fino al completo discioglimento 7. Trasferite la panna cotta in 4 bicchierini della capienza di 100 ml aiutandovi con un mestolino 8, trasportateli in frigorifero aiutandovi con un vassoietto. Dopodiché lasciate in frigorifero per un’oretta 9.
									

								

															

																		
																															
											
										
																														
																		Nel frattempo passate alla gelatina di melagrana: ricordate che il frutto macchia gli indumenti e le superfici delicate, quindi munitevi di grembiule e tagliere. Incidete la parte superiore dei frutti 10, scartate il cappello e poi massaggiate sul tagliere il frutto facendolo ruotare sotto i palmi delle mani: in questo modo la polpa si ammorbidirà e i chicchi verranno via più facilmente 11. Incidete le 4 parti visibili dove c’è la polpa e aprite a spicchi 12.
									

								

															

																		
																															
											
										
																														
																		Sgranate la melagrana e raccogliete in una ciotola 13. Trasferite i chicchi in un frullatore (tenendone qualcuno da parte per la decorazione) 14, e ottenete una purea. Trasferite in un colino posto all’interno di un pentolino 15,
									

								

															

																		
																															
											
										
																														
																		in questo modo potrete schiacciare i semini con una lecca pentole, spremendoli uscirà ancora del succo 16, dovrete ottenerne 330 grammi; quindi scartateli 17 e accendete il fornello, versate lo zucchero e mescolate 18.
									

								

															

																		
																															
											
										
																														
																		Lasciate cuocere per una decina di minuti a temperatura medio alta mescolando di tanto in tanto 19. Quando lo sciroppo sarà pronto lasciatelo raffreddare prima di versarlo sui 4 bicchieri 20. Riponete nuovamente in frigorifero per un paio d’ore: la consistenza finale risulterà come una crema densa 21.
									

								

															

																		
																															
											
										
																														
																		Nel frattempo grattugiate il cioccolato bianco e raccoglietelo in una ciotola 22, poi affettate il pandorino ottenendo 5-6 stelline 23. In una padella antiaderente fate sciogliere il burro a temperatura dolce, profumate con la cannella sbriciolata grossolanamente 24.
									

								

															

																		
																															
											
										
																														
																		Adagiate le fette di pandoro 25 e fatele tostare qualche istante alzando un po’ la temperatura: fate molta attenzione a non bruciare le stelle. Rigirate e proseguite la tostatura per qualche istante ancora 26. Per guarnire la panna cotta alla gelatina di melagrana vi basterà aggiungere del cioccolato tritato nel mezzo della gelatina 27,
									

								

															

																		
																															
											
										
																														
																		guarnire la superficie con qualche chicco del frutto tenuto da parte 28, e per finire la stella di pandoro 29. Impiattate i singoli bicchieri sui piattini e, a piacimento, guarnite con qualche aghetto di rosmarino e qualche chicco di ribes 30.
									

								

							
					    