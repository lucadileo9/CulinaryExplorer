Difficoltà: Facile
Un involucro di friabile sfoglia e un ripieno dalla doppia consistenza, morbida e croccante, sono i punti forti della nostra ricetta delle sfogliette mele e crema, piccole delizie monoporzione dalla semplice bontà. Protagoniste indiscusse di questi dolcetti sono le mele e la crema pasticcera, che rappresentano il cuore fresco e cremoso custodito all’interno della sfoglia. Gustarle a colazione renderà piacevole il vostro risveglio, mentre a merenda farete felici i più piccoli con queste sfogliette casalinghe golose e genuine.


						
						

														INGREDIENTI
							
							                            
                                
    								
    									
    										
    										581
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    581
    					
    					    					    					
    					    Carboidrati
    					    g
    					    71.7
    					
    					    					    					
    					      di cui zuccheri
    					    g
    					    36.1
    					
    					    					    					
    					    Proteine
    					    g
    					    7.2
    					
    					    					    					
    					    Grassi
    					    g
    					    29.5
    					
    					    					    					
    					      di cui saturi
    					    g
    					    11.75
    					
    					    					    					
    					    Fibre
    					    g
    					    2.3
    					
    					    					    					
    					    Colesterolo
    					    mg
    					    154
    					
    					    					    					
    					    Sodio
    					    mg
    					    309
    					
    					    				
    			
                            
													


						
														
							
														Ingredienti per 4 sfogliette
							

							
								

																	Pasta Sfoglia
								
								
								rettangolare
																	230
									g
																

								

							
								

																	Mele Evelina
								
								
								
																	1
									
																

								

							
								

																	Zucchero
								
								
								
																	
									q.b.
																

								

							
														
							
						
														
							
														per la crema
							

							
								

																	Latte intero
								
								
								
																	250
									g
																

								

							
								

																	Zucchero
								
								
								
																	75
									g
																

								

							
								

																	Amido di mais (maizena)
								
								
								
																	35
									g
																

								

							
								

																	Tuorli
								
								
								
																	2
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le sfogliette mele e crema per prima cosa occupatevi della crema: in un pentolino scaldate il latte 1. A parte in una ciotola versate i tuorli, lo zucchero 2 e l’amido di mais 3.
									

								

															

																		
																															
											
										
																														
																		Mescolate con la frusta 4 fino a ottenere un composto omogeneo 5. Una volta che il latte sarà caldo, versatelo nella ciotola con i tuorli 6.
									

								

															

																		
																															
											
										
																														
																		Mescolate ancora con la frusta 7. Portate sul fuoco e fate addensare a fiamma moderata 8moscalando con una spatola 9.
									

								

															

																		
																															
											
										
																														
																		Togliete dal fuoco e continuate a mescolare vigorosamente fin quando la crema non sarà liscia. Trasferitela in una terrina, copritela con pellicola per alimenti a contatto 10 e fatela raffreddare per bene e per almeno trenta minuti.Trascorso il tempo di raffreddamento della crema, riprendetela e abbiate cura di mescolarla prima dell’utilizzo per renderla nuovamente liscia. Stendete la pasta sfoglia e dividetela a metà in verticale 11. Dunque dividete ulteriormente le due metà, ottenendo così quattro strisce 12.
									

								

															

																		
																															
											
										
																														
																		Praticate delle incisioni orizzontali in una delle due estremità delle strisce (che saranno la decorazione dei nostri dolcetti)13. Dividete la mela a metà 14, tagliate le metà in due spicchi, dunque eliminatene il torsolo. Tagliate a fettine i quattro quarti di mela ad uno spessore di circa 5 millimetri 15.
									

								

															

																		
																															
											
										
																														
																		Farcite il lato senza incisioni con crema 16 e circa cinque/sei pezzettini di mela 17. Richiudete i vostri dolcetti, sovrapponendo i due lembi di pasta 18.
									

								

															

																		
																															
											
										
																														
																		Sigillate il bordo applicando una leggera pressione 19, adagiate le sfogliette su placca da forno rivestita con carta, spolverizzateli con dello zucchero semolato 20 e cuocete in forno statico preriscaldato a 200 gradi per 25 minuti. Sfornate 21, fate intiepidire e servite le vostre sfogliette mela e crema.
									

								

							
					    