Difficoltà: Molto facile
E’ tempo d’estate e per dissetarsi non c’è niente di meglio che un gustoso sorbetto preparato con profumate foglioline di menta.
Il sorbetto è un dessert al cucchiaio molto leggero perché è caratterizzato da un grana fine simile al gelato che lo rende un dessert raffinato e molto gradevole al palato, il dolce ideale per concludere una cena estiva con un tocco di originalità.
Il sorbetto non si realizza con sciroppi aromatizzati pronti ma con uno sciroppo preparato in casa con semplici ingredienti: menta fresca, acqua e zucchero.
Il composto che si ottiene si lascia in infusione per un paio d’ore e poi, dopo aver filtrato lo sciroppo e la menta, si procede alla realizzazione del sorbetto con la gelatiera.
Con pochi e semplici gesti otterrete un sorbetto dalla consistenza morbida e dal gusto deciso e balsamico che contraddistingue la menta. Offrite il sorbetto alla menta come dessert in alternativa al più classico sorbetto al limone o a quello alle ciliegie, gustatelo concedendovi una fresca pausa nelle calde giornate estive.


												
						
						

														INGREDIENTI
							
							                            
                                
    								
    									
    										
    										324
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    324
    					
    					    					    					
    					    Carboidrati
    					    g
    					    79.6
    					
    					    					    					
    					      di cui zuccheri
    					    g
    					    79.6
    					
    					    					    					
    					    Proteine
    					    g
    					    0.9
    					
    					    					    					
    					    Grassi
    					    g
    					    0.2
    					
    					    					    					
    					      di cui saturi
    					    g
    					    0.03
    					
    					    					    					
    					    Fibre
    					    g
    					    1.4
    					
    					    					    					    					
    					    Sodio
    					    mg
    					    8
    					
    					    				
    			
                            
													


						
							
							

							
								

																	Acqua
								
								
								
																	750
									ml
																

								

							
								

																	Zucchero
								
								
								
																	300
									g
																

								

							
								

																	Menta
								
								
								
																	100
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il sorbetto alla menta iniziate staccando dai rametti le foglie di menta 1, poi lavatele sotto l’acqua corrente, ponetele in un colino a sgocciolare 2 e infine asciugatele con un canovaccio 3.
									

								

															

																		
																															
											
										
																														
																		In un pentolino mettete l’acqua 4, lo zucchero semolato 5, aggiungete anche le foglioline di menta 6, cuocete a fuoco dolce e portate ad ebollizione.
									

								

															

																		
																															
											
										
																														
																		Lasciate bollire per 2 minuti e poi spegnete il fuoco 7. Trasferite lo sciroppo in una ciotola, coprite con la pellicola 8 e lasciate in infusione per un paio d’ore in frigorifero, fino a quando il liquido sarà completamente freddo, a quel punto riprendete la ciotola 9 e
									

								

															

																		
																															
											
										
																														
																		filtrate lo sciroppo in un colino 10. Frullate in un mixer (o con un frullatore ad immersione) metà delle foglie di menta con metà dello sciroppo filtrato 11 (conservate l'altra metà dello sciroppo che servirà in seguito) fino ad ottenere un composto liscissimo che non presenta tracce di foglie di menta 12.
									

								

															

																		
																															
											
										
																														
																		Filtrate il composto ottenuto con un colino a maglie strette 13 e incorporatelo all'altra metà dello sciroppo che avete tenuto da parte, mescolate e trasferite il composto in una gelatiera 14. Azionate la gelatiera, il sorbetto inizierà ad addensarsi 15
									

								

															

																		
																															
											
										
																														
																		ci vorranno circa 40 minuti perchè il sorbetto raggiunga una consistenza cremosa ma ben compatta (16 -17). Trasferite quindi  il sorbetto in una ciotola, ora il vostro sorbetto alla menta è pronto 18! Conservatelo in congelatore fino al momento di servirlo. Se non disponete di una gelatiera ponete il composto in una bacinella e mettetelo in freezer, ricordandovi ogni mezz’ora di romperlo con i rebbi di una forchetta, finché non otterrete la cremosità e la densità giusta del vostro sorbetto. Questa operazione richiederà circa 3 ore.
									

								

							
					    