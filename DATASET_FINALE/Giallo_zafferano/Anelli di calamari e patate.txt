Difficoltà: Facile
Gli anelli di calamari e patate sono un secondo piatto di pesce, facile e gustoso. Come tutte le pietanze in umido, anche qui ci sarà un delizioso intingolo di pomodorini datterini che insaporiranno in cottura sia gli anelli di calamaro che le patate. Questa ricetta semplice, genuina e profumata, si prepara in un unico tegame per risparmiare tempo e stoviglie. Morbidi e avvolgenti, rappresentano una valida alternativa alle tradizionali ricette a base di calamari:


												
						
						

														INGREDIENTI
							
													


						
							
							

							
								

																	Calamari
								
								
								(puliti e senza testa e senza pelle)
																	1
									kg
																

								

							
								

																	Patate
								
								
								
																	700
									g
																

								

							
								

																	Aglio
								
								
								
																	1
									spicchio
																

								

							
								

																	Pomodori datterini pelati
								
								
								
																	200
									g
																

								

							
								

																	Vino bianco
								
								
								
																	80
									g
																

								

							
								

																	Acqua
								
								
								(al bisogno)
																	200
									g
																

								

							
								

																	Origano
								
								
								fresco
																	
									q.b.
																

								

							
								

																	Salvia
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare gli anelli di calamari e patate per prima cosa pelate le patate 1, poi tagliatele e metà e riducetele a tocchetti irregolari 2. In un tegame scaldate un giro di olio con l’aglio 3. 
									

								

															

																		
																																											
											
										
																						
											
										
																						
											
										
																																										
																		Versate le patate e aggiungete la salvia 4, rosolate qualche istante e poi sfumate con il vino bianco 5. Lasciate evaporare la parte alcolica, poi incorporate i pomodori datterini pelati 6. 
									

								

															

																		
																																											
											
										
																						
											
										
																						
											
										
																																										
																		A questo punto potete versare l'acqua: circa 200 g 7 per un risultato molto "in umido", altrimenti per un piatto più cremoso potete iniziare la cottura senza aggiungere acqua e regolarvi man a mano, aggiungendone calda al bisogno. Cuocete con il coperchio a fuoco dolce per 30 -35 minuti 8 o fino a quando non saranno morbide le patate. Intanto tagliate ad anelli i calamari già puliti 9. 
									

								

															

																		
																																											
											
										
																						
											
										
																						
											
										
																																										
																		Trascorso il tempo di cottura delle patate, eliminate l'aglio 10. Aggiungete gli anelli di calamari 11 e salate 12.
									

								

															

																		
																																											
											
										
																						
											
										
																						
											
										
																																										
																		Pepate 13 e cuocete per circa 5-6 minuti.A cottura ultimata profumate con origano fresco 14 e servite ben caldi gli anelli di calamari e patate 15.
									

								

							
					    