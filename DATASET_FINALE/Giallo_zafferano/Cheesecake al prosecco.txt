Difficoltà: Media
Quante bottiglie di prosecco avete stappato per celebrare l'arrivo del nuovo anno? Speriamo ve ne sia avanzato un po' perché abbiamo la ricetta perfetta per riutilizzarlo! Stiamo parlando della cheesecake al prosecco, che per l'occasione abbiamo pensato di declinare in versione monoporzione, così da risultare più chic e accattivante! Un dolce molto semplice che vi farà riutilizzare sia lo spumante che il pandoro... fermo restando che l'inzuppo nel latte è sempre una delle soluzioni più gettonate! Una volta che avrete assaggiato le nostre cheesecake al prosecco sentirete l'esplosione di bontà e di leggerezza, la consistenza vellutata e il suo aspetto convincono da subito. Potrete facilmente riproporre questo dessert non solo per Natale o Capodanno ma anche nel resto dell'anno, magari in una seratina romantica o con ospiti importanti. Siete pronti ad affondare il cucchiaino nella nostra cheesecake al prosecco? Preparatela con noi!


						
						

														INGREDIENTI
							
							                            
                                
    								
    									
    										
    										616
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    616
    					
    					    					    					
    					    Carboidrati
    					    g
    					    36.2
    					
    					    					    					
    					      di cui zuccheri
    					    g
    					    22.4
    					
    					    					    					
    					    Proteine
    					    g
    					    11.2
    					
    					    					    					
    					    Grassi
    					    g
    					    45
    					
    					    					    					
    					      di cui saturi
    					    g
    					    26.27
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    180
    					
    					    					    					
    					    Sodio
    					    mg
    					    276
    					
    					    				
    			
                            
													


						
														
							
														Ingredienti per 4 stampini da 7,5 cm x 4,5 cm
							

							
								

																	Pandoro
								
								
								
																	200
									g
																

								

							
								

																	Burro
								
								
								
																	55
									g
																

								

							
														
							
						
														
							
														Per la crema
							

							
								

																	Formaggio fresco spalmabile
								
								
								
																	300
									g
																

								

							
								

																	Panna fresca liquida
								
								
								
																	50
									g
																

								

							
								

																	Gelatina in fogli
								
								
								
																	9
									g
																

								

							
								

																	Zucchero a velo
								
								
								
																	50
									g
																

								

							
								

																	Prosecco
								
								
								
																	100
									g
																

								

							
								

																	Baccello di vaniglia
								
								
								
																	1
									
																

								

							
														
							
						
														
							
														Per decorare
							

							
								

																	Ribes
								
								
								
																	4
									rametti
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la cheesecake al prosecco cominciate dalla base fatta di pandoro. Tagliatelo a pezzetti di 1-2 cm 1 e versatelo in una padella antiaderente. Cuocete i pezzetti di pandoro per 7-8 minuti a temperatura media mescolando di frequente 2, eviterete in questo modo che bruci. Infatti il pandoro dovrà risultare soltanto asciutto, dorato e ben tostato 3.
									

								

															

																		
																															
											
										
																														
																		Trasferite i pezzi nel mixer e ottenete delle piccolissime briciole azionando le lame 4. Versatele in una ciotola 5, aggiungete il burro fuso 6
									

								

															

																		
																															
											
										
																														
																		e mescolate 7. Trasferite il composto all’interno di 4 stampini da 7,5 cm di diametro e 4,5 cm di altezza appoggiati su un vassoio con carta forno. Inoltre abbiate cura di rivestire la circonferenza con della carta acetata o carta forno 8. Appiattite per bene con il dorso del cucchiaio e trasferite in frigorifero per 30 minuti 9.
									

								

															

																		
																															
											
										
																														
																		Intanto occupatevi della crema. Mettete in ammollo la gelatina in acqua fresca 10 e nel frattempo scaldate la panna in un pentolino ma senza portarla a bollore 11. Non appena sarà sufficientemente calda scolate la gelatina e tuffatela nella panna. Mescolate bene con una frusta facendo molta attenzione che non restino dei grumi: se dovesse accadere basterà rimettere per un attimo sul fuoco 12.
									

								

															

																		
																															
											
										
																														
																		Mentre il composto si intiepidisce per bene versate il formaggio fresco in un’altra ciotola e lavoratelo qualche istante con una frusta 13. Poi versate il prosecco 14, i semi estratti dalla bacca di vaniglia 15
									

								

															

																		
																															
											
										
																														
																		e per finire lo zucchero a velo 16. Mescolate accuratamente 17. A questo punto potete incorporare anche la crema di latte 18.
									

								

															

																		
																															
											
										
																														
																		Recuperate gli stampini con la base di pandoro dal frigorifero e riempiteli con la crema 19. Metteteli in frigorifero e fateli rassodare per almeno 4 ore 20. Trascorso il tempo le cheesecake si saranno rassodate per bene. Quindi sfilate lo stampo 21
									

								

															

																		
																															
											
										
																														
																		e poi la carta acetata o forno 22. Guarnite ogni sformatino con un rametto di ribes freschi 23 ed ecco pronte le vostre cheesecake al prosecco: non vi resta che gustarle 24!
									

								

							
					    