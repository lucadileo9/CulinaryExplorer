Difficoltà: Molto facile
La cucina mediterranea è amata in tutto il mondo per i suoi sapori semplici e genuini. Oggi vi dimostriamo ancora una volta quanto sia facile creare uno squisito piatto di pesce partendo da pochi ingredienti di qualità: pesce spada con salsa ai pomodori! La carne magra del pesce spada, particolarmente gustosa ma non sempre facile da valorizzare, viene insaporita da una leggera e profumata marinatura. Scoprite come i vostri bocconcini di pesce spada resteranno morbidi e di un bel rosato all'interno. Rimarrà ad attenderli nei piatti da portata, una salsa fresca di pomodoro, pronta in pochi minuti: con i suoi profumi esalterà il gusto delicato di questo secondo di mare. Il pesce spada con salsa ai pomodori è una pietanza prelibata degna di entrare a far parte anche dei menù di pesce più raffinati… quando si dice che bastano pochi ingredienti, ma buoni, per rendere un piatto speciale!


						
						

														INGREDIENTI
							
							                            
                                
    								
    									
    										
    										453
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    453
    					
    					    					    					
    					    Carboidrati
    					    g
    					    8.3
    					
    					    					    					
    					      di cui zuccheri
    					    g
    					    8.3
    					
    					    					    					
    					    Proteine
    					    g
    					    35.1
    					
    					    					    					
    					    Grassi
    					    g
    					    31.1
    					
    					    					    					
    					      di cui saturi
    					    g
    					    5.56
    					
    					    					    					
    					    Fibre
    					    g
    					    4.6
    					
    					    					    					
    					    Colesterolo
    					    mg
    					    136
    					
    					    					    					
    					    Sodio
    					    mg
    					    1140
    					
    					    				
    			
                            
													


						
														
							
							

							
								

																	Pesce spada
								
								
								(2 fette)
																	400
									g
																

								

							
								

																	Limoni
								
								
								
																	1
									
																

								

							
								

																	Maggiorana
								
								
								
																	3
									rametti
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la salsa ai pomodori
							

							
								

																	Pomodorini datterini
								
								
								
																	250
									g
																

								

							
								

																	Salsa Worcestershire
								
								
								
																	20
									ml
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	15
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pesce spada con salsa ai pomodori, per prima cosa occupatevi della marinatura che durerà giusto il tempo della preparazione. Ponete il filetto di pesce spada in una pirofila abbastanza ampia, aggiungete l’olio 1, le foglioline di maggiorana 2, la scorza grattugiata di un limone (tenetene un po’ da parte per la guarnizione finale) 3
									

								

															

																		
																															
											
										
																														
																		e il succo di mezzo limone 4. Rigirate il pesce da entrambi i lati per assicurarvi che si insaporisca uniformemente, poi ricoprite la pirofila con la pellicola trasparente 5 e mettetela temporaneamente da parte (in luogo fresco fuori frigo andrà bene per i pochi minuti necessari). Lavate i pomodorini e tagliateli a metà 6;
									

								

															

																		
																															
											
										
																														
																		Scaldate l’olio in una padella, aggiungete lo spicchio d’aglio 7 e lasciatelo rosolare brevemente. Unite i pomodorini 8, salate, pepate e mescolate. Poi sfumate con la salsa Worcestershire 9.
									

								

															

																		
																															
											
										
																														
																		Lasciate cuocere i pomodorini per 10 minuti a fiamma media, mescolando di tanto in tanto. Una volta cotti, spegnete il fuoco, rimuovete l’aglio 10 e trasferiteli in un contenitore alto e stretto, poi frullateli con un frullatore a immersione 11 fino a ottenere una salsa liscia e omogenea 12.
									

								

															

																		
																															
											
										
																														
																		Scaldate bene un’altra padella (oppure utilizzate la stessa, per sfruttare il fondo di cottura dei pomodorini), prelevate il pesce spada dalla marinatura e adagiatelo nella padella, salate e scottate il pesce a fiamma medio-alta per 2 minuti da un lato 13 e per 1 minuto dall’altro 14. Una volta cotto, trasferite il pesce spada su un piatto e tagliatelo a cubetti 15.
									

								

															

																		
																															
											
										
																														
																		A questo punto potete assemblare i piatti da portata: cospargete il fondo con un po’ di salsa di pomodoro 16, aggiungete i bocconcini di pesce spada e infine guarnite con qualche fogliolina di maggiorana 17, la scorza di limone che avevate tenuto da parte e una macinata di pepe: il vostro pesce spada con salsa ai pomodori è pronto per essere servito 18!
									

								

							
					    