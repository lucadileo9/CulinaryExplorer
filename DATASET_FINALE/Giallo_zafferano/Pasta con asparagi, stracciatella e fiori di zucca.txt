Difficoltà: Facile
Quando la stagione degli asparagi sta per terminare ecco che i primi fiori di zucca iniziano a spuntare negli orticelli più esposti al sole e al caldo. E' proprio in questo momento che nasce la ricetta di oggi: pasta con asparagi, stracciatella e fiori di zucca, un primo piatto dai sapori ricchi e semplici allo stesso tempo. E con le belle giornate arriva anche la voglia di trascorrere più tempo all'aperto, noi vi consigliamo di farlo portando con voi questa deliziosa pasta perfetta da servire a temperatura ambiente; ma se il tempo dovesse cambiare rapidamente non preoccupatevi sarà buonissima anche calda! Se amate l'abbinamento degli asparagi con la cremosità dei formaggi freschi potete anche provare la versione con crema di ricotta!


												
						
						

														INGREDIENTI
							
							                            
                                
    								
    									
    										
    										445
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    445
    					
    					    					    					
    					    Carboidrati
    					    g
    					    60.5
    					
    					    					    					
    					      di cui zuccheri
    					    g
    					    10.6
    					
    					    					    					
    					    Proteine
    					    g
    					    19
    					
    					    					    					
    					    Grassi
    					    g
    					    14.2
    					
    					    					    					
    					      di cui saturi
    					    g
    					    3.69
    					
    					    					    					
    					    Fibre
    					    g
    					    13.3
    					
    					    					    					
    					    Colesterolo
    					    mg
    					    9
    					
    					    					    					
    					    Sodio
    					    mg
    					    445
    					
    					    				
    			
                            
													


						
							
							

							
								

																	Farfalle Integrali
								
								
								
																	320
									g
																

								

							
								

																	Asparagi
								
								
								
																	500
									g
																

								

							
								

																	Fiori di zucca
								
								
								
																	100
									g
																

								

							
								

																	Stracciatella
								
								
								
																	50
									g
																

								

							
								

																	Pomodorini secchi sottolio
								
								
								
																	30
									g
																

								

							
								

																	Basilico
								
								
								
																	
									q.b.
																

								

							
								

																	Succo di limone
								
								
								
																	½
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con asparagi, stracciatella e fiori di zucca iniziate dalla pulizia degli asparagi. Mettete sul fuoco una pentola con acqua per cuocere successivamente la pasta (salate a piacere a bollore); quindi dedicatevi al condimento: eliminate la parte finale del gambo degli asparagi 1 e con un pelapatate sbucciate la parte esterna 2. Utilizzando un coltello tagliate a tocchetti la parte finale degli asparagi 3
									

								

															

																		
																															
											
										
																														
																		e dividete le punte a metà 4. Scaldate un filo d'olio in un tegame e unite gli asparagi 5. Condite con sale e pepe, poi sfumate con il succo del limone 6 
									

								

															

																		
																															
											
										
																														
																		e cuocete per 7-8 minuti 7. Cuocete la pasta per il tempo riportato sulla confezione 8. Passate ai fiori di zucca: puliteli delicatamente con un panno, poi tagliate via la base 9 
									

								

															

																		
																															
											
										
																														
																		eliminate il pistillo e riduceteli a listarelle sottili; tenete da parte 10. Tagliate anche i pomodorini, preventivamente scolati dell'olio di conservazione a listarelle, e non appena la pasta sarà al dente scolatela e trasferitela direttamente all'interno del tegame con gli asparagi 12. 
									

								

															

																		
																															
											
										
																														
																		Aggiungete poi i fiori di zucca 13, i pomodorini 14 e, a fuoco spento, terminate con la stracciatella 15. 
									

								

															

																		
																															
											
										
																														
																		Amalgamate il tutto con un cucchiaio di legno 16, aggiungete le foglioline di basilico fresco 17 e servite la vostra pasta con asparagi e fiori di zucca calda o tiepida 18!
									

								

							
					    