Difficoltà: Facile
Questa sera, per la nostra cenetta informale con gli amici, abbiamo deciso di preparare gli spiedini di salsiccia e pancetta! Un secondo piatto davvero gustoso anche grazie alla prelibata marinatura che renderà questi spiedini davvero allettanti e irresistibili! Gli spiedini di salsiccia e pancetta sono una ricetta veloce: le fettine di pancetta avvongolo in un abbraccio succulento la salsiccia e contribuiscono a rendere il piatto molto invitante: il nostro consiglio è di abbinare del pane fatto in casa oppure riso pilaf, se volete dare un allure un po' orientale alla vostra cena, mentre per contorno immancabile una coloratissima dadolata di verdure da fare al forno. Siamo proprio curiosi di sapere se vi sono piaciuti i nostri spiedini di salsiccia e pancetta!


												
						
						

														INGREDIENTI
							
							                            
                                
    								
    									
    										
    										718
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    718
    					
    					    					    					
    					    Carboidrati
    					    g
    					    7.3
    					
    					    					    					
    					      di cui zuccheri
    					    g
    					    5.9
    					
    					    					    					
    					    Proteine
    					    g
    					    23
    					
    					    					    					
    					    Grassi
    					    g
    					    66.3
    					
    					    					    					
    					      di cui saturi
    					    g
    					    21.47
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    75
    					
    					    					    					
    					    Sodio
    					    mg
    					    1263
    					
    					    				
    			
                            
													


						
							
														Ingredienti per 8 spiedini
							

							
								

																	Salsiccia
								
								
								
																	500
									g
																

								

							
								

																	Pancetta affumicata
								
								
								(8 fette)
																	90
									g
																

								

							
								

																	Senape di Digione
								
								
								
																	2
									cucchiai
																

								

							
								

																	Miele di acacia
								
								
								
																	2
									cucchiai
																

								

							
								

																	Tabasco®
								
								
								
																	
									q.b.
																

								

							
								

																	Timo
								
								
								
																	3
									rametti
																

								

							
								

																	Salvia
								
								
								
																	1
									rametto
																

								

							
								

																	Rosmarino
								
								
								
																	3
									rametti
																

								

							
								

																	Olio extravergine d'oliva
								
								
								
																	50
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spiedini di salsiccia e pancetta cominciate dalla marinatura. In un recipiente versate l’olio, la senape di digione 1, il miele di acacia 2 e qualche goccia di tabasco 3.
									

								

															

																		
																															
											
										
																														
																		Poi sminuzzate finemente al coltello timo, salvia e rosmarino sfogliati 4 e aggiungeteli al composto 5. Mescolate bene per amalgamare e passate alle salsicce 6.
									

								

															

																		
																															
											
										
																														
																		Private del budello la carne 7 e poi tagliate in pezzi grossi quanto gli spiedi ottenendo così 8 pezzi 8. Infilzate le salsicce dal centro 9
									

								

															

																		
																															
											
										
																														
																		e disponetele in una pirofila coprendole con la marinautra 10. Spennellate per assicurarvi che le salsicce siano completamente ricoperte dal composto 11 e coprite con un foglio di pellicola trasparente. Lasciate marinare per almeno un’ora in frigorifero 12.
									

								

															

																		
																															
											
										
																														
																		Trascorso il tempo recuperate le salsicce marinate 13, disponete la prima sul tagliere e arrotolatela in una fettina di pancetta affumicata 14. Ripetete così per tutte e man mano disponetele su una griglia posta su un vassoio con carta forno (servirà a raccogliere il grasso che colerà durante la cottura) 15.
									

								

															

																		
																															
											
										
																														
																		Spennellate la superficie con un po’ di marinatura 16 e passate alla cottura. Gli spiedini di salsiccia e pancetta cuociono in forno statico, già caldo a 180°, per 15 minuti dopodiché passate in modalità ventilata e proseguite la cottura per altri 10 minuti circa a 220° 17. Serviteli ben caldi 18!
									

								

							
					    