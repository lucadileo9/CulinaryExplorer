Difficoltà: Difficile
Cosa c'è di meglio per rimediare ad una giornata storta? Regalarsi un momento di piacere, concedendosi una bella fetta di dolce! Questa è la ricetta giusta per tirare su il morale e portare in tavola un dessert raffinato ed elegante! La mini sacher alle mandorle è una piccola delizia di pan di spagna farcita con confettura di frutti di bosco e ricoperta da una squisita glassa al cioccolato bianco. E' una rivisitazione in formato mini e "white version" del classico dolce austriaco sacher, molto amato in tutto il mondo! Scoprite la sua consistenza morbida e irresistibile e tutta la dolcezza del ripieno.


						
						

														INGREDIENTI
							
							                            
                                
    								
    									
    										
    										1098
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1098
    					
    					    					    					
    					    Carboidrati
    					    g
    					    126.2
    					
    					    					    					
    					      di cui zuccheri
    					    g
    					    114.2
    					
    					    					    					
    					    Proteine
    					    g
    					    18.9
    					
    					    					    					
    					    Grassi
    					    g
    					    57.5
    					
    					    					    					
    					      di cui saturi
    					    g
    					    30.52
    					
    					    					    					
    					    Fibre
    					    g
    					    3.5
    					
    					    					    					
    					    Colesterolo
    					    mg
    					    192
    					
    					    					    					
    					    Sodio
    					    mg
    					    206
    					
    					    				
    			
                            
													


						
														
							
														Ingredienti per il pan di spagna
							

							
								

																	Uova
								
								
								(medie)
																	3
									
																

								

							
								

																	Zucchero
								
								
								
																	70
									g
																

								

							
								

																	Miele
								
								
								
																	1
									cucchiaio
																

								

							
								

																	Farina 00
								
								
								
																	70
									g
																

								

							
								

																	Farina di mandorle
								
								
								
																	45
									g
																

								

							
														
							
						
														
							
														Per farcire
							

							
								

																	Confettura di frutti di bosco
								
								
								
																	200
									g
																

								

							
														
							
						
														
							
														Per la glassa
							

							
								

																	Cioccolato bianco
								
								
								
																	600
									g
																

								

							
								

																	Panna fresca liquida
								
								
								
																	320
									g
																

								

							
								

																	Sciroppo di glucosio
								
								
								
																	15
									g
																

								

							
								

																	Gelatina in fogli
								
								
								
																	8
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la mini sacher bianca alle mandorle, iniziate dall’impasto del pan di spagna: nella tazza di una planetaria dotata di fruste (potete anche utilizzare uno sbattitore elettrico) versate le uova e lo zucchero 1, unite anche il miele 2 e iniziate a lavorare il tutto per ottenere un composto chiaro e spumoso. Setacciate le farine 3 
									

								

															

																		
																															
											
										
																														
																		poi versatele nella planetaria 4 e mescolate con una spatola con un movimento dal basso verso l’alto 5. Quando sarà ben amalgamato, trasferite il composto in una sac-à-poche 6. 
									

								

															

																		
																															
											
										
																														
																		Quindi adagiate su una leccarda foderata con carta da forno 5 anelli d’acciaio del diametro di 7,5 cm e alti 4,5 cm. Foderate ogni anello con una striscia di carta da forno alta circa 5 cm. Quindi riempite ogni anello per ¾ circa con il composto montato (7-8). Cuocete i pan di spagna in forno statico preriscaldato a 175° per 35 minuti (se forno ventilato a 155° per circa 25 minuti, controllando con uno stecchino se l’interno è asciutto prima di sfornarli). Quando saranno pronti fornateli e lasciateli intiepidire. Nel frattempo dedicatevi alla glassa di copertura: mettete in ammollo i fogli di gelatina in acqua fredda per almeno 10 minuti 9. 
									

								

															

																		
																															
											
										
																														
																		Tritate grossolanamente il cioccolato 10 e ponetelo in una ciotola, quindi versate la panna in un pentolino e unite il glucosio 11, mescolate e portate a sfiorare il bollore. Versate la panna sul cioccolato bianco 12 e mescolate per farlo sciogliere, quindi unite la gelatina in fogli ben strizzata e mescolate per farla sciogliere completamente. 
									

								

															

																		
																															
											
										
																														
																		quindi unite la gelatina in fogli ben strizzata 13 (potete anche procedere in questo modo: mettere da parte 2 cucchiai di panna scaldata e discioglere la colla di pesce prima nella panna calda da aggiungere poi al resto della glassaa); mescolate per farla sciogliere completamente. Frullate con un frullatore ad imersione per qualche secondo 14 ed eventualmente e passate la crema al colino se necessario per eliminare grumi 15.
									

								

															

																		
																															
											
										
																														
																		Coprite con pellicola a contatto e tenete a parte 16: per una densità perfetta, misurate la temperatura della glassa con un termomentro per alimenti 17: dovrà raggiungere i 30-32°; se dovesse diventare troppo fredda basterà scaldarla qualche secondo al microonde. Con un frullatore ad immersione frullate la confettura di frutti di bosco 18 
									

								

															

																		
																															
											
										
																														
																		e passatela al setaccio 19. Quindi riprendete i pan di spagna, toglieteli dagli anelli assieme alla carta forno 20 e divideteli in 3 parti 21 in modo che ogni tortina sia composta da tre dischi. 
									

								

															

																		
																															
											
										
																														
																		Farcite il disco inferiore con un cucchiaio di confettura 22, proseguite con un altro disco di pan di spagna e farcitelo 23; quindi adagiate un altro disco per completare le tortine 24. 
									

								

															

																		
																															
											
										
																														
																		Spennellate le tortine con la confettura di frutti di bosco rimasta 25 e ponetele in frigo a rassodare per almeno 20 minuti. Dopodichè ponete le tortine su una gratella adagiata su un vassoio e ricopritele con un primo strato di glassa al cioccolato bianco 26. Ponete nuovamente in frigo le tortine per 5 minuti, poi ripetete la stessa operazione con la glassa 27 e rimettetele di nuovo in frigorifero. La mini sacher bianca alle mandorle è pronta per essere servita come delizioso dessert!
									

								

							
					    