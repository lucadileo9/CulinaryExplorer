Difficoltà: Facile
Se avete già realizzato la nostra ricetta degli spätzle, i celebri gnocchetti tirolesi, e siete ormai esperti nell’utilizzo del tipico e ingegnoso Spätzlehobel, non vi resta che provare anche un’altra variante tradizionale di questo primo piatto tipico: gli spätzle di spinaci con speck e panna. Per realizzare l’impasto di questi deliziosi e colorati gnocchetti si utilizza la purea di spinaci lessati, che conferisce quella tinta verde brillante e quel sapore unico dalle note amarognole che contrasta deliziosamente con la panna, la quale a sua volta rende il piatto irresistibilmente cremoso. Una manciata di croccanti listarelle di speck completa questa appetitosa pietanza. Per variate il colore e il sapore di queste chicche di pasta provate anche gli spatzle alla zucca. Gli amanti dei sapori mediterranei possono provare una profumata variante degli spätzle con pomodoro e limone, un gustoso incontro di sapori tutti italiani!

Non perdetevi anche la ricetta degli strangolapreti alla trentina, degli gnocchi di pane e spinaci! 


						
						

														INGREDIENTI
							
							                            
                                
    								
    									
    										
    										562
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    562
    					
    					    					    					
    					    Carboidrati
    					    g
    					    53.4
    					
    					    					    					
    					      di cui zuccheri
    					    g
    					    4.1
    					
    					    					    					
    					    Proteine
    					    g
    					    23
    					
    					    					    					
    					    Grassi
    					    g
    					    28.5
    					
    					    					    					
    					      di cui saturi
    					    g
    					    13.82
    					
    					    					    					
    					    Fibre
    					    g
    					    2.8
    					
    					    					    					
    					    Colesterolo
    					    mg
    					    236
    					
    					    					    					
    					    Sodio
    					    mg
    					    826
    					
    					    				
    			
                            
													


						
														
							
														per gli spätzle
							

							
								

																	Spinaci
								
								
								
																	250
									g
																

								

							
								

																	Farina 00
								
								
								
																	250
									g
																

								

							
								

																	Uova
								
								
								piccole
																	3
									
																

								

							
								

																	Acqua
								
								
								
																	100
									g
																

								

							
								

																	Noce moscata
								
								
								da grattugiare
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per il condimento
							

							
								

																	Speck
								
								
								
																	100
									g
																

								

							
								

																	Panna fresca liquida
								
								
								
																	250
									g
																

								

							
								

																	Burro
								
								
								
																	30
									g
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Erba cipollina
								
								
								
																	3
									g
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli spätzle di spinaci con speck e panna per prima cosa lavate le foglie di spinaci e cuocetele in una padella a fuoco moderato con il coperchio (1-2) fino a quando non saranno ben appassite 3.
									

								

															

																		
																															
											
										
																														
																		Trasferite gli spinaci in un boccale e frullateli con il mixer a immersione 4 fino a ottenere un composto cremoso. Aggiungete quindi le uova intere 5 e un pizzico di sale. Mescolate con una frusta per amalgamare, poi versate l’acqua 6
									

								

															

																		
																															
											
										
																														
																		e insaporite con la noce moscata 7. A questo punto versate gradualmente la farina 8 e mescolate con un cucchiaio per incorporarla al composto, avendo cura di non formare dei grumi. Tenete da parte l’impasto degli spätzle 9.
									

								

															

																		
																															
											
										
																														
																		Occupatevi del condimento: tritate al coltello l’erba cipollina 10 e tagliate a listarelle lo speck 11. In una padella scaldate il burro e l’olio 12.
									

								

															

																		
																															
											
										
																														
																		Aggiungete lo speck 13 e lasciatelo soffriggere per 2-3 minuti o finché non sarà croccante. A questo punto versate la panna 14, l’erba cipollina 15, regolate di sale e pepe e lasciate addensare a fuoco moderato per rendere il condimento cremoso.
									

								

															

																		
																															
											
										
																														
																		Tutto è pronto per cuocere gli spätzle: ponete sul fuoco un tegame colmo di acqua salata e portatela a bollore, poi ponete lo Spätzlehobel sopra la pentola e versate nell’apposito spazio il composto 16, facendo scorrere avanti e indietro l’attrezzo in modo che l'impasto cada attraverso i fori 17. Una volta a contatto con l'acqua bollente gli spätzle cuoceranno in pochi istanti. Quando gli spätzle inizieranno a riaffiorare in superficie 18,
									

								

															

																		
																															
											
										
																														
																		scolateli man a mano con una schiumarola direttamente nel condimento di panna e speck 19, saltateli per pochi istanti mescolando delicatamente, regolate di pepe 20 e servite i vostri spätzle di spinaci con speck e panna ben caldi 21!
									

								

							
					    