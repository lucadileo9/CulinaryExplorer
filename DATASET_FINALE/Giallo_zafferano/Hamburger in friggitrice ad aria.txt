Difficoltà: Facile
Serata hamburger in vista? Con la ricetta degli hamburger in friggitrice ad aria il delivery sarà solo un ricordo! Gli hamburger fatti in casa sono facili e veloci da preparare e grazie a questo metodo di cottura saranno anche più sani e leggeri… con la friggitrice ad aria infatti non avrete bisogno di aggiungere grassi ed eviterete che l’aria si riempia del tipico odore della carne grigliata. Teneri e succosi, gli hamburger in friggitrice ad aria sono perfetti da gustare come secondo piatto con un contorno di verdure o da inserire all’interno di panini ricchi e succulenti… prendete spunto dalla ricetta dell’hamburger all’italiana per esempio!


												
						
						

														INGREDIENTI
							
													


						
							
														Per 4 hamburger
							

							
								

																	Manzo
								
								
								macinato
																	350
									g
																

								

							
								

																	Maiale
								
								
								macinati
																	130
									g
																

								

							
								

																	Grana Padano DOP
								
								
								da grattugiare
																	20
									g
																

								

							
								

																	Timo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli hamburger in friggitrice ad aria unite la carne trita di manzo e di maiale in una ciotola 1, poi aggiungete il sale 2, il pepe e il Grana Padano DOP grattugiato 3.
									

								

															

																		
																															
											
										
																														
																		Unite anche il timo 4 e mescolate con le mani per ottenere un impasto omogeneo 5. Posizionate un coppapasta del diametro di 9 cm su un foglio di carta forno e riempitelo con 120 g di impasto 6.
									

								

															

																		
																															
											
										
																														
																		Compattate la carne con il dorso di un cucchiaio o con un batticarne, a seconda della consistenza che preferite 7. Sfilate delicatamente il coppapasta 8 e procedete nello stesso modo per formare anche gli altri 3 hamburger. A questo punto tagliate la carta forno in quadrati per separare gli hamburger e maneggiarli più facilmente 9.
									

								

															

																		
																															
											
										
																														
																		Adagiate gli hamburger in una friggitrice ad aria della capacità di 4,2 litri aiutandovi con la carta forno, poi rimuovetela 10. Cuocete 2 hamburger per volta a 200° per 10 minuti, girandoli a metà cottura 11. I vostri hamburger in friggitrice ad aria sono pronti per essere gustati come preferite 12!
									

								

							
					    