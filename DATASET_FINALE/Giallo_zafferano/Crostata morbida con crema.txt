Difficoltà: Media
Di crostate ne abbiamo viste tante, dalle più semplici con la confettura a quelle più particolari, come quella amalfitana... ma una così ancora non l'avevamo mai sfornata! Oggi abbiamo realizzato una pasta frolla morbida con zucchero di canna e farina di mandorle. Non contenti di averne un unico strato ne abbiamo aggiunto un altro anche sopra il ripieno! Abbiamo ottenuto così un mix tra una torta ed una crostata, un vero e proprio guscio morbido e fragrante che custodisce una crema avvolgente! Ma non aspettatevi il solito aroma di vaniglia, questa volta sarà il rum a far esplodere le vostre papille gustative! 


						
						

														INGREDIENTI
							
							                            
                                
    								
    									
    										
    										595
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    595
    					
    					    					    					
    					    Carboidrati
    					    g
    					    62
    					
    					    					    					
    					      di cui zuccheri
    					    g
    					    34.2
    					
    					    					    					
    					    Proteine
    					    g
    					    9.3
    					
    					    					    					
    					    Grassi
    					    g
    					    33.5
    					
    					    					    					
    					      di cui saturi
    					    g
    					    15.77
    					
    					    					    					
    					    Fibre
    					    g
    					    2.6
    					
    					    					    					
    					    Colesterolo
    					    mg
    					    174
    					
    					    					    					
    					    Sodio
    					    mg
    					    132
    					
    					    				
    			
                            
													


						
														
							
														Ingredienti per uno stampo da 22 cm
							

							
								

																	Burro
								
								
								freddo
																	250
									g
																

								

							
								

																	Farina 00
								
								
								
																	300
									g
																

								

							
								

																	Zucchero di canna
								
								
								
																	180
									g
																

								

							
								

																	Farina di mandorle
								
								
								
																	125
									g
																

								

							
								

																	Uova
								
								
								circa 2
																	100
									g
																

								

							
								

																	Lievito in polvere per dolci
								
								
								
																	1,5
									g
																

								

							
								

																	Sale fino
								
								
								
																	½
									cucchiaino
																

								

							
								

																	Scorza di limone
								
								
								
																	½
									
																

								

							
														
							
						
														
							
														per la crema
							

							
								

																	Latte intero
								
								
								
																	500
									g
																

								

							
								

																	Zucchero di canna
								
								
								
																	100
									g
																

								

							
								

																	Tuorli
								
								
								
																	45
									g
																

								

							
								

																	Amido di mais (maizena)
								
								
								
																	50
									g
																

								

							
								

																	Burro
								
								
								
																	25
									g
																

								

							
								

																	Rum bianco
								
								
								
																	40
									g
																

								

							
														
							
						
														
							
														per decorare
							

							
								

																	Zucchero di canna
								
								
								
																	
									q.b.
																

								

							
								

																	Mandorle in scaglie
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la crostata morbida con crema iniziate proprio da quest'ultima, perchè vi servirà fredda. Scaldate il latte in un pentolino 1. Nel frattempo in un altro pentolino versate i tuorli e lo zucchero di canna 2, mescolate poi rapidamente con una spatola fino ad uniformare il composto 3. 
									

								

															

																		
																															
											
										
																														
																		Unite poi anche la maizena 4 e lavorate il tutto prima con la spatola e poi con una frusta 5. Quando il latte sarà caldo versatelo all'interno del composto di tuorli, zucchero e maizena poco per volta, mescolando continuamente con la frusta 6. 
									

								

															

																		
																															
											
										
																														
																		Quando avrete ottenuto un composto uniforme riportate il tutto sul fuoco e mescolate fino a che non avrà raggiunto il bollore e la crema si sarà addensata 7. Fuori dal fuoco unite poi il burro 8 e il rum 9. 
									

								

															

																		
																															
											
										
																														
																		Mescolate il tutto e trasferite in una ciotola. Coprite con la pellicola per alimenti a contatto 10 e lasciate raffreddare prima a temperatura ambiente, poi in frigorifero per 1 ora. Quando la crema sarà fredda potrete iniziare a realizzare la frolla. Versate in una planetaria dotata di foglia il burro freddo a cubetti e lo zucchero di canna 11. Aggiungete la scorza del limone grattugiata 12 
									

								

															

																		
																															
											
										
																														
																		e il sale 13. Lavorate il tutto con la foglia e quando avrete ottenuto una crema morbida aggiungete anche le uova, una alla volta 14. Quando queste saranno ben assorbite potrete aggiungere la farina di mandorle 15, 
									

								

															

																		
																															
											
										
																														
																		la farina 00 16 e il lievito 17. Lavorate nuovamente per ottenere un composto morbido ed omogeneo 18. 
									

								

															

																		
																															
											
										
																														
																		Trasferitelo in una sac-à-poche senza bocchetta 19 e utilizzatelo per realizzare dei cerchi concentrici alla base di uno stampo a cerniera da 22 cm (20-21). 
									

								

															

																		
																															
											
										
																														
																		Quando avrete ricoperto l'intera base, sempre utilizzando il sac à poche e formate anche il bordo, alzandolo di circa 3 cm 22. Trasferite poi la crema al rum in un altro sac-à-poche, sempre senza bocchetta 23 e utilizzatela per riempire il guscio di frolla morbida 24. 
									

								

															

																		
																															
											
										
																														
																		Con la frolla rimasta, sempre realizzando dei cerchi concentrici, ricoprite tutta la superficie (25-26) in modo da nascondere la crema. Spolverizzate con poco zucchero di canna 27 
									

								

															

																		
																															
											
										
																														
																		e guarnite con le mandorle a lamelle 28. Cuocete in forno statico preriscaldato a 180°, nel ripiano centrale per circa 50 minuti fino a che non sarà ben dorata. Poi sfornatela 29 e lasciate raffreddare completamente prima di sformare e servire la vostra crostata morbida con crema 30. 
									

								

							
					    