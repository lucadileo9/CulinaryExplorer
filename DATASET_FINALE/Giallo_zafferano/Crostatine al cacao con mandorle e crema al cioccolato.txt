Difficoltà: Facile
Che siano farcite con marmellata, mele o crema di nocciole le crostatine, si sa, fanno gola davvero a tutti, grandi e piccini! Noi abbiamo deciso di riproporre questo dessert, sempre molto apprezzato, scegliendo una farcitura davvero invitante: una morbida crema al cioccolato fondente aromatizzata con la scorza d'arancia. Avvolge armoniosamente questo delicato connubio di sapori una gustosa pasta frolla al cacao e alle mandorle, che dona un tocco in più di golosità rendendo le crostatine ancora più irresistibili. Una volta pronte, decoratele con lamponi, gocce di cioccolato bianco e bacche di alchechengi per creare un piacevole contrasto: con queste piccole delizie oltre al gusto porterete in tavola anche tutto il colore e la bontà della frutta!


						
						

														INGREDIENTI
							
							                            
                                
    								
    									
    										
    										485
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    485
    					
    					    					    					
    					    Carboidrati
    					    g
    					    56
    					
    					    					    					
    					      di cui zuccheri
    					    g
    					    37.4
    					
    					    					    					
    					    Proteine
    					    g
    					    9.1
    					
    					    					    					
    					    Grassi
    					    g
    					    24.9
    					
    					    					    					
    					      di cui saturi
    					    g
    					    10.83
    					
    					    					    					
    					    Fibre
    					    g
    					    5
    					
    					    					    					
    					    Colesterolo
    					    mg
    					    191
    					
    					    					    					
    					    Sodio
    					    mg
    					    237
    					
    					    				
    			
                            
													


						
														
							
														Ingredienti per la pasta frolla (per 6 crostatine)
							

							
								

																	Farina di mandorle
								
								
								
																	50
									g
																

								

							
								

																	Farina 00
								
								
								
																	125
									g
																

								

							
								

																	Burro
								
								
								(freddo da frigorifero)
																	60
									g
																

								

							
								

																	Zucchero a velo
								
								
								
																	70
									g
																

								

							
								

																	Uova
								
								
								
																	40
									g
																

								

							
								

																	Pasta di mandorle
								
								
								
																	15
									g
																

								

							
								

																	Baccello di vaniglia
								
								
								
																	1
									
																

								

							
								

																	Cacao zuccherato in polvere
								
								
								
																	5
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per la crema al cioccolato
							

							
								

																	Latte intero
								
								
								
																	150
									g
																

								

							
								

																	Panna fresca liquida
								
								
								
																	40
									g
																

								

							
								

																	Zucchero
								
								
								
																	50
									g
																

								

							
								

																	Tuorli
								
								
								
																	3
									
																

								

							
								

																	Amido di mais (maizena)
								
								
								
																	16
									g
																

								

							
								

																	Scorza d'arancia
								
								
								
																	½
									
																

								

							
								

																	Cioccolato fondente
								
								
								
																	60
									g
																

								

							
														
							
						
														
							
														per decorare
							

							
								

																	Gocce di cioccolato bianco
								
								
								
																	30
									g
																

								

							
								

																	Lamponi
								
								
								
																	12
									
																

								

							
								

																	Alchechengi
								
								
								
																	6
									
																

								

							
								

																	Menta
								
								
								
																	6
									foglie
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le crostatine al cacao con mandorle e crema al cioccolato iniziate con la realizzazione della sabbiatura: versate la farina di mandorle e la farina 00 setacciate in un mixer 1 insieme al burro freddo da frigorifero tagliato a tocchetti e al pizzico di sale 2; azionate le lame per qualche secondo fino ad ottenere un impasto piuttosto grezzo e sabbioso 3.
									

								

															

																		
																															
											
										
																														
																		Ponete la sabbiatura su un piano di lavoro creando con le mani la forma a fontana e al centro versate lo zucchero a velo setacciato 4. Prendete la bacca di vaniglia, incidetela nel senso della lunghezza e con un coltellino estraete i semi, raschiandola; unite i semi al centro della fontana insieme all'uovo intero 5 e alla pasta di mandorle 6.
									

								

															

																		
																															
											
										
																														
																		Impastate velocemente, giusto il tempo di compattare l'impasto 7 perché la frolla non si scaldi troppo con il calore delle mani e rimanga friabile, e poi versate anche il cacao in polvere setacciato 8; impastate di nuovo molto velocemente 9 e realizzate un panetto.
									

								

															

																		
																															
											
										
																														
																		Schiacciate leggermente il panetto che avete ottenuto e poi avvolgetelo nella pellicola trasparente, lasciandolo in frigorifero a riposare per almeno 1 ora 10. Nel frattempo potete preparare la crema al cioccolato: versate il latte e la panna in un pentolino 11, aggiungete la scorza intera di mezza arancia 12 e fate scaldare a fuoco dolce fino a sfiorare il bollore.
									

								

															

																		
																															
											
										
																														
																		In una ciotola a parte sbattete i tuorli con lo zucchero 13, dopodiché setacciate l'amido di mais nel composto di uova e zucchero 14. Tritate al coltello il cioccolato fondente e mettete da parte 15.
									

								

															

																		
																															
											
										
																														
																		Quando la miscela di latte e panna avrà sfiorate il bollore, spegnete il fuoco e togliete la scorza d'arancia in infusione 16. Versate il composto a basa di uova che avete preparato 17 e accendete nuovamente il fuoco dolce, mescolando con le fruste per addensare la crema. Quando si sarà addensata, spegnete e unite il cioccolato fondente tritato, mescolando ancora per farlo sciogliere 18.
									

								

															

																		
																															
											
										
																														
																		Una volta che il cioccolato si sarà sciolto completamente 19, versate la crema in una pirofila bassa e larga e fate raffreddare a temperatura ambiente coprendo con la pellicola trasparente a contatto 20. Successivamente ponetela in una sac-à-poche senza bocchetta (a cui potete praticare un foro), conservandola in frigorifero. Intanto prendete la pasta frolla e con un mattarello stendete un disco dello spessore di 3-4 mm su un piano di lavoro leggermente infarinato 21.
									

								

															

																		
																															
											
										
																														
																		Con un coppapasta del diametro di 11 cm ricavate 6 dischi 22. Coprite la leccarda con la carta da forno, adagiatevi 6 stampini dal bordo ondulato di 8 cm di diametro e foderateli con i dischi di pasta frolla, schiacciando con le dita sul fondo per creare i bordi 23. Con un coltellino tagliate la parta di pasta in eccesso (con i ritagli potete realizzare dei biscottini) e poi bucherellate il fondo con i rebbi di una forchetta 24.
									

								

															

																		
																															
											
										
																														
																		Una volta che avrete ricoperto tutti gli stampini, ritagliate 6 quadrati di carta da forno di 8 cm e con questi rivestite il fondo degli stampini. Sopra la carta ponete dei pesetti in ceramica per la cottura alla cieca 25 (oppure potete utilizzare dei legumi secchi, come ceci o fagioli) e poi cuocete in forno statico preriscaldato a 170° per 15 minuti (o 150° per 10-15 minuti se in forno ventilato). Trascorso il tempo necessario, sfornate le crostatine, togliete le sfere di ceramica e la carta da forno e fate cuocere nuovamente per altri 5 alla stessa temperatura, in modo che la pasta frolla si asciughi bene. A cottura ultimata sfornatele e lasciatele raffreddare prima di sformarle 26. Farcite ciascuna crostatina versando la crema al cioccolato con la sac-à-poche 27
									

								

															

																		
																															
											
										
																														
																		E decorate con qualche goccia di cioccolato bianco 28, lamponi 29, alchechengi 30 e una fogliolina di menta. Infine potete servire e gustare le vostre crostatine al cacao con mandorle e crema di cioccolato.
									

								

							
					    