Difficoltà: Media
Le fragole, così dolci e polpose sono il frutto più amato per la preparazione di dessert al cucchiaio come quello che vi proponiamo in questa ricetta: il semifreddo alle fragole, una delizia monoporzione fresca e delicata, perfetta per chiudere con eleganza una cena indimenticabile! Il segreto di questa preparazione è una base di meringa aromatizzata con una profumata purea di fragole fresche e... complice per la perfetta riuscita: l’inseparabile alleato dei pasticceri in erba, il termometro per alimenti! Vi permetterà di ottenere una consistenza ideale! Non abbiate timore di osare, nella ricetta del semifreddo alle fragole vi sveleremo tutti i trucchi per portare in tavola un dolce così sorprendente nel gusto ed elegante nell’aspetto che i vostri ospiti stenteranno a credere che... l’abbiate fatto proprio voi!


												
						
						

														INGREDIENTI
							
							                            
                                
    								
    									
    										
    										97
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    97
    					
    					    					    					
    					    Carboidrati
    					    g
    					    15.1
    					
    					    					    					
    					      di cui zuccheri
    					    g
    					    15.1
    					
    					    					    					
    					    Proteine
    					    g
    					    1.4
    					
    					    					    					
    					    Grassi
    					    g
    					    3.4
    					
    					    					    					
    					      di cui saturi
    					    g
    					    1.95
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    11
    					
    					    					    					
    					    Sodio
    					    mg
    					    18
    					
    					    				
    			
                            
													


						
							
														Ingredienti per 12 semifreddi alle fragole
							

							
								

																	Albumi
								
								
								(di circa 2 uova medie)
																	75
									g
																

								

							
								

																	Zucchero
								
								
								 
																	150
									g
																

								

							
								

																	Acqua
								
								
								
																	30
									g
																

								

							
								

																	Fragole
								
								
								
																	300
									g
																

								

							
								

																	Panna fresca liquida
								
								
								
																	200
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il semifreddo alle fragole iniziate a lavare la fragole: eliminate il picciolo con le foglioline e tagliatele a pezzettini. Versate le fragole in robot da cucina con lame 2, frullatele fino ad ottenere una purea omogenea 3
									

								

															

																		
																															
											
										
																														
																		Passate al setaccio la purea ottenuta per trattenere i semini 4 e raccoglietela in una ciotola. Della purea ottenuta 5 tenetene da parte circa 60 gr che serviranno per la guarnizione finale avendo cura di conservarla in frigorifero coperta con pellicola.Ora preparate lo sciroppo: in un pentolino dal fondo spesso versate lo zucchero semolato, aggiungete l'acqua 6 e scaldate a fuoco basso per sciogliere lo zucchero. Quando lo sciroppo e comincerà a bollire, immergete un termometro per alimenti per assicurarvi che arrivi alla temperatura di 121°.
									

								

															

																		
																															
											
										
																														
																		Quando lo sciroppo sfiorerà i 114°, iniziate a montare gli albumi con le fruste elettriche 7; una volta che lo sciroppo avrà raggiunto i 121° 8, versatelo a filo nella ciotola con le fruste in azione 9 e continuate a montare fino a quando non otterrete un composto spumoso.
									

								

															

																		
																															
											
										
																														
																		A questo punto versate la purea di fragole 10 e mescolate con una spatola e amalgamare bene i due composti. A parte, in un altra ciotola, montate la panna fresca (per montarla bene la panna dovrà essere ben fredda, così come ciotola e fruste) 11 e, una volta pronta, incorporatela al composto di fragole 12
									

								

															

																		
																															
											
										
																														
																		mescolando dal basso verso l’alto molto delicatamente 13. Poi trasferite il composto ottenuto in una sac-à-poche usa e getta senza bocchetta 14 e riempite fino al bordo due stampi in silicone da 6 dessert della capacità di 75 gr ciascuno, con un diametro di circa 7,5cm e con un fondo alto circa 4 cm 15. Sbattete leggermente lo stampo su un piano di lavoro, per distribuire meglio il composto all’interno dei singoli stampini e fate rassodare in freezer per 12 ore circa.
									

								

															

																		
																															
											
										
																														
																		Trascorse le 12 ore, riprendete il vostro stampo, sformate il dolce rovesciando il semifreddo direttamente sul piattino di portata (16-17). Ora riprendete i 60 gr di purea di fragole che avete tenuto da parte, versatela in un biberon da pasticceria e decorate i semifreddi distribuendo la purea all’interno delle striature del semifreddo, per creare un motivo florale 18. Il vostro semifreddo alle fragole è pronto per essere portato in tavola!
									

								

							
					    