Difficoltà: Media
Le capesante sono uno dei frutti di mare più prelibati e pregiati, in questa ricetta potrete gustarle in una veste orientale: servite su un letto di cipolle caramellate con carote e peperoni alla soia. E' proprio la salsa di soia a dare alle verdure che accompagnano i molluschi l'aroma e il sapore particolare che ben si sposa con la delicatezza delle carni delle capesante. Il punto forte di questo piatto è la freschezza degli ingredienti utilizzati, cotti per pochi minuti e assemblati per creare un piatto dal gusto sorprendente!


						
						

														INGREDIENTI
							
							                            
                                
    								
    									
    										
    										292
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    292
    					
    					    					    					
    					    Carboidrati
    					    g
    					    23.9
    					
    					    					    					
    					      di cui zuccheri
    					    g
    					    23.8
    					
    					    					    					
    					    Proteine
    					    g
    					    10.6
    					
    					    					    					
    					    Grassi
    					    g
    					    17.1
    					
    					    					    					
    					      di cui saturi
    					    g
    					    2.38
    					
    					    					    					
    					    Fibre
    					    g
    					    2.9
    					
    					    					    					
    					    Colesterolo
    					    mg
    					    37
    					
    					    					    					
    					    Sodio
    					    mg
    					    748
    					
    					    				
    			
                            
													


						
														
							
							

							
								

																	Capesante
								
								
								
																	8
									
																

								

							
								

																	Peperoni rossi
								
								
								
																	200
									g
																

								

							
								

																	Peperoni gialli
								
								
								
																	200
									g
																

								

							
								

																	Salsa di soia
								
								
								
																	45
									g
																

								

							
								

																	Carote baby
								
								
								
																	200
									g
																

								

							
								

																	Cipolle dorate
								
								
								
																	200
									g
																

								

							
								

																	Zucchero
								
								
								
																	45
									g
																

								

							
								

																	Olio extravergine d'oliva
								
								
								
																	60
									g
																

								

							
														
							
						
														
							
														Per guarnire
							

							
								

																	Timo
								
								
								
																	4
									rametti
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le capesante su letto di cipolle caramellate con carote e peperoni alla soia, iniziate dal letto di verdure: prendete i peperoni rosso e giallo e apriteli per togliere i semini interni, quindi riduceteli a striscioline tutte della stessa dimensione possibilmente (1-2). Mondate e affettate finemente una cipolla, anche in questo caso meglio se a fettine delle stesse dimesioni 3.
									

								

															

																		
																															
											
										
																														
																		Poi tagliate parte del ciuffetto verde delle carote baby, pelate con un pelaverdure e dividetele a metà 4; in una padella versate l'olio, fate scaldare quindi unite le cipolle, i peperoni e le carote 5 e fate rosolare a fuoco medio per 7-8 minuti. Le verdure dovranno rimanere croccanti. Aggiungete quindi lo zucchero 6 e fate caramellare mescolando di tanto in tanto con un cucchiaio di legno.
									

								

															

																		
																															
											
										
																														
																		Infine, aggiungete la salsa di soia 7, sfumate e spegnete il fuoco. In un'altra padella versate un filo d'olio e fate scottare le capesante private del guscio 8. Rosolatele 3-4 minuti a fuoco vivace girandole con una forchetta 9.
									

								

															

																		
																															
											
										
																														
																		A questo punto impiattate come preferite; ad esempio potreste utilizzare un coppapasta adagiato sul piatto da portata singolo e versare all'interno prima le verdure 10 per dare una forma a nido, poi adagiare le capesante e guarnite con un rametto di timo 11. Servite le capesante su letto di cipolle caramellate con carote e peperoni alla soia calde 12!
									

								

							
					    