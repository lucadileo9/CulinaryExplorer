Difficoltà: Facile
I gamberi saltati in salsa teriyaki con taccole e carotine sono uno sfizioso piatto da servire per un appetitoso buffet o per un happy hour. I gamberi vengono scottati in padella, in modo che la loro carne rimanga morbida, e poi vengono sfumati con la salsa teriyaki, un condimento di origine giapponese a base di salsa di soia, vino e spezie dal sapore agrodolce. Gustose verdure accompagnano questo piatto davvero invitante: le carotine baby, dolci e tenere, e le taccole, una varietà di piselli dal sapore particolarmente delicato.


												
						
						

														INGREDIENTI
							
							                            
                                
    								
    									
    										
    										190
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    190
    					
    					    					    					
    					    Carboidrati
    					    g
    					    14.8
    					
    					    					    					
    					      di cui zuccheri
    					    g
    					    9.8
    					
    					    					    					
    					    Proteine
    					    g
    					    14.6
    					
    					    					    					
    					    Grassi
    					    g
    					    8
    					
    					    					    					
    					      di cui saturi
    					    g
    					    1.19
    					
    					    					    					
    					    Fibre
    					    g
    					    5.4
    					
    					    					    					
    					    Colesterolo
    					    mg
    					    90
    					
    					    					    					
    					    Sodio
    					    mg
    					    1235
    					
    					    				
    			
                            
													


						
							
							

							
								

																	Gamberi
								
								
								
																	12
									
																

								

							
								

																	Taccole
								
								
								
																	250
									g
																

								

							
								

																	Carote baby
								
								
								
																	250
									g
																

								

							
								

																	Salsa teriyaki
								
								
								
																	50
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Timo
								
								
								
																	1
									rametto
																

								

							
								

																	Pepe nero
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i gamberi saltati in salsa teriyaki con taccole e carotine iniziate lavando accuratamente le carotine baby sotto abbondante acqua corrente 1. Ponetele su un tagliere, spuntatele con un coltellino 2 e grattate leggermente la buccia; accorciate il gambo verde e tenete da parte 3.
									

								

															

																		
																															
											
										
																														
																		Prendete le taccole, eliminate le due estremità 4, quindi sciacquatele sotto acqua corrente. Ponete sul fuoco una pentola con abbondante acqua salata: quando l’acqua avrà sfiorato il bollore fate bollire le taccole per 5 minuti in modo che si ammorbidiscano ma non si sfaldino 5. Una volta pronte, scolatele, conservando l’acqua di cottura 6.
									

								

															

																		
																															
											
										
																														
																		Lasciate le taccole nel colino a raffreddare e a scolare bene dal loro liquido 7. Fate dunque lessare le carotine per 7-8 minuti nell’acqua di cottura delle taccole che avete tenuto da parte 8. Intanto procedete alla pulizia dei gamberi: lasciate la testa e la coda intatte e con le dita togliete il carapace 9;
									

								

															

																		
																															
											
										
																														
																		una volta pulito esternamente, eliminate delicatamente l’intestino interno (il filamento nero) con l’aiuto di uno stuzzicadente 10 (potete anche incidere il dorso del gambero con un coltellino ed eliminarlo tirando delicatamente). In una padella antiaderente ponete un filo d'olio 11 e il rametto di timo intero 12.
									

								

															

																		
																															
											
										
																														
																		Fate scottare a fuoco vivace i gamberi 2 minuti per parte, girandoli con una pinza da cucina per una cottura uniforme 13. Quando le carotine saranno pronte, scolatele bene 14 e aggiungetele ai gamberi insieme alle taccole 15;
									

								

															

																		
																															
											
										
																														
																		Regolate di pepe a vostro piacimento 16 e sfumate con la salsa teriyaki 17, lasciando insaporire per 2-3 minuti; spegnete il fuoco e infine impiattate e servite i vostri gamberi saltati in salsa teriyaki con taccole e carotine! 18.
									

								

							
					    