Difficoltà: Facile
Mare e orto, un abbinamento amatissimo in cucina, dalle seppioline con carciofi al baccalà con i peperoni. Oggi vi proponiamo un'altra gustosa variante sul tema: fregola con zucca e cozze! Una ricetta perfetta per l'autunno, che racchiude colori e sapori di questa stagione e saprà confortarvi con il suo calore e la sua cremosità! La dolcezza della zucca viene contrastata dalla sapidità delle cozze per un equilibrio di sapori intensi che conquisterà i vostri ospiti. Ad accompagnare questo condimento un formato di pasta speciale che si sposa molto bene con i sughi di pesce. Stupiteli anche voi con questo piatto, non ne resterete delusi! 


						
						

														INGREDIENTI
							
							                            
                                
    								
    									
    										
    										261
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    261
    					
    					    					    					
    					    Carboidrati
    					    g
    					    40.4
    					
    					    					    					
    					      di cui zuccheri
    					    g
    					    2.2
    					
    					    					    					
    					    Proteine
    					    g
    					    13.8
    					
    					    					    					
    					    Grassi
    					    g
    					    5
    					
    					    					    					
    					      di cui saturi
    					    g
    					    0.84
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    66
    					
    					    					    					
    					    Sodio
    					    mg
    					    491
    					
    					    				
    			
                            
													


						
														
							
							

							
								

																	Fregola
								
								
								
																	300
									g
																

								

							
								

																	Cozze
								
								
								
																	1
									kg
																

								

							
								

																	Zucca delica
								
								
								
																	650
									g
																

								

							
								

																	Aglio
								
								
								
																	2
									spicchi
																

								

							
								

																	Prezzemolo
								
								
								
																	2
									ciuffi
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Acqua
								
								
								
																	400
									g
																

								

							
														
							
						
														
							
														per guarnire
							

							
								

																	Prezzemolo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la fregola con zucca e cozze iniziate dalla pulizia delle cozze. Per prima cosa lavatele sotto l'acqua corrente 1; poi con il dorso della lama di un coltello eliminate le incrostazioni sul guscio 2 e con le mani staccate il bisso, la barbetta che fuoriesce dalle cozze. Poi utilizzando una paglietta pulite bene il guscio 3, passandole man mano sotto l'acqua. Tenete da parte le cozze per un momento e occupatevi della zucca.
									

								

															

																		
																															
											
										
																														
																		Eliminate la buccia con un coltello 4 ed eventuali semi o filamenti interni. Adesso tagliatela prima a fette 5 e poi a cubetti 6.
									

								

															

																		
																															
											
										
																														
																		Fate imbiondire uno spicchio d'aglio con un filo d'olio in un tegame, aggiungete la zucca 7 e lasciatela rosolare per pochi minuti. Nel frattempo in un altro tegame mettete aglio, olio e prezzemolo 8, fate soffriggere anche questo, poi unite le cozze 9
									

								

															

																		
																															
											
										
																														
																		e coprite un coperchio e lasciate che si aprano i gusci 10. Una volta che la zucca sarà ben rosolata versate 100 g d'acqua 11 e cuocetela a fuoco medio per una decina di minuti. Nel frattempo, non appena le cozze si saranno aperte 12,
									

								

															

																		
																															
											
										
																														
																		trasferitele in una ciotola 13, lasciando l'acqua di cottura nel tegame che poi dovrete filtrare 14 e mantenere al caldo. A questo punto separate le cozze dai gusci, facendo attenzione a non scottarvi, e lasciandone qualcuna intera per la decorazione finale 15.
									

								

															

																		
																															
											
										
																														
																		A questo punto eliminate lo spicchio d'aglio dalla zucca, versate  la fregola 16 e lasciatela tostare 17.Versate l'acqua di cottura delle cozze in un pentolino e aggiungete 300 g d'acqua. Mettete tutto sul fuoco a scaldare 18.
									

								

															

																		
																															
											
										
																														
																		Trascorsi un paio di minuti unite il primo mestolo di brodo di cozze 19 e proseguite la cottura aggiungendo altro brodo solo al bisogno e regolando la dose in base alla consistenza della preparazione. Salate, pepate 20 e mescolate spesso. Ci vorranno circa 20 minuti.Quando la fregola sarà cotta, aggiungete le cozze 21.
									

								

															

																		
																															
											
										
																														
																		Mescolate 22 e insaporite con il prezzemolo tritato 23. Servite la fregola con cozze e zucca, decorando con le cozze intere tenute da parte 24!
									

								

							
					    