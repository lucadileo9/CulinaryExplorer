Difficoltà: Facile
Vi state chiedendo come sia possibile preparare una frittata senza uova? Basta ricorrere a un ingrediente segreto: l’acquafaba. Che cos'è l'acquafaba? Un ingrediente che avete avuto sempre sotto gli occhi, di cui magari semplicemente non conoscevate il nome o i numerosi impieghi: si tratta del liquido di governo (o di cottura) dei legumi. Grazie all’elevato contenuto di proteine l’acquafaba è un ottimo sostituto delle uova, anche in preparazioni dove solitamente abbondano come il pan di spagna o la frittata, appunto. Per questo motivo viene spesso impiegata nella cucina vegana per dare forma a delle piccole magie, come per esempio le meringhe vegane! Per realizzare la frittata con acquafaba, invece, abbiamo realizzato una pastella con farina di ceci arricchita con patate e cipolle, un secondo piatto tanto gustoso quanto nutriente. Personalizzate la frittata senza uova con spezie ed erbe aromatiche a piacere e sperimentate un modo nuovo di cucinare!


												
						
						

														INGREDIENTI
							
							                            
                                
    								
    									
    										
    										206
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    206
    					
    					    					    					
    					    Carboidrati
    					    g
    					    28.4
    					
    					    					    					
    					      di cui zuccheri
    					    g
    					    2.7
    					
    					    					    					
    					    Proteine
    					    g
    					    7.3
    					
    					    					    					
    					    Grassi
    					    g
    					    7
    					
    					    					    					
    					      di cui saturi
    					    g
    					    1.03
    					
    					    					    					
    					    Fibre
    					    g
    					    5.1
    					
    					    					    					    					
    					    Sodio
    					    mg
    					    304
    					
    					    				
    			
                            
													


						
							
							

							
								

																	Farina di ceci
								
								
								
																	100
									g
																

								

							
								

																	Acquafaba
								
								
								
																	180
									g
																

								

							
								

																	Acqua
								
								
								
																	180
									g
																

								

							
								

																	Patate
								
								
								
																	350
									g
																

								

							
								

																	Cipolle dorate
								
								
								
																	80
									g
																

								

							
								

																	Timo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la frittata senza uova, per prima cosa pelate le patate e tagliatele a cubetti di mezzo cm 1, poi sciacquate sotto l’acqua corrente 2 e trasferite in una ciotola con acqua fredda. Mondate la cipolla e tritatela finemente 3.
									

								

															

																		
																																											
											
										
																						
											
										
																						
											
										
																																										
																		Scolate i ceci (o altri legumi) in scatola dal loro liquido di governo, la cosiddetta acquafaba 4. Versate la farina di ceci in una ciotola insieme a un pizzico di sale. Aggiungete poco per volta sia l’acquafaba 5 che l’acqua naturale, mescolando con una frusta per ottenere un composto liscio e fluido, senza grumi 6. Coprite la ciotola con pellicola e lasciate riposare in frigorifero per 10 minuti.
									

								

															

																		
																																											
											
										
																						
											
										
																						
											
										
																																										
																		Scaldate un giro d’olio in una padella antiaderente del diametro di 20 cm 7, poi aggiungete le patate 8 e le cipolle 9, salate e pepate.
									

								

															

																		
																																											
											
										
																						
											
										
																						
											
										
																																										
																		Cuocete per 10-15 minuti a fuoco medio, fino a quando saranno dorate 10. A questo punto date una mescolata alla pastella e versatela nella padella 11, ruotandola leggermente per distribuirla in modo uniforme. Abbassate leggermente il fuoco e profumate con il timo 12.
									

								

															

																		
																																											
											
										
																						
											
										
																						
											
										
																																										
																		Cuocete a fuoco medio-basso per 5-6 minuti, poi giratela con l’aiuto di un piatto o di un coperchio 13 e proseguite la cottura dall’altro lato per altri 5-6 minuti 14. La vostra frittata senza uova è pronta per essere servita 15!
									

								

							
					    