Difficoltà: Molto facile
La frittata di spinaci è un secondo piatto perfetto da preparare quando abbondano gli spinaci freschi, con i quali è possibile realizzare moltissime ricette grazie alla loro ben nota versatilità. La frittata di spinaci è una pietanza casalinga che offre gusto e genuinità con pochi e semplici ingredienti. Facile e veloce da preparare, la frittata è un autentico salvacena che tutti ameranno, grandi e piccoli. Aggiungete pezzetti di prosciutto o pancetta per un tocco di sapore extra oppure del formaggio a cubetti per una nota filante. Le possibilità sono infinite, e potete adattare la ricetta ai gusti di ogni membro della famiglia. Sperimentate con gli ingredienti e create la vostra versione personale della frittata di spinaci!


												
						
						

														INGREDIENTI
							
													


						
							
							

							
								

																	Uova
								
								
								
																	6
									
																

								

							
								

																	Spinaci
								
								
								
																	350
									g
																

								

							
								

																	Parmigiano Reggiano DOP
								
								
								da grattugiare
																	50
									g
																

								

							
								

																	Olio extravergine d'oliva
								
								
								
																	5
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la frittata di spinaci per prima cosa lavate e pulite gli spinaci eliminando i gambi più duri. Fate soffriggere in padella (consigliamo una padella da 20-22 cm di diametro che servirà anche per cuocere la frittata) uno spicchio di aglio in camicia con un giro d'olio per un paio di minuti. Aggiungete gli spinaci 1 e fateli saltare per una decina di minuti. Salate leggermente gli spinaci, spegnete il fuoco, togliete lo spicchio d'aglio e lasciateli intiepidire 2. Quindi scolateli, strizzateli con cura e tritateli al coltello 3.
									

								

															

																		
																																											
											
										
																						
											
										
																						
											
										
																																										
																		Rompete le uova in una ciotola, poi aggiungete il Parmigiano Reggiano grattugiato, un pizzico di pepe nero e un pizzico di sale 4. Sbattere le uova con le fruste 5, o con una forchetta, fino a che tuorli e albumi non saranno completamente amalgamati. Aggiungete gli spinaci al composto di uova e mescolate velocemente 6.
									

								

															

																		
																																											
											
										
																						
											
										
																						
											
										
																																										
																		Scaldate un giro di olio extravergine di oliva nella stessa padella in cui avete cotto gli spinaci, versate il composto di uova 7 e cuocete con coperchio a fuoco dolce per una decina di minuti. Quando la superficie della frittata comincerà a solidificarsi, girate la frittata, aiutandovi con un piatto piano, un coperchio o una spatola larga. Continuate la cottura per altri 5 minuti circa 8 o il tempo necessario per dorare la frittata. Servite la frittata di spinaci ancora calda 9.
									

								

							
					    