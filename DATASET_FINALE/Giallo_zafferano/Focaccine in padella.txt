Difficoltà: Facile
Voglia di focaccine improvvisa? Ecco le nostre focaccine in padella, senza lievitazione e pronte in pochi minuti! Una ricetta davvero semplice da realizzare anche per chi è alle prime armi in cucina. L'impasto, poco idratato, è facilissimo da lavorare, infatti non risulta appiccicoso e non avrete bisogno di aggiungere altra farina, rischiando di ottenere delle focaccine troppo asciutte! Ma il vero segreto di questa ricetta è custodito nel ripieno, noi abbiamo scelto un abbinamento classico, che mette sempre tutti d'accordo, ma potrete variarlo in base ai vostri gusti e alla vostra fantasia! Grazie alla cottura in padella otterrete una piacevole crosticina esterna, mentre l'interno delle focaccine risulterà morbido con un ripieno filante e appetitoso. Cosa state aspettando? Grazie al lievito istantaneo potrete soddisfare le vostre voglie in men che non si dica!

Ecco altre ricette davvero sfiziose, da non perdere:


												
						
						

														INGREDIENTI
							
							                            
                                
    								
    									
    										
    										248
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    248
    					
    					    					    					
    					    Carboidrati
    					    g
    					    26.8
    					
    					    					    					
    					      di cui zuccheri
    					    g
    					    1.1
    					
    					    					    					
    					    Proteine
    					    g
    					    12.4
    					
    					    					    					
    					    Grassi
    					    g
    					    10.1
    					
    					    					    					
    					      di cui saturi
    					    g
    					    4.34
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    31
    					
    					    					    					
    					    Sodio
    					    mg
    					    638
    					
    					    				
    			
                            
													


						
							
														Ingredienti per 10 focaccine
							

							
								

																	Farina 00
								
								
								
																	350
									g
																

								

							
								

																	Acqua
								
								
								
																	205
									g
																

								

							
								

																	Lievito istantaneo per preparazioni salate
								
								
								
																	5
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	10
									g
																

								

							
								

																	Provolone
								
								
								dolce
																	200
									g
																

								

							
								

																	Prosciutto cotto
								
								
								(a fette sottili)
																	200
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le focaccine in padella come prima cosa versate in una ciotola la farina. Aggiungete il sale 1 e il lievito istantaneo 2. Unite anche l'acqua 3.
									

								

															

																		
																																											
											
										
																						
											
										
																						
											
										
																																										
																		Iniziate a mescolare con un mestolo di legno 4 e quando avrete ottenuto un composto omogeneo aggiungete l'olio 5. Mescolate ancora, poi iniziate ad impastare con le mani 6.
									

								

															

																		
																																											
											
										
																						
											
										
																						
											
										
																																										
																		Trasferite su un piano e lavorate fino ad ottenere una massa uniforme 7. Ora formate un filone 8 e da questo ricavate 10 pezzi, del peso di 55-60 g 9.
									

								

															

																		
																																											
											
										
																						
											
										
																						
											
										
																																										
																		Da ciascuna porzione formate una pallina, sollevando i lembi di pasta e portandoli verso il centro 10. Capovolgete sul piano (perchè la chiusura deve stare alla base) e roteate ciascuna pallina tra le mani per dare una forma sferica perfetta. Fate così per tutte le altre 11. Coprite con un canovaccio 12 e lasciate riposare. 
									

								

															

																		
																																											
											
										
																						
											
										
																						
											
										
																																										
																		Nel frattempo tagliate il formaggio a cubetti piccoli 13. Prendete una delle palline e stendetela con un mattarello su un piano infarinato 14, dovrete ottenere un disco sottile 15.
									

								

															

																		
																																											
											
										
																						
											
										
																						
											
										
																																										
																		Sistemate al centro dei cubetti di formaggio 16, posizionate sopra una fettina di prosciutto 17 e aggiungete ancora altro formaggio 18.
									

								

															

																		
																																											
											
										
																						
											
										
																						
											
										
																																										
																		Ora chiudete le focaccine sollevando i lembi di pasta e pizzicandoli al centro 19. Fate lo stesso per tutti i lati, in modo da ottenere un fagottino 20, ben sigillato. Capovolgetelo sul piano e ruotatelo delicatamente 21.
									

								

															

																		
																																											
											
										
																						
											
										
																						
											
										
																																										
																		Posizionate le focaccine in una padella calda 22. Aspettate alcuni secondi, poi schiacciatele delicatamente 23. Coprite con un coperchio e proseguite la cottura per 5-6 minuti 24.
									

								

															

																		
																																											
											
										
																						
											
										
																						
											
										
																																										
																		Togliete il coperchio, girate le focaccine 25 e schiacciatele ancora delicatamente 26 proseguite la cottura per altri 5-6 minuti. In questo modo il calore penetrerà all'interno e il formaggio risulterà ben sciolto. Trasferite su un tagliere e servite le vostre focaccine in padella 27.
									

								

							
					    