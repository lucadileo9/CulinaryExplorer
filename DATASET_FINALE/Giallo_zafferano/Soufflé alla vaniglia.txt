Difficoltà: Media
Spumoso, morbido e delicato… il soufflé è una preparazione all’apparenza molto semplice che nasconde qualche insidia, ma che soddisfazione portarlo in tavola e stupire gli ospiti con un dessert così raffinato! Dopo avervi proposto il soufflé al cioccolato, alle amarene e alle banane, di certo non poteva mancare il più classico di tutti: il soufflé alla vaniglia. Una nuvola di dolcezza dal profumo inconfondibile, che avvolgerà tutti i vostri sensi non appena affonderete il cucchiaino. Da gustare rigorosamente caldo, il soufflé alla vaniglia sarà perfetto anche per concludere una cena romantica… non a caso la vaniglia è considerata un ottimo afrodisiaco naturale!


						
						

														INGREDIENTI
							
													


						
														
							
														Ingredienti (per 6 stampini del diametro di 7,5 cm alla base, 9 cm nella parte superiore e 6,5 cm di altezza)
							

							
								

																	Latte intero
								
								
								
																	300
									g
																

								

							
								

																	Uova
								
								
								(circa 4 medie)
																	220
									g
																

								

							
								

																	Zucchero a velo
								
								
								
																	80
									g
																

								

							
								

																	Amido di mais (maizena)
								
								
								
																	60
									g
																

								

							
								

																	Baccello di vaniglia
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per gli stampini
							

							
								

																	Burro
								
								
								
																	
									q.b.
																

								

							
								

																	Zucchero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il soufflé alla vaniglia, per prima cosa incidete la bacca di vaniglia per il lungo, raschiate i semi con la lama di un coltellino 1 e teneteli da parte. Versate il latte in una brocchetta, aggiungete la bacca di vaniglia 2, coprite con pellicola e lasciate in infusione in frigorifero per almeno 4 ore, meglio se per tutta la notte 3. 
									

								

															

																		
																															
											
										
																														
																		Trascorso questo tempo, versate il latte con la bacca di vaniglia in un pentolino e portate a bollore 4. Nel frattempo versate in una ciotola lo zucchero a velo e l’amido di mais 5, aggiungete un pizzico di sale e i semini della bacca di vaniglia 6 e mescolate bene il tutto. 
									

								

															

																		
																															
											
										
																														
																		Quando il latte sarà arrivato a bollore, togliete il pentolino dal fuoco ed eliminate la bacca di vaniglia 7, poi versate le polveri nel pentolino 8 mescolando con una frusta per evitare che si formino i grumi 9. 
									

								

															

																		
																															
											
										
																														
																		Ora separate i tuorli dagli albumi delle uova. Sempre a fuoco spento aggiungete i tuorli nel pentolino 10 e mescolate nuovamente con la frusta 11, poi versate il composto ottenuto in una ciotola. Montate a neve gli albumi in una ciotola a parte, ma senza montarli a neve troppo ferma 12.
									

								

															

																		
																															
											
										
																														
																		La consistenza dovrà essere questa 13, altrimenti il soufflé avrà difficoltà a gonfiarsi. Incorporate gli albumi al composto di tuorli poco per volta 14, mescolando con una spatola dal basso verso l’alto per non smontarli 15.
									

								

															

																		
																															
											
										
																														
																		A questo punto imburrate 6 stampini del diametro di 7,5 cm alla base, 9 cm nella parte superiore e 6,5 cm di altezza, poi cospargete con lo zucchero semolato la base, i lati e il bordo 16. Versate il composto negli stampini fino ad arrivare al bordo 17 e cuocete per 30 minuti in forno statico preriscaldato a 180°. Una volta cotti 18, servite subito i vostri soufflé alla vaniglia!
									

								

							
					    