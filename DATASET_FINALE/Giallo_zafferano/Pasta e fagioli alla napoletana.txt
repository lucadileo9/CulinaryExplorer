Difficoltà: Facile
Oggi vogliamo portarvi in Campania, per un viaggio culinario indimenticabile, con la pasta e fagioli alla napoletana. Un primo piatto semplice ma di tutto rispetto, trasmesso dalle famiglie contadine che, a conclusione dell’estenuante giornata di lavoro, trovavano ristoro in questo piatto così semplice quanto completo. Pare che il vero segreto tramandato dalle nonne sia quello di cuocere i fagioli sul fuoco del camino, o per i cittadini l’antico braciere, rigorosamente in una pentola di coccio e senza prima aver ammollato i fagioli. Come formato vi raccomandiamo di scegliere la pasta mista, la più classica per questa ricetta, conosciuta anche in napoletano come "ammescata" o "mesca francesca". Eh già, potremmo stare qui a parlare delle tantissime versioni che esistono della pasta e fagioli, come la pasta e fagioli con cavolo nero, ma preferiamo ascoltare le vostre e raccontarvi quella che ci ha affascinato di più, quella in cui l’attesa è la vera apoteosi del gusto... pasta e fagioli napoletana, ecco la ricetta!

Scoprite anche:


												
						
						

														INGREDIENTI
							
													


						
							
							

							
								

																	Pasta Mista
								
								
								
																	320
									g
																

								

							
								

																	Fagioli cannellini secchi
								
								
								
																	300
									g
																

								

							
								

																	Cotenna di suino
								
								
								
																	80
									g
																

								

							
								

																	Pomodori pelati
								
								
								
																	400
									g
																

								

							
								

																	Olio extravergine d'oliva
								
								
								
																	80
									g
																

								

							
								

																	Aglio
								
								
								
																	2
									spicchi
																

								

							
								

																	Sedano
								
								
								
																	60
									g
																

								

							
								

																	Alloro
								
								
								
																	2
									foglie
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta e fagioli alla napoletana come prima cosa mettete i fagioli in ammollo per 8-12 ore 1. Poi scolateli, sciacquateli e metteteli in un tegame capiente con acqua fredda, sino a coprirli 2. Aggiungete l'alloro 3 e cuocete per 2-3 ore. I tempi sono indicativi, vi consigliamo di non salare i fagioli e di verificare la cottura di tanto in tanto. 
									

								

															

																		
																																											
											
										
																						
											
										
																						
											
										
																																										
																		Quando i fagioli saranno quasi cotti occupatevi della cotenna. Eliminate eventuali setole raschiando con la lama di un coltello e immergetela in acqua bollente 4. Cuocete per 20 minuti, sino a che non sarà morbida. Scolatela 5 e lasciatela intiepidire, poi tagliatela a striscioline di 1 cm 6.
									

								

															

																		
																																											
											
										
																						
											
										
																						
											
										
																																										
																		Tritate finemente il sedano 7, poi lasciatelo insaporire in una pentolaa fiamma bassa con un filo d'olio e gli spicchi d'aglio 8. Intanto schiacciate i pomodori pelati con una forchetta 9.
									

								

															

																		
																																											
											
										
																						
											
										
																						
											
										
																																										
																		Quando il fondo di cottura è ben rosolato ma non bruciato, eliminate l'aglio e aggiungete i pelati 10. Lasciate cuocere per una decina di minuti. A questo punto i fagioli saranno cotti 12.
									

								

															

																		
																																											
											
										
																						
											
										
																						
											
										
																																										
																		Eliminate l'alloro 13, prelevate i fagioli con una schiumarola 14 e versateli nel sugo 15.
									

								

															

																		
																																											
											
										
																						
											
										
																						
											
										
																																										
																		Unite anche 2-3 mestoli di acqua di cottura dei fagioli 16. Non appena avrà raggiunto il bollore unite anche la cotenna 17, mescolate e versate la pasta 18, poi salate.
									

								

															

																		
																																											
											
										
																						
											
										
																						
											
										
																																										
																		Cuocete la pasta al dente in questo modo, aggiungendo altra acqua di cottura dei fagioli se dovesse essere necessario e mescolando spesso 19. Spegnete il fuoco, aggiungete abbondante pepe nero 20 e lasciate riposare per 10 minuti prima di servirla: in questo modo gli amidi faranno risultare la pasta e fagioli alla napoletana ancora più cremosa 21!
									

								

							
					    