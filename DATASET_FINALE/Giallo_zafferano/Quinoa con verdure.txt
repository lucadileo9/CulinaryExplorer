Difficoltà: Molto facile
Se pensando ad un piatto vegano, leggero e senza glutine vi vengono in mente solo tristi verdurine bollite, oggi con la nostra ricetta vi faremo scoprire quanto allegro e gustoso può essere mangiare sano: la quinoa con verdure infatti, con la sua esplosione di profumi e colori, è un modo facile e divertente per scoprire nuovi sapori in cucina, in tutta leggerezza. Una dadolata di verdurine croccanti accompagna la quinoa, la regina di tutti i “finti cereali”, in un girotondo di gusto che conquisterà i più tradizionalisti e delizierà gli amanti della cucina alternativa. Preparate la quinoa con verdure per le vostre cene tra amici: celiaci e vegetariani ringrazieranno, e anche gli onnivori vi chiederanno il bis!


												
						
						

														INGREDIENTI
							
							                            
                                
    								
    									
    										
    										244
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    244
    					
    					    					    					
    					    Carboidrati
    					    g
    					    35.6
    					
    					    					    					
    					      di cui zuccheri
    					    g
    					    3.4
    					
    					    					    					
    					    Proteine
    					    g
    					    9
    					
    					    					    					
    					    Grassi
    					    g
    					    7.4
    					
    					    					    					
    					      di cui saturi
    					    g
    					    1
    					
    					    					    					
    					    Fibre
    					    g
    					    5.1
    					
    					    					    					    					
    					    Sodio
    					    mg
    					    322
    					
    					    				
    			
                            
													


						
							
							

							
								

																	Quinoa
								
								
								
																	200
									g
																

								

							
								

																	Funghi champignon
								
								
								
																	100
									g
																

								

							
								

																	Peperoni rossi
								
								
								
																	70
									g
																

								

							
								

																	Peperoni gialli
								
								
								
																	70
									g
																

								

							
								

																	Zucchine
								
								
								
																	150
									g
																

								

							
								

																	Cipolle rosse
								
								
								
																	100
									g
																

								

							
								

																	Acqua
								
								
								
																	400
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Menta
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la quinoa con verdure, cominciate pulendo le cipolle rosse, tagliandole a metà e quindi a fettine sottili 1. Tagliate a metà anche il peperone rosso e raschiate via i semini interni 2. Tagliatelo quindi a piccoli dadini 3,
									

								

															

																		
																															
											
										
																														
																		e ripetete lo stesso taglio anche per il peperone giallo 4. Tagliate a dadini anche le zucchine 5 e infine pulite i funghi e tagliateli a fettine 6.
									

								

															

																		
																															
											
										
																														
																		Scaldate un filo d’olio in un tegame 7 e aggiungete per prime le cipolle. Lasciatele stufare lentamente, sfumando con un po’ di acqua quando cominciano a dorare 8, e proseguite la cottura ancora qualche minuto, fino a renderle molto tenere. A quel punto aggiungete i peperoni 9,
									

								

															

																		
																															
											
										
																														
																		amalgamate e cuocete un paio di minuti, prima di aggiungere zucchine e funghi 10. Cuocete il tutto ancora 5 minuti, regolando di sale e di pepe 11: le vostre verdure sono pronte e belle croccanti! Occupatevi adesso della quinoa: sciacquatela accuratamente, per eliminare lo strato di saponina che costituisce la patina esterna, quindi scaldate un filo d’olio sul fondo di un tegame e versateci la quinoa per tostarla 12.
									

								

															

																		
																															
											
										
																														
																		Mescolate con un cucchiaio di legno per non farla attaccare 13, regolate di sale 14 e continuando a a cuocere coprite con la restante acqua: il suo volume dovrà essere il doppio di quello della quinoa 15.
									

								

															

																		
																															
											
										
																														
																		Appena i semini si apriranno a fiore e l’acqua sarà stata assorbita, la quinoa è pronta: unitela alle verdure 16. Amalgamate e saltate un minutino per legare i sapori, quindi concludete con una manciata di foglioline di menta per dare profumo al piatto 17: la quinoa con verdure è pronta per essere gustata 18!
									

								

							
					    