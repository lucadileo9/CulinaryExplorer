Difficoltà: Facile
Con gli gnocchi di patate si possono realizzare tantissime ricette, una più appetitosa dell’altra… difficile resistere a una porzione di gnocchi ai 4 formaggi o alla sorrentina, per esempio! E lo stesso si può dire degli gnocchi con friggitelli e salsiccia, un primo piatto dedicato agli amanti dei sapori robusti e decisi. Questa particolare varietà di peperoni friarielli va spesso a braccetto con la salsiccia, e in questo caso abbiamo aggiunto la freschezza dei pomodorini e del basilico per un risultato ricco e sostanzioso. Perfetti per una cena fra amici, gli gnocchi con friggitelli e salsiccia saranno ancora più buoni se li preparate con le vostre mani!
Se gli gnocchi vi hanno appassionato vedrete che anche la pasta saprà farlo!


												
						
						

														INGREDIENTI
							
													


						
							
							

							
								

																	Gnocchi di patate
								
								
								
																	650
									g
																

								

							
								

																	Salsiccia
								
								
								
																	350
									g
																

								

							
								

																	Pomodorini ciliegino
								
								
								
																	250
									g
																

								

							
								

																	Friggitelli
								
								
								
																	100
									g
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								
																	4
									foglie
																

								

							
								

																	Provolone piccante
								
								
								da grattugiare
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare gli gnocchi con friggitelli e salsiccia, per prima cosa lavate i pomodorini e divideteli a metà 1. Mondate i friggitelli rimuovendo i semi e filamenti interni 2, poi tagliateli a rondelle 3. Mettete sul fuoco una pentola di acqua da salare a bollore per cuocere gli gnocchi.
									

								

															

																		
																																											
											
										
																						
											
										
																						
											
										
																																										
																		In una padella fate insaporire l’olio con lo spicchio di aglio 4, poi aggiungete la salsiccia 5 e fatela rosolare a fuoco vivace per pochi minuti 6. Tenete da parte la salsiccia avendo cura di conservare il fondo di cottura.
									

								

															

																		
																																											
											
										
																						
											
										
																						
											
										
																																										
																		Nella stessa padella versate i pomodorini 7 e i friggitelli 8, profumate con le foglie di basilico e regolate di sale e di pepe 9.
									

								

															

																		
																																											
											
										
																						
											
										
																						
											
										
																																										
																		Cuocete a fiamma media per 5 minuti, poi rimuovete l’aglio 10 e abbassate il fuoco al minimo. A questo punto l’acqua sarà arrivata a bollore, quindi cuocete gli gnocchi per il tempo indicato sulla confezione 11. Nel frattempo aggiungete la salsiccia rosolata ai pomodorini e friggitelli in padella 12.
									

								

															

																		
																																											
											
										
																						
											
										
																						
											
										
																																										
																		Trascorso il tempo di cottura, scolate gli gnocchi direttamente nella padella 13 e saltate il tutto per qualche secondo amalgamando con un mestolo dell’acqua di cottura 14. Grattugiate il provolone piccante a piacere 15 e servite i vostri gnocchi con friggitelli e salsiccia!
									

								

							
					    