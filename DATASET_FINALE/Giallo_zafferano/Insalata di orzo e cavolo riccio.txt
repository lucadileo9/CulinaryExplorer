Difficoltà: Facile
L’inverno non ha nulla da invidiare in tema di insalate alla stagione più calda, pietanze altrettanto colorate e saporite arricchiranno di gusto e genuinità i vostri menù come l’insalata di cavolo cappuccio dalle piacevoli tinte amaranto, l’insalata di rucola, pere e grana per chi ama l’intramontabile abbinamento del contadino, e la fresca insalata di arance apprezzata per i suoi aromi agrodolci. Accanto a queste prelibatezze colorate vi proponiamo una saporita insalata di orzo e cavolo riccio, un mix equilibrato e insolito che vi sorprenderà al primo boccone. Zucca e uva passa per dare dolcezza, arachidi per la croccantezza e il gusto piacevolmente aspro del cavolo che, in una veste cremosa, avvolge tutta la pietanza. E’ ora di rinnovare i vostri ricettari invernali con l’insalata di orzo e cavolo riccio!


						
						

														INGREDIENTI
							
							                            
                                
    								
    									
    										
    										455
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    455
    					
    					    					    					
    					    Carboidrati
    					    g
    					    51.2
    					
    					    					    					
    					      di cui zuccheri
    					    g
    					    9.6
    					
    					    					    					
    					    Proteine
    					    g
    					    14.5
    					
    					    					    					
    					    Grassi
    					    g
    					    21.4
    					
    					    					    					
    					      di cui saturi
    					    g
    					    4.6
    					
    					    					    					
    					    Fibre
    					    g
    					    9.1
    					
    					    					    					
    					    Colesterolo
    					    mg
    					    9
    					
    					    					    					
    					    Sodio
    					    mg
    					    686
    					
    					    				
    			
                            
													


						
														
							
							

							
								

																	Cavolo riccio (Kale)
								
								
								
																	230
									g
																

								

							
								

																	Orzo perlato
								
								
								
																	220
									g
																

								

							
								

																	Zucca mantovana
								
								
								
																	120
									g
																

								

							
								

																	Fagioli bianchi precotti
								
								
								
																	250
									g
																

								

							
								

																	Arachidi
								
								
								non salate
																	40
									g
																

								

							
								

																	Uvetta
								
								
								
																	35
									g
																

								

							
								

																	Parmigiano Reggiano DOP
								
								
								da grattugiare
																	40
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per condire
							

							
								

																	Aceto di mele
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare l’insalata di orzo e cavolo riccio per prima cosa cuocete l’orzo in acqua bollente salata 1 per circa 15 minuti o per il tempo riportato sulla confezione. Intanto mettete in ammollo l’uva passa in una ciotolina con acqua tiepida per reidratarla 2. Sfogliate il cavolo eliminando la parte centrale delle foglie che è più coriacea 3.
									

								

															

																		
																															
											
										
																														
																		Lavate e asciugate le foglie e poi trasferitene metà nel bicchiere di un mixer: aggiungete l’olio di oliva 4, il Parmigiano grattugiato 5 e frullate con il mixer a immersione 6,
									

								

															

																		
																															
											
										
																														
																		aggiungendo quanto basta di acqua di cottura dell’orzo 7 per ottenere un pesto cremoso 8 che terrete momentaneamente da parte. Nel frattempo scolate l’orzo che sarà giunto a cottura 9.
									

								

															

																		
																															
											
										
																														
																		Versate l'orzo in una ciotola e condite con il pesto di cavolo 10, mescolate e tenete da parte 11. Ora pulite la zucca: tagliatela a metà, eliminate i semini centrali e la buccia 12.
									

								

															

																		
																															
											
										
																														
																		Tagliate la zucca prima a spicchi e poi a piccoli cubetti 13. In una padella versate un filo di olio di oliva, scaldatelo e poi aggiungete la zucca 14, saltandola per qualche minuto finché non sarà dorata e ben cotta 15.
									

								

															

																		
																															
											
										
																														
																		Ora ponete in una ciotola l’altra metà del cavolo che avete pulito in precedenza: condite con sale 16, olio 17 e aceto 18,
									

								

															

																		
																															
											
										
																														
																		poi aggiungete i fagioli 19, l’uvetta reidratata e ben scolata 20 e la zucca 21.
									

								

															

																		
																															
											
										
																														
																		Infine unite l’insalata di cavolo all’orzo 22 e incorporate per ultime le arachidi 23. Mescolate e servite la vostra saporita insalata di orzo e cavolo 24!
									

								

							
					    