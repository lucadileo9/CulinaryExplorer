Difficoltà: Facile
La frittata è una delle ricette più classiche, uno dei secondi piatti salva cena per eccellenza! Oggi vogliamo mostrarvi una versione di frittata al forno sfiziosa e facilissima: la frittata di zucchine con provola. Un modo originale per servire le zucchine e farle mangiare proprio a tutti! Per ottenere delle zucchine morbide e ben cotte, non dovrete far altro che passarle in forno per pochi minuti, insaporendole con cipolla, sale e olio, prima di unirle alle uova. Ciò che rende questa frittata così speciale è sicuramente l'aggiunta delle fettine di provola affumicata, che doneranno un gusto unico e un immancabile tocco super filante! La frittata di zucchine è ideale da servire come antipasto, tagliandola a cubetti, o come secondo piatto vegetariano. Scoprite come prepararla e come cuocerla in forno, non servirà olio e non sarà necessario girarla!


												
						
						

														INGREDIENTI
							
													


						
							
														per una frittata da 20 cm
							

							
								

																	Zucchine
								
								
								
																	650
									g
																

								

							
								

																	Cipolle rosse
								
								
								
																	100
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Uova
								
								
								
																	3
									
																

								

							
								

																	Grana Padano DOP
								
								
								
																	30
									g
																

								

							
								

																	Pangrattato
								
								
								
																	15
									g
																

								

							
								

																	Provola affumicata
								
								
								
																	120
									g
																

								

							
								

																	Basilico
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la frittata di zucchine con provola come prima cosa lavate le zucchine e spuntatele. Tagliatele a rondelle non troppo sottili 1 e trasferitele in una ciotola. Tritate finemente anche la cipolla 2 e aggiungetela alle zucchine 3.
									

								

															

																		
																																											
											
										
																						
											
										
																						
											
										
																																										
																		Condite con sale, olio 4 e pepe 5, poi mescolate bene 6.
									

								

															

																		
																																											
											
										
																						
											
										
																						
											
										
																																										
																		Disponetele su una leccarda rivestita con carta forno 7 e allargatele bene, in modo che non si sovrappongano troppo 8. Cuocete in forno statico preriscaldato a 180° per 15 minuti, poi sfornate e lasciatele intiepidire 9.
									

								

															

																		
																																											
											
										
																						
											
										
																						
											
										
																																										
																		Trasferitele in una ciotola e aggiungete le uova 10; mescolate per amalgamare e aggiungete il formaggio grattugiato 11 e il pangrattato 12. Mescolate bene sino ad ottenere un composto omogeneo.
									

								

															

																		
																																											
											
										
																						
											
										
																						
											
										
																																										
																		Versate metà del composto all'interno di uno stampo da 20 cm rivestito con carta forno 13, posizionate sopra le fettine di provola affumicata 14 e aggiungete il composto rimasto 15.
									

								

															

																		
																																											
											
										
																						
											
										
																						
											
										
																																										
																		Livellate la superficie con il dorso di un cucchiaio 16 e cuocete in forno ventilato preriscaldato a 200° per 35 minuti. Quando la frittata sarà ben dorata sfornatela 17, trasferitela in un piatto e servitela 18.
									

								

							
					    