Difficoltà: Molto facile
W le bruschette… così versatili e facili da preparare, sono sempre una bontà! Dalla più semplice e tradizionale con pomodorini, mozzarella e olive a quella più raffinata con salmone marinato o più alternativa per il brunch con uova e avocado, la regola è sempre la stessa: basta prendere una fetta di buon pane casereccio e condirla con i vostri ingredienti preferiti per ottenere uno snack appetitoso per ogni momento della giornata. Oggi abbiamo pensato a una ricetta vegetariana da gustare per l’aperitivo o per una cena in piedi: la bruschetta con burrata e verdure! Accattivante già al primo sguardo grazie al contrasto di colori delle verdurine di stagione: fave, carote e ravanelli. Vi conquisterà definitivamente all’assaggio con la cremosità della burrata che avvolge tutti gli elementi in un abbraccio suadente. L’olio profumato alla menta renderà ogni morso ancora più fresco e sfizioso e le bruschette con burrata e verdure spariranno in men che non si dica!


						
						

														INGREDIENTI
							
							                            
                                
    								
    									
    										
    										620
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    620
    					
    					    					    					
    					    Carboidrati
    					    g
    					    46.6
    					
    					    					    					
    					      di cui zuccheri
    					    g
    					    5.5
    					
    					    					    					
    					    Proteine
    					    g
    					    18.1
    					
    					    					    					
    					    Grassi
    					    g
    					    40.2
    					
    					    					    					
    					      di cui saturi
    					    g
    					    15.7
    					
    					    					    					
    					    Fibre
    					    g
    					    5
    					
    					    					    					
    					    Colesterolo
    					    mg
    					    61
    					
    					    					    					
    					    Sodio
    					    mg
    					    1073
    					
    					    				
    			
                            
													


						
														
							
							

							
								

																	Pane
								
								
								(8 fette)
																	250
									g
																

								

							
								

																	Burrata
								
								
								
																	350
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per le verdure
							

							
								

																	Fave
								
								
								(da pulire)
																	450
									g
																

								

							
								

																	Carote
								
								
								
																	125
									g
																

								

							
								

																	Ravanelli
								
								
								
																	100
									g
																

								

							
								

																	Songino
								
								
								
																	15
									g
																

								

							
								

																	Menta
								
								
								
																	8
									foglie
																

								

							
								

																	Olio extravergine d'oliva
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le bruschette con burrata e verdure, per prima cosa preparate le bruschette: tagliate il pane a fette dello spessore di circa 2-3 cm 1, sistematele su una leccarda foderata con carta forno e conditele con un filo d’olio 2, sale e pepe 3. Tostate le fette di pane in forno preriscaldato a 240° con il grill acceso per circa 3-4 minuti, poi sfornate e lasciatele raffreddare.
									

								

															

																		
																															
											
										
																														
																		Nel frattempo potete occuparvi delle verdure: aprite i baccelli delle fave e raccogliete i semi in una ciotola 4, poi incidete la parte superiore di ogni seme e rimuovete la pellicola esterna 5. Lavate le carote ed eliminate le estremità, poi pelatele con un pelaverdure 6;
									

								

															

																		
																															
											
										
																														
																		grattugiate le carote 7 e tenetele da parte. Infine lavate i ravanelli 8, tagliateli a rondelle molto sottili 9 e teneteli da parte.
									

								

															

																		
																															
											
										
																														
																		Ora preparate il condimento per le verdure: versate l’olio d’oliva in un bicchiere alto e stretto, aggiungete 7-8 foglie di menta lavate e asciugate 10 e frullate con un frullatore a immersione per ottenere un’emulsione omogenea 12.
									

								

															

																		
																															
											
										
																														
																		A questo punto salate e pepate le verdure che avete preparato 13, conditele con l’olio profumato 14 e mescolate bene 15.
									

								

															

																		
																															
											
										
																														
																		Quando tutti gli ingredienti saranno pronti, potete iniziare a comporre le bruschette: prendete le fette di pane tostato, aggiungete la burrata 16 e guarnite con le fave 17, le carote grattugiate 18,
									

								

															

																		
																															
											
										
																														
																		i ravanelli 19 e qualche foglia di songino, che avrete precedentemente lavato e asciugato 20. Le vostre bruschette con burrata e verdure sono pronte per essere gustate 21!
									

								

							
					    