Difficoltà: Molto facile
Acqua, zucchero, succo di limone e frutta! Servono solo pochi ingredienti per dare vita ad una fresca delizia che ha origini antichissime: il sorbetto! Un dessert digestivo e rigenerante, ottimo come fine pasto in ogni variante, dal classico alla menta fino all'estivo sorbetto all'anguria, senza dimenticare la versione senza albumi, ancora più leggera! Vi invitiamo a provare una versione ancora più particolare e delicata, con un frutto dal colore intenso e dal profumo irresistibile: il sorbetto alla mela verde! Per apprezzare al meglio questa preparazione, solo un suggerimento: scegliete delle mele non particolarmente mature, in modo che sprigionino tutto il loro tipico gusto aromatico! Se avete voglia di frutta senza dover rinunciare al piacere e alla freschezza del gelato, non potete non assaporare questo fantastico sorbetto alla mela verde!


												
						
						

														INGREDIENTI
							
							                            
                                
    								
    									
    										
    										72
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    72
    					
    					    					    					
    					    Carboidrati
    					    g
    					    17.6
    					
    					    					    					
    					      di cui zuccheri
    					    g
    					    17.6
    					
    					    					    					
    					    Proteine
    					    g
    					    0.1
    					
    					    					    					
    					    Grassi
    					    g
    					    0.1
    					
    					    					    					
    					      di cui saturi
    					    g
    					    0.02
    					
    					    					    					
    					    Fibre
    					    g
    					    0.7
    					
    					    					    					    					
    					    Sodio
    					    mg
    					    3
    					
    					    				
    			
                            
													


						
							
														Ingredienti per circa 600 g di sorbetto
							

							
								

																	Mele verdi
								
								
								
																	230
									g
																

								

							
								

																	Succo di limone
								
								
								
																	30
									g
																

								

							
								

																	Acqua
								
								
								
																	300
									g
																

								

							
								

																	Zucchero
								
								
								
																	80
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il sorbetto alla mela verde, per prima cosa lavate una mela verde e tagliatela a pezzetti, senza privarla della buccia 1. Spremete un limone 2, quindi filtrate il succo ottenuto 3 per trattenere i semini.
									

								

															

																		
																															
											
										
																														
																		Versate quindi i pezzetti di mela in una ciotola 4, aggiungete il succo di limone 5 e lo zucchero 6,
									

								

															

																		
																															
											
										
																														
																		poi unite l'acqua 7 e frullate il tutto 8, fino ad ottenere un composto dalla consistenza cremosa 9.
									

								

															

																		
																															
											
										
																														
																		Una volta frullati gli ingredienti 10, trasferite il composto nella gelatiera 11 e azionatela per circa 25 minuti 12. Se non avete la gelatiera, potete procedere in questo modo: versate il composto in una terrina larga e mettetelo in congelatore per almeno un'ora. Poi tirtatelo fuori, smuovetelo con una forchetta e ripetete l'operazione fino ad ottenere la consistenza desiderata ogni mezz'ora circa.
									

								

															

																		
																															
											
										
																														
																		Una volta trascorso il tempo indicato, arrestate la gelatiera e trasferite il vostro sorbetto in bicchierini 14, che potete guarnire con due sottili fettine di mela. Il vostro sorbetto alla mela verde è pronto per essere gustato 15!
									

								

							
					    