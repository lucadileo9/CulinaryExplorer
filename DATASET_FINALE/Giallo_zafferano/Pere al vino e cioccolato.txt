Difficoltà: Facile
Pere e cioccolato: un abbinamento azzeccatissimo, sperimentato più e più volte nelle cucine di tutto il mondo! Una torta soffice o un plumcake sono perfetti per merenda e colazione, mentre una cheesecake è divina da servire come dessert. Ma se dopo cena siete un po' indecisi se concedervi un dolcetto o mangiare della frutta, noi vi proponiamo un buonissimo compromesso: le pere al vino e cioccolato, una variante ancora più ricca delle tipiche pere al vino rosso! Da gustare al cucchiaio risultano fresche e golosissime... le pere williams sono sicuramente la varietà più adatta, infatti sono quelle ideali da sciroppare, resteranno sode e succose anche dopo la cottura! Per il vino invece vi consigliamo di sceglierne uno novello che esalterà, senza coprire, il gusto delle pere con il suo sentore spiccato di frutta e frutti di bosco. Se invece preferite ometterlo provate le pere cotte o le pere alla bella Elena, un elegante dessert di origine francese a cui si ispira questa ricetta!


						
						

														INGREDIENTI
							
													


						
														
							
							

							
								

																	Pere Williams
								
								
								non mature
																	800
									g
																

								

							
								

																	Vino rosso
								
								
								novello
																	500
									g
																

								

							
								

																	Acqua
								
								
								
																	300
									g
																

								

							
								

																	Zucchero
								
								
								
																	165
									g
																

								

							
								

																	Anice stellato
								
								
								
																	2
									
																

								

							
								

																	Baccello di vaniglia
								
								
								
																	1
									
																

								

							
								

																	Cannella in stecche
								
								
								
																	1
									
																

								

							
								

																	Pepe nero
								
								
								
																	10
									
																

								

							
														
							
						
														
							
														per la salsa al cioccolato
							

							
								

																	Panna fresca liquida
								
								
								
																	150
									g
																

								

							
								

																	Cioccolato fondente all'85%
								
								
								
																	100
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le pere al vino con salsa al cioccolato cominciate proprio dalle pere. Dopo aver lavato le pere, scavatele con un levatorsoli facendo attenzione a non forare la parte esterna o quella con il picciolo (1-2). Sbucciatele lasciando soltanto la parte in superficie che fa da corona al picciolo 3.
									

								

															

																		
																															
											
										
																														
																		Dividete a metà il baccello di vaniglia 4 e spostatevi ai fornelli. Mettete sul fornello una pentola alta e stretta, all’interno versate il vino 5, l’acqua 6, 
									

								

															

																		
																															
											
										
																														
																		lo zucchero 7, il baccello di vaniglia 8 e l'anice stellato 9.
									

								

															

																		
																															
											
										
																														
																		In ultimo unite la cannella e il pepe nero 10. Accendete il fornello e portate il tutto a bollore mescolando di tanto in tanto 11. Immergete le pere 12 cercando di tenerle strette, in questo modo resteranno bene in piedi e si coloreranno uniformemente. 
									

								

															

																		
																															
											
										
																														
																		Abbassate un po’ la fiamma, coprite con il coperchio 13 e cuocete per circa 20 minuti: a fine cottura, toccatele con le dita senza scottarvi, al tatto dovranno risultare morbide, ma non molli. Quindi scolatele delicatamente 14 e lasciate restringere la salsa finché non diventerà come uno sciroppo. Fate attenzione che la salsa non bruci 15. 
									

								

															

																		
																															
											
										
																														
																		Filtrate la riduzione 16 e tenete da parte a raffreddare a temperatura ambiente; tenete da parte anche le pere. Nel frattempo preparate la salsa al cioccolato. Sminuzzate quest’ultimo 17 e versatelo in una ciotola. In un pentolino invece fate scaldare la panna facendole sfiorare il bollore. Quindi versate la panna calda nella ciotola con il cioccolato 18
									

								

															

																		
																															
											
										
																														
																		e mescolate bene con la spatola 19 fino ad ottenere una ganache liscia 20. Una volta ottenuta la salsa non vi resta che procedere con l’impiattamento. Su un piattino di servizio spennellate un po’ di riduzione al vino rosso 21, 
									

								

															

																		
																															
											
										
																														
																		poi glassate una pera con il cioccolato, mettendo al di sotto una ciotolina per raccogliere l’eccedenza 22, e disponete sul piatto 23. Procedete così con tutte le altre e le vostre pere al vino con salsa al cioccolato sono pronte per essere gustate 24!
									

								

							
					    