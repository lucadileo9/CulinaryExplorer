Difficoltà: Facile
Ormai lo sapete che amiamo trasformare le ricette della tradizione... ci piace renderle più moderne e appetitose, ma non ci piace discostarci troppo dalla versione originale, come nel caso del Polpo, patate e cipolle. Così per la stagione estiva abbiamo preparato questi spiedini di polpo e patate, per gustarli non avrete bisogno di forchetta e coltello, quindi potrete servirli per il vostro aperitivo o per una standing dinner magari in terrazza o in riva al mare! Il polpo viene cotto a lungo, come per fare le polpette, e raffreddandosi nella sua acqua resterà morbidissimo e la panatura croccante, profumata al limone, sprigionerà una ventata di freschezza che stuzzicherà le vostre papille gustative! 


												
						
						

														INGREDIENTI
							
													


						
							
							

							
								

																	Polpo
								
								
								
																	870
									g
																

								

							
								

																	Pepe nero in grani
								
								
								
																	10
									g
																

								

							
								

																	Alloro
								
								
								
																	9
									foglie
																

								

							
								

																	Patate
								
								
								
																	400
									g
																

								

							
								

																	Pane
								
								
								(solo mollica)
																	40
									g
																

								

							
								

																	Timo
								
								
								
																	2
									rametti
																

								

							
								

																	Rosmarino
								
								
								
																	
									q.b.
																

								

							
								

																	Scorza di limone
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spiedini di polpo e patate come prima cosa lavate il polpo sotto l'acqua corrente. Poi mettete una pentola capiente sul fuoco con dell'acqua e non appena inizierà a bollire, immergete all'interno del tegame solo i tentacoli del polpo nell’acqua bollente, per qualche istante e risollevate il polpo 1. Ripetete questa operazione 2-3 volte o fino a quando i tentacoli non risulteranno ben arricciati. Dopodiché immergete nell’acqua l’intero polpo, aggiungete 3 foglie di alloro 2 e i grani di pepe 3. Lasciate bollire il polpo per un'ora, poi lasciatelo intiepidire insieme all'acqua di cottura. 
									

								

															

																		
																															
											
										
																														
																		Nel frattempo mettete a bollire anche le patate 4. Queste dovranno cuocere per circa 30 minuti, in base alla loro grandezza. Le patate dovranno risultare cotte ma ancora un po' dure, aiutatevi punzecchiandole con i rebbi di una forchetta per assicurarvi che la cottura sia giusta. Una volta cotte 5, scolatele e lasciatele raffreddare. A questo punto scolate il polpo dall'acqua 6. 
									

								

															

																		
																															
											
										
																														
																		Tagliate a cubetti la mollica 7, trasferitela nel bicchiere di un mixer 8 e frullatela, fino ad ottenere delle briciole. Trasferitele in un'altra ciotola; tritate le erbe con un coltello 9 e unitele al pane.
									

								

															

																		
																															
											
										
																														
																		Aggiungete sale, pepe nero 10 e la scorza grattugiata del limone 11. Mescolate il tutto 12 e tenete da parte. 
									

								

															

																		
																															
											
										
																														
																		Tagliate il polpo in pezzi piuttosto grossi. Ogni tentacolo andrà diviso in 3-4 parti 13. Sbucciate poi le patate 14, tagliate anche queste a cubotti abbastanza grandi, ne serviranno 12 15. 
									

								

															

																		
																															
											
										
																														
																		Componete adesso gli spiedini, infilzando su degli stecchi di legno patate e polpo, sistemando al centro una fogliolina di alloro 1617. Trasferite man mano gli spiedini su una leccarda foderata con carta forno 18. 
									

								

															

																		
																															
											
										
																														
																		Irrorateli con un filo d'olio 19, condite con sale e pepe 20. Ricopriteli con la panatura preparata in precedenza 21 
									

								

															

																		
																															
											
										
																														
																		e aggiungete ancora un filo d'olio 22. Cuocete in forno statico preriscaldato a 200° per 20 minuti. Poi sfornateli 23 e serviteli ben caldi 24.
									

								

							
					    