Difficoltà: Molto facile
Avete voglia di realizzare a casa un buonissimo gelato? Con la nostra ricetta del gelato facile all'amarena sarà davvero un gioco da ragazzi! Non avrete bisogno di una gelatiera o di ricorrere ad altri trucchetti... con solo 2 ingredienti otterrete una base davvero perfetta. Basteranno pochissimi minuti per montare insieme panna e latte condensato, dopodichè non dovrete fare altro che trasferirlo in freezer e attendere! Il latte condensato donerà al vostro gelato la giusta dolcezza e permetterà al composto di restare sempre cremoso, evitando la formazione di quei fastidiosi cristalli di ghiaccio. Il gelato facile all'amarena si può preparare in anticipo, così da aver sempre la merenda pronta! Noi abbiamo scelto di impreziosire questa base con lo sciroppo di amarene e le amarene sciroppate, ma se siete alla ricerca di una versione ancora più golosa per soddisfare proprio il palato di tutti, aggiungete una cascata di scaglie di cioccolato!


												
						
						

														INGREDIENTI
							
							                            
                                
    								
    									
    										
    										937
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    937
    					
    					    					    					
    					    Carboidrati
    					    g
    					    84.6
    					
    					    					    					
    					      di cui zuccheri
    					    g
    					    84.6
    					
    					    					    					
    					    Proteine
    					    g
    					    14.3
    					
    					    					    					
    					    Grassi
    					    g
    					    60.1
    					
    					    					    					
    					      di cui saturi
    					    g
    					    30.97
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    166
    					
    					    					    					
    					    Sodio
    					    mg
    					    246
    					
    					    				
    			
                            
													


						
							
							

							
								

																	Latte condensato
								
								
								
																	400
									g
																

								

							
								

																	Panna fresca liquida
								
								
								
																	600
									g
																

								

							
								

																	Sciroppo di amarene
								
								
								
																	100
									g
																

								

							
								

																	Amarene sciroppate
								
								
								
																	
									q.b.
																

								

							
								

																	Granella di mandorle
								
								
								
																	25
									g
																

								

							
								

																	Granella di nocciole
								
								
								
																	25
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il gelato facile all'amarena versate la panna in una ciotola 1 e iniziate a montarla con le fruste elettriche 2. Quando sarà quasi completamente montata aggiungete il latte condensato 3 
									

								

															

																		
																																											
											
										
																						
											
										
																						
											
										
																																										
																		e continuate a montare fino ad ottenere un composto denso ed omogeneo 4. Trasferitelo in un contenitore basso e largo, livellate con un leccapentole 5 e coprite con la pellicola 6. Trasferite in freezer per almeno 3 ore.
									

								

															

																		
																																											
											
										
																						
											
										
																						
											
										
																																										
																		Passato il tempo necessario avrà la consistenza tipica del gelato. Utilizzando uno spallinatore prelevate il gelato 7 e trasferitelo in una coppetta 8. Aggiungete sopra un po' di sciroppo di amarene 9.
									

								

															

																		
																																											
											
										
																						
											
										
																						
											
										
																																										
																		Unite un po' di granella di mandorle e di nocciole 11. Decorate con un paio di amarene sciroppate 11 e servite il vostro gelato 12.
									

								

							
					    