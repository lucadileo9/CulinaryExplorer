Difficoltà: Facile
Se amate accompagnare il pasto con un buon bicchiere di vino, rimarrete piacevolmente sorpresi da questa sfiziosa ricetta in cui assume un ruolo diverso dal solito: il risotto al vino, uva e caprino! Un primo piatto autunnale dalle tinte forti e dal gusto delicato, guarnito con acini di uva leggermente spadellati. Per portare a cottura il riso abbiamo scelto il Gutturnio, un vino rosso corposo e profumato che, insieme al brodo vegetale, conferirà alla pietanza un aroma molto particolare. L’aggiunta del formaggio fresco nella fase di mantecatura, inoltre, renderà il risotto al vino, uva e caprino perfettamente cremoso, con una raffinata nota acidula!


												
						
						

														INGREDIENTI
							
													


						
							
							

							
								

																	Riso
								
								
								Classico
																	320
									g
																

								

							
								

																	Caprino
								
								
								freddo
																	160
									g
																

								

							
								

																	Uva rossa
								
								
								
																	50
									g
																

								

							
								

																	Vino rosso
								
								
								Gutturnio
																	700
									g
																

								

							
								

																	Brodo vegetale
								
								
								
																	500
									g
																

								

							
								

																	Cipolle dorate
								
								
								
																	1
									
																

								

							
								

																	Maggiorana
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il risotto al vino, uva e caprino per prima cosa lavate e dividete gli acini di uva a metà, poi rimuovete i semini interni 1. Scaldate un filo di olio in una padella e adagiate gli acini con la parte tagliata rivolta verso il basso 2. Scottate gli acini per un paio di minuti, poi salate 3 e tenete da parte.
									

								

															

																		
																																											
											
										
																						
											
										
																						
											
										
																																										
																		Ora mondate e tritate finemente la cipolla 4. Versate la cipolla in una casseruola con un filo d’olio 5, salate e coprite con il coperchio. Stufate per circa 5 minuti a fuoco medio-basso, aggiungendo poca acqua al bisogno; non dovrà colorarsi 6. Tenete da parte.
									

								

															

																		
																																											
											
										
																						
											
										
																						
											
										
																																										
																		In una pentola versate il brodo vegetale e il vino rosso 7, poi portate a bollore e tenete in caldo. Riprendete la casseruola in cui avete cotto la cipolla e tostate il riso a fuoco medio-alto per circa 5 minuti, mescolando spesso 8. Quando i chicchi saranno belli caldi unite la cipolla 9.
									

								

															

																		
																																											
											
										
																						
											
										
																						
											
										
																																										
																		Portate a cottura il riso versando un mestolo di brodo per volta, aspettando sempre che il liquido venga assorbito prima di aggiungerne altro 10. Dopo circa 15 minuti assaggiate per verificare la cottura e regolate di sale e di pepe 11. Togliete il risotto dal fuoco e mantecate con il caprino freddo 12.
									

								

															

																		
																																											
											
										
																						
											
										
																						
											
										
																																										
																		Mescolate bene per amalgamare il tutto 13. Guarnite i piatti con qualche fogliolina di maggiorana 14 e gli acini di uva spadellati 15. Il vostro risotto al vino, uva e caprino è pronto per essere servito!
									

								

							
					    