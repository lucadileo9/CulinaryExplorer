Difficoltà: Facile
Le tortillas sono la versione messicana delle nostre piadine, si prestano ad essere farcite in infiniti modi e in base a come vengono richiuse assumono un nome diverso. Per preparare i tacos con kale e gamberi, infatti, è necessario che queste vengano semplicemente piegate a metà, ma dovranno risultare ancora aperte. Per realizzare questi tacos abbiamo scelto delle tortillas di farina, utilizzate soprattutto nel Nord del Messico, e le abbiamo farcite con cavolo riccio appassito in padella, leggermente piccante, e dei deliziosi gamberi profumati al limone. Per avvicinarci ancora di più alla tradizione messicana non abbiamo rinunciato all'aggiunta dei fagioli rossi e, per un tocco di freschezza, abbiamo realizzato una salsa allo yogurt greco che si sposa benissimo con gli altri ingredienti. Radunate i vostri amici e preparate insieme questi tacos con kale e gamberi! 


						
						

														INGREDIENTI
							
							                            
                                
    								
    									
    										
    										289
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    289
    					
    					    					    					
    					    Carboidrati
    					    g
    					    26.6
    					
    					    					    					
    					      di cui zuccheri
    					    g
    					    6.5
    					
    					    					    					
    					    Proteine
    					    g
    					    16.3
    					
    					    					    					
    					    Grassi
    					    g
    					    13
    					
    					    					    					
    					      di cui saturi
    					    g
    					    3.2
    					
    					    					    					
    					    Fibre
    					    g
    					    9
    					
    					    					    					
    					    Colesterolo
    					    mg
    					    81
    					
    					    					    					
    					    Sodio
    					    mg
    					    696
    					
    					    				
    			
                            
													


						
														
							
							

							
								

																	Tortillas di farina
								
								
								mini
																	4
									
																

								

							
								

																	Cavolo riccio (Kale)
								
								
								
																	250
									g
																

								

							
								

																	Fagioli rossi precotti
								
								
								(già scolati)
																	240
									g
																

								

							
								

																	Gamberi
								
								
								le code
																	200
									g
																

								

							
								

																	Aglio
								
								
								
																	2
									spicchi
																

								

							
								

																	Scorza di limone
								
								
								
																	1
									
																

								

							
								

																	Peperoncino fresco
								
								
								
																	2
									
																

								

							
								

																	Olio extravergine d'oliva
								
								
								
																	30
									g
																

								

							
								

																	Acqua
								
								
								calda
																	20
									g
																

								

							
								

																	Sale fino
								
								
								
																	1
									cucchiaino
																

								

							
														
							
						
														
							
														per la salsa
							

							
								

																	Yogurt greco
								
								
								
																	150
									g
																

								

							
								

																	Olio extravergine d'oliva
								
								
								
																	1
									cucchiaio
																

								

							
								

																	Miele di acacia
								
								
								
																	1
									cucchiaino
																

								

							
								

																	Erba cipollina
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i tacos con kale e gamberi, partite da questi ultimi. Eliminate il carapace dalle code dei gamberi 1 e utilizzando uno stecchino estraete delicatamente il filamento nero 2, senza romperlo. Man mano trasferiteli in una ciotola, poi conditeli con sale, 20 g di olio 3
									

								

															

																		
																															
											
										
																														
																		e la scorza del limone 4. Mescolate 5 e lasciate riposare 6 in frigorifero, ben coperti. 
									

								

															

																		
																															
											
										
																														
																		Passate al cavolo riccio, tagliate ciascuna foglia prima a metà 7 e poi a listarelle 8. In un tegame scaldate un giro d'olio insieme a 2 spicchi d'aglio e un peperoncino tritato 9. 
									

								

															

																		
																															
											
										
																														
																		Versate all'interno il cavolo nero 10, lasciate insaporire per 1 minuto, poi unite l'acqua calda 11 e mescolate ancora. Salate, coprite con un coperchio 12 e lasciate cuocere per circa 8 minuti. 
									

								

															

																		
																															
											
										
																														
																		Quando il cavolo nero sarà appassito 13, eliminate gli spicchi d'aglio 14 e aggiungete i fagioli sgocciolati 15. Lasciate insaporire per pochi minuti. 
									

								

															

																		
																															
											
										
																														
																		Nel frattempo preparate la salsa: versate lo yogurt greco in una ciotola, unite l'erba cipollina tritata 16, il miele 17, l'olio e un pizzico di sale. Mescolate il tutto 18. 
									

								

															

																		
																															
											
										
																														
																		Tenete da parte la salsa 19 e passate alla cottura dei gamberi. A fiamma alta scaldate un tegame e aggiungete i gamberi 20. Aspettate circa 1 minuto, poi girateli dall'altro lato 21 e terminate la cottura per un altro minuto. 
									

								

															

																		
																															
											
										
																														
																		Trasferite i gamberi in un piatto 22. A questo punto anche il cavolo nero sarà pronto 23. Scaldate in una padella la prima tortilla 24.
									

								

															

																		
																															
											
										
																														
																		Trasferite la tortilla su un tagliere 25 e sistemate al centro un po' di cavolo nero, avendo cura di prelevare anche i fagioli 26. Posizionate sopra i gamberi 27 
									

								

															

																		
																															
											
										
																														
																		e ultimate con la salsa 28. Ripiegate leggermente la tortilla a metà 29 e procedete nello stesso modo per assemblare  gli altri tacos con kale e gamberi 30. 
									

								

							
					    