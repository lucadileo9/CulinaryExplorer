Difficoltà: Facile
La frittata è un secondo piatto salvacena davvero versatile che si può arricchire in tanti modi, per esempio con le verdure come la frittata di asparagi che vi proponiamo qui! Questa versione combina tre ingredienti perfetti insieme: uova, asparagi e Grana Padano DOP, un trio indissolubile ottimo da gustare anche nella classica ricetta degli asparagi alla milanese. Scoprite quanto è semplice preparare questa pietanza, certamente una delle ricette di frittate più facili, infatti non ci sarà bisogno di sbollentare o tagliare gli asparagi prima: servirà una sola padella! Ideale da servire sia calda che a temperatura ambiente, la frittata di asparagi si presta ad essere realizzata in anticipo in occasione di pic-nic, scampagnate e buffet. Approfittate della stagione per realizzare anche dei simpatici muffin agli asparagi e dare così un gustoso benvenuto alla primavera!


												
						
						

														INGREDIENTI
							
													


						
							
							

							
								

																	Uova
								
								
								medie
																	6
									
																

								

							
								

																	Asparagi
								
								
								(da pulire)
																	500
									g
																

								

							
								

																	Aglio
								
								
								
																	2
									spicchi
																

								

							
								

																	Grana Padano DOP
								
								
								(da grattugiare)
																	40
									g
																

								

							
								

																	Olio extravergine d'oliva
								
								
								
																	3
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la frittata di asparagi per prima cosa pulite gli asparagi: eliminate la parte finale del gambo 1 e pelate quella rimanente 2. Lasciate interi gli asparagi più sottili e dividete a metà per il lungo quelli più grossi 3.
									

								

															

																		
																																											
											
										
																						
											
										
																						
											
										
																																										
																		In una padella antiaderente del diametro di 28 cm scaldate un giro d’olio con gli spicchi di aglio in camicia 4, poi adagiate gli asparagi senza sovrapporli 5, salate e coprite con il coperchio 6. Rosolate gli asparagi a fuoco medio per 5-7 minuti, smuovendo spesso la padella.
									

								

															

																		
																																											
											
										
																						
											
										
																						
											
										
																																										
																		Nel frattempo sbattete le uova in una ciotola con la frusta 7, poi aggiungete sale 8, pepe e il Grana Padano DOP grattugiato 9. Mescolate ancora per amalgamare il tutto.
									

								

															

																		
																																											
											
										
																						
											
										
																						
											
										
																																										
																		Quando gli asparagi risulteranno teneri e brasati togliete il coperchio ed eliminate l’aglio. Risistemate gli asparagi con delle pinze da cucina in modo da formare un solo strato che ricopra quasi completamente il fondo della padella 10, poi versate all’interno il composto di uova 11. Abbassate leggermente la fiamma, coprite con il coperchio e cuocete per circa 8 minuti 12.
									

								

															

																		
																																											
											
										
																						
											
										
																						
											
										
																																										
																		Ogni tanto potete compattare il bordo della frittata con l’aiuto di una marisa per ottenere una forma arrotondata 13. Trascorso il tempo di cottura fate scivolare la frittata su un piatto e capovolgetela all’interno della padella, poi cuocete per altri 2 minuti senza coperchio 14. Trasferite la vostra frittata di asparagi sul piatto da portata e servite 15!
									

								

							
					    