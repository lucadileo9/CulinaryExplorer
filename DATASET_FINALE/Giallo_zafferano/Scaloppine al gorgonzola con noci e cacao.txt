Difficoltà: Facile
Sì, avete letto bene il titolo: cacao! Una spolverata di questo prezioso ingrediente su queste scaloppine al gorgonzola e noci è il pizzico di originalità che si aggiunge a un secondo piatto già appetitoso da solo. Le scaloppine al gorgonzola con noci e cacao sono perfette come variante delle classiche. La base è sempre l'infarinatura delle fettine di carne, la rosolatura in padella e l'aggiunta di vari ingredienti saporiti che suggerisce la fantasia. Accanto alle ricette tradizionali come le scaloppine ai funghi, al vino e al limone abbiamo voluto stuzzicare i vostri palati con una versione invernale irresistibilmente cremosa e alternativa. Realizzate le scaloppine al gorgonzola con noci e cacao e non dimenticate di dirci cosa ne pensate!


												
						
						

														INGREDIENTI
							
													


						
							
							

							
								

																	Fettine di vitello
								
								
								
																	700
									g
																

								

							
								

																	Gorgonzola
								
								
								
																	200
									g
																

								

							
								

																	Noci
								
								
								
																	10
									
																

								

							
								

																	Cacao amaro in polvere
								
								
								
																	1
									cucchiaio
																

								

							
								

																	Latte intero
								
								
								
																	100
									g
																

								

							
								

																	Farina 00
								
								
								
																	50
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le scaloppine al gorgonzola per prima cosa, salate le fettine di carne 1 massaggiandole con le dita, poi passatele nella farina 2 e adagiatele su un tagliere 3.
									

								

															

																		
																															
											
										
																														
																		Mettete il gorgonzola in una ciotola, aggiungete il latte 4 e lavorate con una forchetta per far amalgamare vlocemente il tutto 5, quindi salate 6 e tenete da parte.
									

								

															

																		
																															
											
										
																														
																		Sgusciate le noci 7, ponete i gherigli nel mixer 8 e tritate grossolanamente 9.
									

								

															

																		
																															
											
										
																														
																		Scaldate un filo d’olio in padella 10 e rosolate la carne a fiamma vivace su entrambi i lati 11 12.
									

								

															

																		
																															
											
										
																														
																		Aggiungete il gorgonzola con il latte 13, coprite con il coperchio 14, abbassate la fiamma e fate cuocere per 5 minuti, girando le fettine di carne a metà cottura. Togliete il coperchio, fate addensare il sughetto e spegnete il fuoco 15.
									

								

															

																		
																															
											
										
																														
																		Disponete la carne nei piatti e completate con una spolverata di cacao amaro 16 e una manciata di granella di noci 17. Servite le scaloppine al gorgonzola ben calde 18.
									

								

							
					    