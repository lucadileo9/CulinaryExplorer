Difficoltà: Facile
Lo spirito del Natale che pervade le nostre case durante le feste passa inevitabilmente dalla preparazione di quei dolci tipici della tradizione le cui origini si perdono nella notte dei tempi. La ciambella romagnola, conosciuta anche come brazadela nella zona del ferrarese, è uno di questi dolci dai legami indissolubili. Semplice e dai sapori rustici, la ciambella romagnola è l'unica ciambella senza buco dalla consistenza friabile, un po' biscottata, un dolce casalingo buono e genuino, da gustare da solo o “tociato” (imbevuto) nel vino che lo renderà ancora più irresistibile. Il segreto per ottenere un’ottima ciambella romagnola? Mani e amore! Infatti è proprio impastando a mano, come da sempre fanno le nonne romagnole, che si realizzerà una perfetta ciambella.


						
						

														INGREDIENTI
							
							                            
                                
    								
    									
    										
    										317
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    317
    					
    					    					    					
    					    Carboidrati
    					    g
    					    49.8
    					
    					    					    					
    					      di cui zuccheri
    					    g
    					    21.3
    					
    					    					    					
    					    Proteine
    					    g
    					    6.5
    					
    					    					    					
    					    Grassi
    					    g
    					    10.2
    					
    					    					    					
    					      di cui saturi
    					    g
    					    5.63
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    77
    					
    					    					    					
    					    Sodio
    					    mg
    					    125
    					
    					    				
    			
                            
													


						
														
							
							

							
								

																	Zucchero
								
								
								
																	125
									g
																

								

							
								

																	Farina 00
								
								
								
																	300
									g
																

								

							
								

																	Uova
								
								
								
																	2
									
																

								

							
								

																	Scorza di limone
								
								
								
																	1
									
																

								

							
								

																	Burro
								
								
								fuso
																	80
									g
																

								

							
								

																	Lievito in polvere per dolci
								
								
								
																	8
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per guarnire
							

							
								

																	Latte intero
								
								
								
																	
									q.b.
																

								

							
								

																	Zucchero
								
								
								
																	1
									cucchiaio
																

								

							
								

																	Granella di zucchero
								
								
								
																	1
									cucchiaio
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la ciambella romagnola, per prima cosa sciogliete il burro a bagnomaria e lasciatelo raffreddare; una volta freddo unitelo alle uova e sbattete leggermente con la frusta per amalgamare 1. In un'altra ciotola versate la farina setacciata 2, lo zucchero 3,
									

								

															

																		
																															
											
										
																														
																		il sale 4 e il lievito setacciato 5. Aromatizzate con la scorza di limone avendo cura di grattugiare solo la parte gialla e non quella bianca che risulterebbe amara 6.
									

								

															

																		
																															
											
										
																														
																		A questo punto versate la miscela di uova e burro fuso nella ciotola con le polveri 7 e mescolate con una spatola per raccogliere gli ingredienti 8. Poi trasferite il composto sul piano da lavoro e proseguite impastando a mano 9.
									

								

															

																		
																															
											
										
																														
																		Una volta ottenuto un panetto omogeneo e compatto, dategli la forma di un filoncino 10, adagiatelo su una leccarda da forno 11 e schiacciatelo leggermente con i palmi per appiattirlo, quindi spennellate la superficie con il latte 12.
									

								

															

																		
																															
											
										
																														
																		Guarnite con la granella di zucchero 13 e lo zucchero semolato 14. Cuocete la ciambella romagnola in forno ventilato a 170° per 40 minuti avendo cura di girare la teglia dopo i primi 20 minuti per ottenere una cottura omogenea. Una volta pronta, sfornate la ciambella romagnola 15 e lasciatela intiepidire prima di servirla.
									

								

							
					    