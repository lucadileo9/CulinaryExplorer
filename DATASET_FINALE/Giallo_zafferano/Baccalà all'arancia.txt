Difficoltà: Facile
Il baccalà è una pietanza onnipresente nei ricettari della cucina tradizionale italiana: da Nord a Sud non mancano i piatti che hanno come protagonista il merluzzo sotto sale, pratico e sempre pronto all’uso, che deve la sua fortunata diffusione al metodo di conservazione. Dal baccalà alla ligure a quello alla livornese, senza dimenticare le pcotture alternative come quella al forno, ne abbiamo per tutti i gusti e qui vi proponiamo un’altra variante sul tema: il baccalà all’arancia. Un secondo piatto di pesce semplice e profumato agli agrumi che arricchirà di gusto i vostri menu invernali.


												
						
						

														INGREDIENTI
							
													


						
							
							

							
								

																	Baccalà dissalato
								
								
								
																	800
									g
																

								

							
								

																	Succo d'arancia
								
								
								
																	250
									g
																

								

							
								

																	Scorza d'arancia
								
								
								
																	2
									
																

								

							
								

																	Olio extravergine d'oliva
								
								
								
																	30
									g
																

								

							
								

																	Panna fresca liquida
								
								
								
																	120
									g
																

								

							
								

																	Aglio
								
								
								
																	1
									spicchio
																

								

							
								

																	Farina 0
								
								
								
																	40
									g
																

								

							
								

																	Rosmarino
								
								
								
																	1
									rametto
																

								

							
								

																	Uva passa
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il baccalà all’arancia per prima cosa spremete il succo d’arancia 1 e grattugiate la scorza 2. Prendete il baccalà dissalato e tagliatelo in quattro parti 3.
									

								

															

																		
																															
											
										
																														
																		Estraete eventuali lische con una pinzetta da cucina 4. A questo punto infarinate il baccalà su tutti i lati 5. In una padella scaldate l’olio con uno spicchio d’aglio 6.
									

								

															

																		
																															
											
										
																														
																		Adagiate i pezzetti di baccalà 7 e fateli rosolare per 3 minuti a fiamma media, poi girateli e cuoceteli per altri 3 minuti. Sfumate con il succo d’arancia 8 e aromatizzate con la scorza che avete grattugiato 9.
									

								

															

																		
																															
											
										
																														
																		Insaporite con un rametto di rosmarino 10 salate e aggiungete l’uvetta 11. Proseguite la cottura per far restringere il sughetto a fiamma media per 3 minuti circa, quindi versate la panna 12.
									

								

															

																		
																															
											
										
																														
																		Coprite con il coperchio e continuate a cuocere per altri 4 -5 minuti a fiamma bassa 13. A cottura ultimata il sugo si sarà ristretto e il pesce risulterà cotto 14, servite il baccalà all’arancia ben caldo 15.
									

								

							
					    