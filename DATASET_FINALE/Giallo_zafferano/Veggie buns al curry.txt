Difficoltà: Media
Perfetti per l’aperitivo o per arricchire una cena etnica, i veggie buns al curry sono l’idea vegetariana (o vegana) che stavate cercando! Sfiziosi paninetti cotti in padella ripieni di verdure e tofu, insaporiti con zenzero, salsa di soia e sriracha. Anche l’impasto ha un tocco esotico e speziato grazie all'aggiunta del curry in polvere e si prepara velocemente perché non ha bisogno di tempi di lievitazione! Inoltre potete variare la farcitura utilizzando gli ortaggi di stagione che preferite. Preparate i veggie buns al curry in abbondanza… se avanzeranno saranno ottimi anche da portare in ufficio per pranzo!


						
						

														INGREDIENTI
							
													


						
														
							
														Per l’impasto (per 10 panini)
							

							
								

																	Farina 00
								
								
								
																	350
									g
																

								

							
								

																	Curry
								
								
								
																	4
									g
																

								

							
								

																	Acqua
								
								
								
																	200
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	10
									g
																

								

							
								

																	Lievito istantaneo per preparazioni salate
								
								
								
																	5
									g
																

								

							
														
							
						
														
							
														Per il ripieno
							

							
								

																	Zucca delica
								
								
								(già pulita)
																	200
									g
																

								

							
								

																	Broccoli
								
								
								(già puliti)
																	200
									g
																

								

							
								

																	Biete
								
								
								
																	100
									g
																

								

							
								

																	Tofu
								
								
								
																	100
									g
																

								

							
								

																	Zenzero fresco
								
								
								
																	10
									g
																

								

							
								

																	Aglio
								
								
								
																	½
									spicchio
																

								

							
								

																	Salsa di soia
								
								
								
																	
									q.b.
																

								

							
								

																	Salsa sriracha
								
								
								
																	
									q.b.
																

								

							
								

																	Olio di sesamo
								
								
								
																	
									q.b.
																

								

							
								

																	Olio di semi di girasole
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per cuocere
							

							
								

																	Olio di semi di girasole
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i veggie buns al curry per prima cosa preparate l’impasto: in una ciotola versate la farina, il curry 1, il sale 2 e il lievito istantaneo 3.
									

								

															

																		
																																											
											
										
																						
											
										
																						
											
										
																																										
																		Mescolate bene 4, poi aggiungete l’acqua 5 e l’olio 6.
									

								

															

																		
																																											
											
										
																						
											
										
																						
											
										
																																										
																		Amalgamate il composto con un cucchiaio 7, poi continuate a lavorare sul piano di lavoro fino ad ottenere un impasto omogeneo 8; se dovesse essere difficile da maneggiare potete ungere leggermente le dita e il piano di lavoro. Formate un cilindro e dividetelo in 10 pezzi da circa 55 g l’uno 9.
									

								

															

																		
																																											
											
										
																						
											
										
																						
											
										
																																										
																		Prendete ogni pezzetto e formate delle palline, poi portate i lembi verso il centro 10, ribaltate l’impasto e pirlatelo per ottenere una forma sferica 11. Adagiate le palline su un vassoio 12 e lasciate riposare, coperte con un canovaccio.
									

								

															

																		
																																											
											
										
																						
											
										
																						
											
										
																																										
																		Nel frattempo occupatevi del ripieno: pulite la zucca dai semi e filamenti interni 13, eliminate la buccia e tagliate la polpa a pezzetti 14. Dividete il broccolo in piccole cimette 15.
									

								

															

																		
																																											
											
										
																						
											
										
																						
											
										
																																										
																		Separate il gambo delle biete dalla foglia 16, poi tagliate a pezzettini sia i gambi 17 che le foglie 18.
									

								

															

																		
																																											
											
										
																						
											
										
																						
											
										
																																										
																		Riducete il tofu a cubetti 19. Infine tritate finemente l’aglio, a cui avrete tolto il germoglio interno 20, e lo zenzero sbucciato 21.
									

								

															

																		
																																											
											
										
																						
											
										
																						
											
										
																																										
																		Versate l’aglio e lo zenzero in una padella con un giro di olio di semi 22 e lasciate soffriggere a fuoco basso per circa 5 minuti. Aggiungete la zucca 23 e rosolate ancora per 5 minuti, poi unite i broccoli 24.
									

								

															

																		
																																											
											
										
																						
											
										
																						
											
										
																																										
																		Unite anche i gambi delle biete 25 e il tofu 26, poi rosolate per altri 5 minuti. A questo punto versate poca acqua 27, abbassate la fiamma e cuocete per circa 10 minuti.
									

								

															

																		
																																											
											
										
																						
											
										
																						
											
										
																																										
																		A fine cottura aggiungete le foglie delle biete 28 e il sale 29, poi saltate il tutto ancora per pochi istanti. Spegnete il fuoco e condite con l’olio di sesamo 30.
									

								

															

																		
																																											
											
										
																						
											
										
																						
											
										
																																										
																		Versate la salsa di soia 31 e la salsa sriracha 32, poi mescolate bene il tutto 33. Tenete da parte.
									

								

															

																		
																																											
											
										
																						
											
										
																						
											
										
																																										
																		Riprendete le palline di impasto e stendetele sul piano leggermente infarinato per formare dei dischi sottili 34. Aggiungete al centro di ogni disco circa 60 g di ripieno 35, poi ripiegate i lembi verso l’interno e pizzicateli per sigillare i fagottini 36. Man mano che avrete formato i panini riponeteli su un vassoio capovolti.
									

								

															

																		
																																											
											
										
																						
											
										
																						
											
										
																																										
																		Fate scaldare l’olio di semi in una padella e adagiate i panini con la parte pinzata rivolta verso il basso 37. Lasciateli dorare da un lato, poi girateli dall’altra parte e proseguite la cottura a fuoco medio-basso 38; ci vorranno in totale circa 15 minuti. Accompagnate i vostri veggie buns al curry con salsa di soia e serviteli ancora caldi 39!
									

								

							
					    