Difficoltà: Molto facile
Sono davvero innumerevoli le tradizioni contadine, quelle che sposano diverse necessità diventando un vero e proprio riflesso della società. Parliamo della cucina campana per esempio. Uno degli ingredienti più caratteristici è il pomodoro: protagonista indiscusso di classici come la puttanesca e lo scarpariello, per le paste sciuè sciuè, fino a finire al vero caposaldo della cucina partenopea, il ragù! Potevamo perciò non raccontarvi una ricetta che racchiude queste caratteristiche? Ecco a voi gli ziti lardiati! La parola lardiato, letteralmente "lardellato", sta ad indicare l'arricchimento del sugo di pomodoro attraverso l'aggiunta del lardo di maiale che è solitamente protagonista, in alternativa alla cotica, di altre ricette come pasta e patate o pasta e fagioli, per esempio. Se siete in giro per Napoli e non riuscite a trovare questo piatto è perché forse non lo state cercando con il nome giusto. Infatti in alcune trattorie sono conosciuti anche come maccheroni, maccaroni o maccaruncielli alla lardiata!
Gli ziti lardiati rappresentano un primo piatto della tradizione popolare davvero molto semplice e veloce, il gusto è ricco e deciso e siamo sicuri che ve ne innamorerete al primo assaggio.


												
						
						

														INGREDIENTI
							
							                            
                                
    								
    									
    										
    										736
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    736
    					
    					    					    					
    					    Carboidrati
    					    g
    					    74.7
    					
    					    					    					
    					      di cui zuccheri
    					    g
    					    10.7
    					
    					    					    					
    					    Proteine
    					    g
    					    13.6
    					
    					    					    					
    					    Grassi
    					    g
    					    42.5
    					
    					    					    					
    					      di cui saturi
    					    g
    					    14.02
    					
    					    					    					
    					    Fibre
    					    g
    					    4.4
    					
    					    					    					
    					    Colesterolo
    					    mg
    					    44
    					
    					    					    					
    					    Sodio
    					    mg
    					    592
    					
    					    				
    			
                            
													


						
							
							

							
								

																	Ziti
								
								
								
																	320
									g
																

								

							
								

																	Pomodori pelati
								
								
								San Marzano
																	800
									g
																

								

							
								

																	Lardo di Colonnata
								
								
								
																	140
									g
																

								

							
								

																	Cipolle dorate
								
								
								
																	80
									g
																

								

							
								

																	Pecorino romano
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli ziti lardiati per prima cosa mettete sul fuoco una pentola con l'acqua per cuocere la pasta, da salare a ebollizione. Mondate la cipolla, fate delle incisioni prima in verticale e poi in orizzontale 1, sminuzzate finemente e tenete da parte 2. Passate al lardo: affettatelo sottilmente 3,
									

								

															

																		
																															
											
										
																														
																		poi sminuzzatelo finemente per ottenere un battuto 4. In una casseruola versate un goccio d’olio insieme alla cipolla 5 e al lardo 6.
									

								

															

																		
																															
											
										
																														
																		Lasciate cuocere dolcemente per una decina di minuti mescolando di frequente 7. Trascorso questo tempo, alzate la fiamma e aggiungete i pomodori pelati 8, il basilico spezzettato 9 e regolate di sale.
									

								

															

																		
																															
											
										
																														
																		Coprite con il coperchio e fate cuocere a fuoco dolce per circa 30 minuti 10. Nel frattempo spezzate gli ziti della dimensione che preferite 11 e, non appena l’acqua per cuocere la pasta arriverà a bollore, tuffatela e cuocetela 12.
									

								

															

																		
																															
											
										
																														
																		Quando la pasta e il sugo saranno pronti, scolate gli ziti direttamente nel condimento 13. Spegnete la fiamma e rimestate 14. Impiattate i vostri ziti lardiati e conditeli con un po’ di pecorino grattugiato e qualche fogliolina di basilico 15.
									

								

							
					    