Difficoltà: Facile
Le sfoglie con crema di cannellini e gamberi sautè sono uno stuzzichino raffinato e delizioso da preparare in occasione di un aperitivo o un buffet per un’occasione speciale!
I fagioli cannellini vengono ridotti in crema con un pizzico di paprika mentre i gamberi vengono saltati, sautè appunto, in padella per pochi minuti e sfumati con il brandy; infine per creare un effetto cromatico particolare, i gamberi vengono ricoperti di semi di sesamo neri.
Le sfoglie con crema di cannellini e gamberi sautè sono un finger food saporito e molto molto gustoso!


												
						
						

														INGREDIENTI
							
													


						
							
														Ingredienti per 12 sfoglie
							

							
								

																	La Bottega di Olivia&Marino
								
								
								sfoglie classiche
																	12
									
																

								

							
								

																	Fagioli cannellini precotti
								
								
								
																	140
									g
																

								

							
								

																	Semi di sesamo nero
								
								
								
																	1
									cucchiaio
																

								

							
								

																	Sale fino
								
								
								
																	
									q.b.
																

								

							
								

																	Brandy
								
								
								
																	50
									ml
																

								

							
								

																	Burro
								
								
								
																	10
									g
																

								

							
								

																	Gamberi
								
								
								
																	12
									
																

								

							
								

																	Paprika dolce
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le sfoglie con crema di cannellini e gamberi sautè iniziate a pulire i gamberi privandoli della testa, delle zampette e del guscio (mantenendo però la coda) 1. In una padella antiaderente sciogliete la noce di burro e quando sarà ben caldo, fateci rosolare i gamberi sui due lati 2. Sfumate con il brandy 3, lasciandolo evaporare, infine salate.
									

								

															

																		
																															
											
										
																														
																		Passate alla preparazione della crema di cannellini: sgocciolate bene i fagioli e metteteli in un mixer con 1 pizzico di sale e 1 pizzico di paprika 4 e tritateli finemente fino ad ottenere una consistenza cremosa. Passate i gamberi nei semi di sesamo neri su entrambi i lati 5, facendoli ben aderire. Trasferite la crema di cannellini in una sac-à-poche e componete lo stuzzichino spremendo un po' di crema su ogni sfoglia adagiandovi sopra un gambero 6. Ecco pronte le vostre sfoglie con crema di cannellini e gamberi sautè!
									

								

							
					    