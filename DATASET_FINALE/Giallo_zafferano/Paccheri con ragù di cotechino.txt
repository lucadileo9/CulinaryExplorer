Difficoltà: Facile
Avete presente quei primi piatti che non si finirebbe mai di mangiare e che tengono incollati alla tavola? Quelli ricchi, saporiti, ben amalgamati... tenetevi forte perché i paccheri con ragù di cotechino saranno proprio così. Una ricetta per utilizzare in maniera sfiziosa il classico cotechino con le lenticchie, trasformato per l'occasione in un ragù speciale aromatizzato al rosmarino con una leggera nota piccante data dal peperoncino fresco. Come pasta non potevamo che scegliere i paccheri, che con la loro forma e la capacità di tenere bene la cottura sono il formato perfetto per questo condimento. Concedetevi questo comfort food natalizio anche per una domenica a pranzo o per una cena speciale... il suo sapore succulento vi conquisterà!

E se siete amanti dei paccheri provate anche la nostra versione al forno!


												
						
						

														INGREDIENTI
							
													


						
							
							

							
								

																	Paccheri
								
								
								
																	320
									g
																

								

							
								

																	Cotechino precotto
								
								
								
																	500
									g
																

								

							
								

																	Passata di pomodoro
								
								
								
																	300
									g
																

								

							
								

																	Cipolle dorate
								
								
								
																	1
									
																

								

							
								

																	Carote
								
								
								
																	1
									
																

								

							
								

																	Sedano
								
								
								
																	1
									costa
																

								

							
								

																	Grana Padano DOP
								
								
								da grattugiare
																	35
									g
																

								

							
								

																	Vino rosso
								
								
								
																	40
									g
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									
																

								

							
								

																	Rosmarino
								
								
								
																	
									q.b.
																

								

							
								

																	Olio extravergine d'oliva
								
								
								
																	10
									g
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i paccheri al ragù di cotechino, per prima cosa sbollentate il cotechino precotto per qualche minuto in modo che sia più facile da spellare. Quindi rimuovete il budello 1 e riducete il cotechino prima a fettine di mezzo cm e poi a dadini 2. Mondate e tritate sedano, cipolla e carota 3.
									

								

															

																		
																															
											
										
																														
																		Fate scaldare in una padella capiente l'olio extravergine d'oliva, poi tuffate il peperoncino fresco intero, l'aglio intero sbucciato e il rosmarino 4. Dopo aver fatto soffriggere per 2-3 minuti, mescolando di tanto in tanto, aggiungete il cotechino a dadini 5 e alzate la fiamma per cuocere a fuoco medio-alto, mescolando sempre di tanto in tanto. Dopo altri 3 minuti unite il trito di sedano, carota e cipolla 6 e continuare a mescolare, facendo rosolare per bene gli ingredienti in padella.
									

								

															

																		
																															
											
										
																														
																		Passati 5 minuti potete sfumare con il vino 7 e lasciarlo evaporare, prima di unire anche la passata di pomodoro 8. Mescolate, abbassate la fiamma e rimuovete l'aglio 9.
									

								

															

																		
																															
											
										
																														
																		Proseguite la cottura con coperchio per circa 30 minuti 10. Una volta pronto il ragù dovrà risultare piuttosto tirato 11. Ponete a bollire l'acqua in un tegame capiente, salate e lessate i paccheri 12.
									

								

															

																		
																															
											
										
																														
																		Scolateli direttamente nella padella con il condimento 13, quindi saltate a fuoco alto e mantecate con Grana Padano DOP 14. Aggiungete dell'acqua di cottura se necessario, mescolate ancora, spegnete la fiamma e servite i vostri paccheri con ragù di cotechino ben caldi 15.
									

								

							
					    