Difficoltà: Facile
Avete cucinato la carbonara per pranzo e vi sono avanzati gli albumi? O volete preparare una crostata con crema pasticcera e non avete abbastanza uova per l'impasto? Oppure desiderate semplicemente provare una variante di frolla un po’ più leggera? Qualunque sia il motivo, la ricetta della pasta frolla agli albumi saprà soddisfare le vostre esigenze! Perfetta per crostate e biscotti, si distingue dalla pasta frolla classica sia per il colore chiaro che per il gusto neutro, ma è altrettanto valida e versatile. Non più solo meringhe e frittate quindi… la pasta frolla con albumi è un'ottima ricetta antispreco che vi aprirà un mondo di possibilità!


												
						
						

														INGREDIENTI
							
							                            
                                
    								
    									
    										
    										362
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    362
    					
    					    					    					
    					    Carboidrati
    					    g
    					    56.5
    					
    					    					    					
    					      di cui zuccheri
    					    g
    					    21.1
    					
    					    					    					
    					    Proteine
    					    g
    					    7
    					
    					    					    					
    					    Grassi
    					    g
    					    12
    					
    					    					    					
    					      di cui saturi
    					    g
    					    7.27
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    35
    					
    					    					    					
    					    Sodio
    					    mg
    					    123
    					
    					    				
    			
                            
													


						
							
														Ingredienti per circa 400 g di frolla
							

							
								

																	Albumi
								
								
								(di circa 2 uova medie) a temperatura ambiente
																	70
									g
																

								

							
								

																	Farina 00
								
								
								
																	200
									g
																

								

							
								

																	Zucchero
								
								
								
																	80
									g
																

								

							
								

																	Burro
								
								
								freddo
																	60
									g
																

								

							
								

																	Scorza di limone
								
								
								(da grattugiare)
																	1
									
																

								

							
								

																	Bicarbonato
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta frolla con albumi versate la farina 1 e lo zucchero in una ciotola capiente 2, poi create un buco al centro e aggiungete il burro freddo a cubetti 3.
									

								

															

																		
																															
											
										
																														
																		Unite anche il bicarbonato 4 e la scorza di limone grattugiata 5, poi iniziate a lavorare con le dita per ottenere un composto bricioloso. Infine aggiungete gli albumi  a temperatura ambiente 6.
									

								

															

																		
																															
											
										
																														
																		Continuate a impastare velocamente nella ciotola per amalgamare tutti gli ingredienti 7, poi trasferite il composto sul piano di lavoro e lavorate sempre velocemente per ottenere un panetto omogeneo. Avvolgete il panetto nella pellicola 8 e riponete in frigorifero a riposare per almeno mezz’ora. Trascorso il tempo di riposo, la vostra pasta frolla con albumi è pronta per essere stesa e utilizzata per tante ricette 9!
									

								

							
					    