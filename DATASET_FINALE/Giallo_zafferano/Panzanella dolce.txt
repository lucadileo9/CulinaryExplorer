Difficoltà: Facile
E’ uno dei piatti toscani più antichi e amati, una leggenda vuole che sia nato sui pescherecci dove i marinai condivano il pane raffermo con cipolle e lo rendevano morbido con l’acqua di mare: stiamo parlando della panzanella! Come già per la versione invernale, anche in questo caso abbiamo rivoluzionato la tradizionale ricetta che tutti conosciamo trasformandola in un dolce estivo coloratissimo, una panzanella dolce da gustare come dessert dell’estate. Il più povero dei piatti di recupero diventa così una pietanza versatile da servire come fine pasto accompagnandola con una pallina di gelato o della panna acida, oppure da gustare a colazione con dello yogurt. In qualunque caso siamo certi che la nostra panzanella dolce non vi deluderà!


												
						
						

														INGREDIENTI
							
							                            
                                
    								
    									
    										
    										343
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    343
    					
    					    					    					
    					    Carboidrati
    					    g
    					    48.5
    					
    					    					    					
    					      di cui zuccheri
    					    g
    					    25.6
    					
    					    					    					
    					    Proteine
    					    g
    					    7
    					
    					    					    					
    					    Grassi
    					    g
    					    13.5
    					
    					    					    					
    					      di cui saturi
    					    g
    					    1.72
    					
    					    					    					
    					    Fibre
    					    g
    					    6.2
    					
    					    					    					
    					    Colesterolo
    					    mg
    					    4
    					
    					    					    					
    					    Sodio
    					    mg
    					    196
    					
    					    				
    			
                            
													


						
							
							

							
								

																	Pan brioche
								
								
								
																	150
									g
																

								

							
								

																	Pesche noci
								
								
								
																	1
									
																

								

							
								

																	Albicocche
								
								
								
																	2
									
																

								

							
								

																	Susine
								
								
								
																	1
									
																

								

							
								

																	Fragole
								
								
								
																	180
									g
																

								

							
								

																	Ciliegie
								
								
								
																	150
									g
																

								

							
								

																	Mirtilli
								
								
								
																	100
									g
																

								

							
								

																	Cotto di fichi
								
								
								
																	3
									cucchiai
																

								

							
								

																	Menta
								
								
								
																	
									q.b.
																

								

							
								

																	Fior di sale
								
								
								
																	
									q.b.
																

								

							
								

																	Miele millefiori
								
								
								
																	1
									cucchiaio
																

								

							
								

																	Nocciole intere spellate
								
								
								
																	65
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la panzanella dolce per prima cosa tagliate a cubetti di circa 1,5 cm il pan brioche 1 e tritate grossolanamente le nocciole 2. Foderate una leccarda con carta da forno e distribuite sopra i cubetti di pan brioche e le nocciole tritate 3.
									

								

															

																		
																															
											
										
																														
																		Irrorate il tutto con un cucchiaio di miele 4 e tostate in forno già caldo a 200° per 10 minuti. Quando il pane sarà ben dorato e tostato, sfornate la teglia 5 e lasciate raffreddare. Intanto lavate e asciugate la frutta, dividete a metà la pesca 6
									

								

															

																		
																															
											
										
																														
																		eliminate il nocciolo e tagliatela a dadini 7. Procedete allo stesso modo con le albicocche (8-9)
									

								

															

																		
																															
											
										
																														
																		Proseguite con la susina, tagliandola a fettine 10. Staccate le foglioline delle fragole 11 e dividetele a metà 12. 
									

								

															

																		
																															
											
										
																														
																		Per finire dividete a metà le ciliegie 13 e snocciolatele 14. Ora tutto è pronto per comporre la panzanella dolce: in una ciotola ampia versate tutta la frutta tagliata, aggiungete anche i mirtilli interi 15, 
									

								

															

																		
																															
											
										
																														
																		bagnate con il cotto di fichi 16. Aggiungete anche il pane tostato con le nocciole 17, profumate con foglioline di menta, e insaporite con un pizzico di fleur du sel. Mescolate tutto con un cucchiaio e servite la vostra panzanella dolce 18 accompagnandola a piacere con panna acida, gelato o yogurt.
									

								

							
					    