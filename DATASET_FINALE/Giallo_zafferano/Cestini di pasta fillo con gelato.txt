Difficoltà: Facile
Facili, veloci e irresistibili… sono i cestini di pasta fillo con gelato, l’ultima frontiera della golosità! Un dolce pronto in pochi minuti e di grande effetto: un cestino di pasta fillo, dal guscio incredibilmente fragrante che accoglie un ripieno di gelato, fresco e cremoso, guarnito con un dolcissimo topping alle fragole… sfidiamo chiunque a resistere a tale bontà! Tutto ciò che vi occorre è una confezione di pasta fillo, una vaschetta di gelato del vostro gusto preferito e la nostra ricetta per creare un dessert facile e veloce, invitante e scenografico, ideale per placare qualsiasi attacco di dolcezza. Pronti a raccogliere la sfida e a spingervi oltre i confini della golosità? Con i cestini di pasta fillo con gelato sarà un gioco da ragazzi!


						
						

														INGREDIENTI
							
							                            
                                
    								
    									
    										
    										604
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    604
    					
    					    					    					
    					    Carboidrati
    					    g
    					    37
    					
    					    					    					
    					      di cui zuccheri
    					    g
    					    15.2
    					
    					    					    					
    					    Proteine
    					    g
    					    3.7
    					
    					    					    					
    					    Grassi
    					    g
    					    49
    					
    					    					    					
    					      di cui saturi
    					    g
    					    12.71
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    15
    					
    					    					    					
    					    Sodio
    					    mg
    					    544
    					
    					    				
    			
                            
													


						
														
							
														Ingredienti per 4 cestini
							

							
								

																	Pasta fillo
								
								
								
																	4
									fogli
																

								

							
								

																	Gelato alla crema
								
								
								
																	
									q.b.
																

								

							
								

																	Topping alla fragola
								
								
								
																	
									q.b.
																

								

							
														
							
						
														
							
														per friggere
							

							
								

																	Olio di semi di girasole
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cestini di pasta fillo con gelato, iniziate sistemando di fronte a voi un foglio di pasta fillo per volta 1: ripiegate un terzo del rettangolo verso l’interno 2, poi sovrapponete l’altro terzo in modo da ottenere un rettangolo più piccolo 3.
									

								

															

																		
																															
											
										
																														
																		Ripiegate questo rettangolo a metà, ottenendo così un quadrato. Tagliate i bordi del quadrato con un coltello a lama liscia 4, separate i 6 fogli da cui è composto 5 e ruotateli leggermente in modo che le punte risultino sfalsate, formando una sorta di stella a più punte 6. Ripetete lo stesso procedimento anche con gli altri 3 fogli di pasta fillo.
									

								

															

																		
																															
											
										
																														
																		Versate l’olio di semi in un pentolino e portatelo alla temperatura di 170°. Adagiate una stella per volta nell’olio bollente, posizionate al centro uno stampino di alluminio del diametro di circa 5 cm alla base 7 e premetelo con un cucchiaio per fare in modo che la pasta fillo rimanga immersa nell’olio mentre prende la forma dello stampino 8. Dopo un paio di minuti, girate il cestino aiutandovi con un altro cucchiaio e friggete per altri 2 minuti per far colorire anche l’interno 9.
									

								

															

																		
																															
											
										
																														
																		Quando il cestino risulterà dorato in modo uniforme, toglietelo dall’olio e mettetelo a scolare capovolto su un vassoio foderato con carta assorbente 10. Procedete nello stesso modo per friggere tutti i cestini. Una volta raffreddati, posizionate i cestini su un piatto da portata, riempiteli con una pallina di gelato alla crema ciascuno 11 e guarnite con il topping alla fragola 12: i vostri cestini di pasta fillo con gelato sono pronti per essere gustati!
									

								

							
					    