Difficoltà: Facile
L'arrosto ripieno di fichi e crudo è un ottimo secondo estivo con un ripieno goloso. Affettandolo una volta cotto si scoprono infatti gli strati alternati di prosciutto crudo e fichi nel loro abbinamento più classico e gustoso. Questa pietanza è l'ideale da offrire durante un pranzo domenicale tra amici o parenti come variante sfiziosa e ricca di sapori rispetto al più tradizionale arrosto. La carne di maiale viene avvolta con sottili fette di prosciutto crudo e fichi e ingabbiata in un reticolo di spago da cucina, che potrete facilmente realizzare anche consultando la Scuola di cucina: come legare l'arrosto. Ci saranno poi le verdure a creare un fondo di cottura invitante e saporito che potrete ridurre in una morbida salsa per accompagnare l'arrosto. Per un gusto ancora più particolare, se lo gradite potrete stendere sui fichi un cucchiaio di miele per rendere il vostro arrosto ripieno di fichi e crudo ancora più irresistibile!


												
						
						

														INGREDIENTI
							
							                            
                                
    								
    									
    										
    										233
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    233
    					
    					    					    					
    					    Carboidrati
    					    g
    					    7.6
    					
    					    					    					
    					      di cui zuccheri
    					    g
    					    7.5
    					
    					    					    					
    					    Proteine
    					    g
    					    30.9
    					
    					    					    					
    					    Grassi
    					    g
    					    8.7
    					
    					    					    					
    					      di cui saturi
    					    g
    					    2.91
    					
    					    					    					
    					    Fibre
    					    g
    					    2.2
    					
    					    					    					
    					    Colesterolo
    					    mg
    					    90
    					
    					    					    					
    					    Sodio
    					    mg
    					    916
    					
    					    				
    			
                            
													


						
							
							

							
								

																	Lonza di maiale
								
								
								una fetta unica
																	700
									g
																

								

							
								

																	Fichi
								
								
								
																	280
									g
																

								

							
								

																	Prosciutto crudo
								
								
								a fette
																	140
									g
																

								

							
								

																	Brodo vegetale
								
								
								
																	300
									ml
																

								

							
								

																	Carote
								
								
								
																	2
									
																

								

							
								

																	Sedano
								
								
								
																	2
									coste
																

								

							
								

																	Cipolle rosse di Tropea
								
								
								
																	1
									
																

								

							
								

																	Timo
								
								
								
																	1
									rametto
																

								

							
								

																	Maggiorana
								
								
								
																	1
									rametto
																

								

							
								

																	Rosmarino
								
								
								
																	1
									rametto
																

								

							
								

																	Salvia
								
								
								
																	1
									foglia
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l'arrosto ripieno di fichi e crudo, iniziate dalle verdure che serviranno per cuocere l'arrosto. Mondate e spuntate le carote, quindi dividetele a metà 1. Lavate le coste di sedano e riducetele a pezzi piuttosto grandi 2. Poi mondate anche la cipolla rossa e riducete anche questa a pezzi piuttosto grandi 3. Mettete le verdure da parte.
									

								

															

																		
																															
											
										
																														
																		Poi prendete la carne, mettetela su un tagliere, rivestitela con un foglio di carta da forno 4 e battetela con il batticarne per renderla sottile e tenera. Poi togliete il foglio di carta da forno e adagiate sulla carne le fette di prosciutto crudo 5. Quindi lavate i fichi e, con tutta la buccia, tagliateli a fette di circa mezzo cm di spessore 6.
									

								

															

																		
																															
											
										
																														
																		Adagiate anche le fettine di fichi 7 creando uno strato sopra il prosciutto, lasciando circa 1 cm dal bordo poi iniziate ad arrotolare bene l'arrosto 8, delicatamente per non far fuoriuscire il ripieno, fino a chiuderlo completamente 9.
									

								

															

																		
																															
											
										
																														
																		Ora procedete a legare l'arrosto con lo spago da cucina. Per questa operazione potete consultare la scuola di cucina: come legare l'arrosto. Passate lo spago prima sotto e poi sopra la carne 10, per il senso della lunghezza, fermando bene i capi del filo all’estremità 11 e lasciando una parte di spago leggermente più lunga. Per formare la gabbia prendete lo spago e create un'asola tenendo ferma la base della stessa con le dita, infilate la mano nell'asola 12.
									

								

															

																		
																															
											
										
																														
																		Girate un paio di volte la corda quindi fate passare la carne nell’asola ottenuta 13. Fermate bene la base del cappio stringendo l’anello creato intorno alla carne e tirando leggermente lo spago verso l’alto per stringere il nodo 14. Completate la gabbia ripetendo questa operazione fino a terminare la legatura su tutta la lunghezza della carne. Infine fermate il tutto con un nodo all’estremità della carne 15.
									

								

															

																		
																															
											
										
																														
																		Inserite nella gabbia un rametto di maggiorana, uno di timo e uno di rosmarino 16. Poi prendete un tegame capiente, versate abbondante olio d'oliva fino a ricoprire il fondo, aggiungete l'arrosto 17, giratelo anche dall'altra parte per farlo rosolare 18 (per girarlo, aiutatevi con 2 cucchiai di legno).
									

								

															

																		
																															
											
										
																														
																		Versate nel tegame le verdure che avevate precedentemente tagliato 19, quindi salate e pepate a piacere (20-21).
									

								

															

																		
																															
											
										
																														
																		Versate il brodo vegetale 22 (trovate qui la scheda del brodo vegetale) e fate cuocere con il coperchio 23 a fuoco basso per un'ora e mezza, girando l'arrosto di tanto in tanto. Passato il tempo necessario, scoperchiatelo e spegnete il fuoco 24.
									

								

															

																		
																															
											
										
																														
																		Sformate l'arrosto su una gratella e lasciatelo intiepidire 25; versate il fondo di cottura nel mixer per frullarlo 26 e ottenere una salsina densa 27 che utilizzerete come accompagnamento.
									

								

															

																		
																															
											
										
																														
																		Quindi quando sarà raffreddato 28, prendete l'arrosto e ponetelo su un tagliere, affettatelo in fette di circa 2-3 cm di spessore 29. Il vostro arrosto ripieno di fichi e crudo sarà quindi pronto per essere servito caldo o tiepido 30 accompagnato con la salsina di verdure!
									

								

							
					    