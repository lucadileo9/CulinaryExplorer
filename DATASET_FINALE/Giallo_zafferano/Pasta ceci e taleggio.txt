Difficoltà: Facile
Come trasformare un tipico comfort food casalingo come la pasta e ceci in una portata da ristorante? Con la ricetta della pasta ceci e taleggio per esempio! Una variante cremosa e raffinata di questo classico primo piatto, guarnita con una vellutata salsina al formaggio dal gusto deciso. Facile da realizzare e di grande effetto, la pasta ceci e taleggio è adatta a tutte le occasioni, da quelle più informali a quelle più importanti… un’idea sfiziosa per un menù ricercato e genuino al tempo stesso!


												
						
						

														INGREDIENTI
							
													


						
							
							

							
								

																	Ditalini
								
								
								
																	320
									g
																

								

							
								

																	Ceci precotti
								
								
								(peso sgocciolato)
																	400
									g
																

								

							
								

																	Taleggio
								
								
								
																	270
									g
																

								

							
								

																	Latte intero
								
								
								
																	50
									g
																

								

							
								

																	Pomodori pelati
								
								
								
																	3
									
																

								

							
								

																	Aglio
								
								
								
																	2
									spicchi
																

								

							
								

																	Rosmarino
								
								
								
																	1
									rametto
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Acqua
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la pasta ceci e taleggio per prima cosa sgocciolate i ceci precotti e trasferitene metà in una ciotola, poi versate un po’ di acqua 1 e di olio 2 e frullate con un mixer a immersione per ridurli in purea 3.
									

								

															

																		
																																											
											
										
																						
											
										
																						
											
										
																																										
																		In una casseruola soffriggete il rosmarino e gli spicchi di aglio in camicia con un giro d’olio 4. Schiacciate i pelati direttamente con le mani 5 e aggiungete un goccio d’acqua, poi unite i ceci interi 6.
									

								

															

																		
																																											
											
										
																						
											
										
																						
											
										
																																										
																		Cuocete per 5 minuti 7, poi versate la purea di ceci 8 e mescolate. Salate 9, pepate e lasciate cuocere per altri 5 minuti.
									

								

															

																		
																																											
											
										
																						
											
										
																						
											
										
																																										
																		Trascorso questo tempo aggiungete i ditalini 10 e cuocete per altri 10 minuti, aggiungendo acqua al bisogno 11 e mescolando spesso 12.
									

								

															

																		
																																											
											
										
																						
											
										
																						
											
										
																																										
																		Nel frattempo eliminate la buccia dal taleggio e tagliatelo a tocchetti 13, poi trasferitelo in un pentolino. Versate anche il latte 14 e fate sciogliere a bagnomaria, mescolando con una frusta fino ad ottenere una crema bella liscia 15.
									

								

															

																		
																																											
											
										
																						
											
										
																						
											
										
																																										
																		Quando la pasta sarà cotta, spegnete il fuoco e mantecate con un filo di olio a crudo 16. Impiattate e guarnite con la salsa di taleggio 17 e un ciuffetto di rosmarino. La vostra pasta ceci e taleggio è pronta per essere servita 18!
									

								

							
					    