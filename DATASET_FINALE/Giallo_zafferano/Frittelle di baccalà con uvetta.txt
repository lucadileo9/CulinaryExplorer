Difficoltà: Facile
Le frittelle di baccalà con uvetta sono delle piccole pepite fritte molto gustose e particolari per l’ accostamento dolce-salato che l’uvetta crea insieme al baccalà, molto sapido.
Ad unirli è una semplice pastella preparata con acqua e farina che legherà alla perfezione questi due ingredienti molto diversi tra loro ma altrettanto saporiti e appetitosi!


						
						

														INGREDIENTI
							
							                            
                                
    								
    									
    										
    										538
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    538
    					
    					    					    					
    					    Carboidrati
    					    g
    					    44.8
    					
    					    					    					
    					      di cui zuccheri
    					    g
    					    16
    					
    					    					    					
    					    Proteine
    					    g
    					    29.3
    					
    					    					    					
    					    Grassi
    					    g
    					    26.8
    					
    					    					    					
    					      di cui saturi
    					    g
    					    5.25
    					
    					    					    					
    					    Fibre
    					    g
    					    2.8
    					
    					    					    					
    					    Colesterolo
    					    mg
    					    57
    					
    					    					    					
    					    Sodio
    					    mg
    					    2627
    					
    					    				
    			
                            
													


						
														
							
														Ingredienti per 22 frittelle
							

							
								

																	Baccalà dissalato
								
								
								
																	450
									g
																

								

							
								

																	Uvetta
								
								
								
																	80
									g
																

								

							
								

																	Acqua
								
								
								ghiacciata
																	200
									ml
																

								

							
								

																	Farina 00
								
								
								
																	150
									g
																

								

							
								

																	Lievito istantaneo per preparazioni salate
								
								
								
																	2
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Timo
								
								
								fresco
																	2
									rametti
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le frittelle di baccalà con uvetta versate l’uvetta in una bacinella e ricopritela con dell’acqua tiepida per farla ammorbidire 1; lasciate l’uvetta in ammollo per almeno 30 minuti per farla reidratare. Proseguite poi con la pulitura del pesce. Prendete il baccalà dissalato e con un coltello eliminate la pelle 2. Tagliate il pesce a listarelle 3;
									

								

															

																		
																															
											
										
																														
																		riducetelo poi in pezzettini e tritatelo al coltello 4. Ponete il pesce tagliato in una ciotola e mettetelo da parte. Nel frattempo preparate la pastella: in un recipiente mettete l’acqua fredda 5 e la farina setacciata 6.
									

								

															

																		
																															
											
										
																														
																		Mescolate bene la pastella con le fruste per evitare la formazione di grumi 7 fino a quando otterrete un impasto denso ed omogeneo. Mettete le foglioline di timo 8 e regolate di sale e di pepe 9.
									

								

															

																		
																															
											
										
																														
																		Trascorsi 30 minuti, scolate e strizzate l’uvetta 10 e aggiungetela al composto 11 insieme al lievito 12, continuando a mescolare con le fruste.
									

								

															

																		
																															
											
										
																														
																		Infine unite il baccalà 13 e con una spatola amalgamate bene tutti gli ingredienti 14. In una padella ampia fate scaldare abbondante olio e con un termometro da cucina controllate che la temperatura non superi i 175°-180°. Con un cucchiaio versate delicatamente l’impasto nell'olio bollente 15; friggete poche frittelle alla volta per evitare che la temperatura dell'olio si abbassi. Ripetete l’operazione fino a quando l'impasto sarà terminato: dovrete ottenere circa 22 frittelle di baccalà e uvetta.
									

								

															

																		
																															
											
										
																														
																		Fate cuocere le frittelle per qualche minuto e con una forchetta giratele più volte, in modo che si cuociano bene all’interno e in modo che entrambi i lati diventino dorati 16. Quando le frittelle saranno ben dorate e cotte, con una forchetta o con una schiumarola scolatele e posatele su della carta assorbente da cucina 17. Servite le frittelle di baccalà con uvetta ancora calde 18.
									

								

							
					    