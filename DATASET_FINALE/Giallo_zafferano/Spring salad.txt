Difficoltà: Molto facile
La primavera porta sulle nostre tavole tante verdure fresche e colorate, che abbiamo raccolto in un piatto sfizioso e genuino! La spring salad è un tripudio di ortaggi lessati e saltati in padella, altri aggiunti freschi! E' un'insalata che contiene l'essenza stessa della primavera: fagiolini, asparagi, carciofi, cipollotti, ravanelli e patate novelle saltati in padella. A queste verdure spadellate si aggiungono fave, piselli e spinacini freschi, con in più la nota leggermente mentolata dell’aneto. Come condimento abbiamo scelto un cremoso dressing a base di piselli e yogurt che conferisce un tocco davvero originale a questo saporito contorno! Servite la spring salad tiepida o a temperatura ambiente per accompagnare semplici secondi di carne o pesce, oppure arricchitela ulteriormente per gustarla come piatto unico.


						
						

														INGREDIENTI
							
													


						
														
							
							

							
								

																	Patate novelle
								
								
								
																	250
									g
																

								

							
								

																	Asparagi
								
								
								
																	160
									g
																

								

							
								

																	Fagiolini
								
								
								
																	160
									g
																

								

							
								

																	Spinacini
								
								
								
																	80
									g
																

								

							
								

																	Fave
								
								
								(sgranate)
																	50
									g
																

								

							
								

																	Carciofi
								
								
								
																	2
									
																

								

							
								

																	Cipollotti rossi
								
								
								
																	2
									
																

								

							
								

																	Ravanelli
								
								
								
																	6
									
																

								

							
								

																	Aneto
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il dressing ai piselli
							

							
								

																	Pisellini
								
								
								
																	180
									g
																

								

							
								

																	Yogurt bianco naturale
								
								
								
																	90
									g
																

								

							
								

																	Succo di limone
								
								
								
																	½
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la spring salad partiamo dalla salsa: sbollentate i piselli in acqua salata per 5 minuti 1, poi scolateli e raffreddateli sotto l’acqua corrente. Tenete da parte 50 g di piselli e versate i restanti in un boccale, poi aggiungete lo yogurt 2 e il succo di limone 3.
									

								

															

																		
																																											
											
										
																						
											
										
																						
											
										
																																										
																		Condite con sale 4, pepe e olio 5, poi frullate con un mixer a immersione fino ad ottenere una consistenza cremosa 6. Tenete la salsa ottenuta da parte. 
									

								

															

																		
																																											
											
										
																						
											
										
																						
											
										
																																										
																		Sbollentate anche le fave per 5 minuti in acqua bollente salata, poi scolate e lasciate intiepidire; rimuovete la pellicina esterna e tenete da parte 7. Lavate bene le patate e dividetele in 2 o 3 parti, a seconda della grandezza, senza togliere la buccia 8. Mettete le patate in una pentola con acqua fredda salata, portate a bollore e lasciate cuocere da quel momento per 8 minuti 9.
									

								

															

																		
																																											
											
										
																						
											
										
																						
											
										
																																										
																		Nel frattempo lavate e spuntate i fagiolini. Unite i fagiolini alle patate e fate bollire per altri 5 minuti 10, dopodiché scolate e tenete da parte. Passate al resto delle verdure: eliminate la base e la parte verde dei cipollotti 11, rimuovete lo strato esterno e tagliateli a tocchetti di 4 cm 12; se sono molto grossi potete dividerli a metà per il lungo.
									

								

															

																		
																																											
											
										
																						
											
										
																						
											
										
																																										
																		Accorciate i gambi degli asparagi, poi tagliateli in diagonale 13. Lavate e dividete a metà i ravanelli 14. Infine tagliate a fettine i carciofi puliti e versateli in una padella capiente con un giro d’olio caldo 15.
									

								

															

																		
																																											
											
										
																						
											
										
																						
											
										
																																										
																		Unite le patate con i fagiolini 16, i ravanelli 17, gli asparagi e i cipollotti 18.
									

								

															

																		
																																											
											
										
																						
											
										
																						
											
										
																																										
																		Salate e cuocete a fiamma vivace per circa 10 minuti, senza mescolare spesso per fare in modo che si formi una crosticina dorata 19. Una volta cotte trasferite le verdure in una ciotola, poi aggiungete le fave 20 e i piselli sbollentati 21.
									

								

															

																		
																																											
											
										
																						
											
										
																						
											
										
																																										
																		Unite l’aneto 22 e lo spinacino, lavato e asciugato 23, poi versate la crema di piselli 24.
									

								

															

																		
																																											
											
										
																						
											
										
																						
											
										
																																										
																		Mescolate per amalgamare bene il condimento alle verdure 25 e completate con una macinata di pepe 26. La vostra spring salad è pronta per essere servita 27!
									

								

							
					    