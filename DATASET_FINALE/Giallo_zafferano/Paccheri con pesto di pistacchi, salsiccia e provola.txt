Difficoltà: Facile
Tra i formati di pasta, i paccheri sono forse i più amati perché capaci di raccogliere perfettamente il condimento, come in questo caso: paccheri con pesto di pistacchi, salsiccia e provola! Un primo piatto godurioso, con una marcia di gusto in più, grazie alla cremosità conferita dal pesto di pistacchi e al tocco filante del formaggio. Se la pasta al pesto di pistacchi e la pasta con salsiccia già da sole sono una garanzia di successo, i paccheri con pesto di pistacchi, salsiccia e provola vi faranno vincere direttamente a tavolino… anzi a tavola!


						
						

														INGREDIENTI
							
													


						
														
							
							

							
								

																	Paccheri
								
								
								
																	180
									g
																

								

							
								

																	Salsiccia
								
								
								
																	180
									g
																

								

							
								

																	Provola
								
								
								
																	180
									g
																

								

							
								

																	Vino bianco
								
								
								
																	½
									bicchiere
																

								

							
														
							
						
														
							
														Per il pesto di pistacchi
							

							
								

																	Pistacchi
								
								
								salati, sgusciati
																	100
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Basilico
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i paccheri con pesto di pistacchi, salsiccia e provola per prima cosa preparate il pesto di pistacchi: portate a bollore un pentolino con l’acqua, versate i pistacchi sgusciati 1 e sbollentateli per un minuto, giusto il tempo di ammorbidire la buccia. Scolate i pistacchi 2 su un canovaccio pulito, poi strofinateli così da eliminare la buccia 3.
									

								

															

																		
																																											
											
										
																						
											
										
																						
											
										
																																										
																		Tenete da parte qualche pistacchio tritato per la decorazione e trasferite il resto dei pistacchi in un mortaio 4. Unite le foglie di basilico, precedentemente lavate e asciugate 5, e pestate con il pestello per ridurli in crema 6.
									

								

															

																		
																																											
											
										
																						
											
										
																						
											
										
																																										
																		Aggiungete l’olio 7, pepe e un goccio di acqua fredda 8, poi pestate ancora fino ad ottenere un composto morbido e cremoso 9. Aggiustate di sale.
									

								

															

																		
																															
											
										
																														
																		Nel frattempo mettete sul fuoco una pentola di acqua per la pasta; una volta giunta a bollore, salate e cuocete i paccheri per 13 minuti 10. Intanto tagliate la provola a cubetti di circa 1,5 cm 11. Rimuovete il budello dalla salsiccia, poi ricavate dei pezzetti e forma delle polpettine 12.
									

								

															

																		
																															
											
										
																														
																		Rosolate la salsiccia in una padella capiente con un filo d’olio 13, poi sfumate con il vino bianco 14. Trascorso il tempo di cottura della pasta, scolate i paccheri e trasferiteli nella padella 15.
									

								

															

																		
																																											
											
										
																						
											
										
																						
											
										
																																										
																		Aggiungete qualche mestolo di acqua di cottura 16 e finite di cuocere la pasta per un paio di minuti. Spegnete il fuoco, poi unite il pesto di pistacchi 17 e la provola a cubetti 18.
									

								

															

																		
																																											
											
										
																						
											
										
																						
											
										
																																										
																		Mescolate bene per amalgamare il tutto 19, poi impiattate. Guarnite con i pistacchi tritati tenuti da parte 20 e profumate con qualche foglia di basilico. I vostri paccheri con pesto di pistacchi, salsiccia e provola sono pronti per essere serviti 21!
									

								

							
					    