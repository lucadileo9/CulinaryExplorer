Difficoltà: Facile
Paese che vai fritto che trovi! I tortelli di Carnevale sono dolcetti tipicamente lombardi, anche qui infatti non potevano mancare questi bocconcini fritti, morbidi e fragranti, da gustare vuoti o da farcire con le creme più golose, come la pasticcera, la chantilly, la crema al cioccolato oppure al limone. L’impasto dei tortelli ha una consistenza piuttosto fluida per cui viene immerso nell’olio caldo a cucchiaiate. Durante la frittura, i tortelli di Carnevale aumentano di volume trasformandosi in deliziose bombette da tuffare nello zucchero semolato, che le renderà ancora più invitanti! Come tutti i dolci di Carnevale della tradizione, anche i tortelli prevedono pochi e semplici ingredienti che vi permetterrano di arricchire il vostro cabaret della festa con le frittelle più amate di sempre!


						
						

														INGREDIENTI
							
							                            
                                
    								
    									
    										
    										599.2
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    599.2
    					
    					    					    					
    					    Carboidrati
    					    g
    					    69
    					
    					    					    					
    					      di cui zuccheri
    					    g
    					    30.5
    					
    					    					    					
    					    Proteine
    					    g
    					    12.5
    					
    					    					    					
    					    Grassi
    					    g
    					    30.4
    					
    					    					    					
    					      di cui saturi
    					    g
    					    11.6
    					
    					    					    					
    					    Fibre
    					    g
    					    264.6
    					
    					    					    					
    					    Colesterolo
    					    mg
    					    1.2
    					
    					    					    					
    					    Sodio
    					    mg
    					    135
    					
    					    				
    			
                            
													


						
														
							
														Ingredienti per l'impasto
							

							
								

																	Latte intero
								
								
								
																	210
									g
																

								

							
								

																	Burro
								
								
								
																	100
									g
																

								

							
								

																	Farina 00
								
								
								
																	300
									g
																

								

							
								

																	Zucchero
								
								
								
																	100
									g
																

								

							
								

																	Scorza di limone
								
								
								
																	1
									
																

								

							
								

																	Uova
								
								
								(4 intere)
																	230
									g
																

								

							
								

																	Tuorli
								
								
								(2)
																	35
									g
																

								

							
								

																	Lievito in polvere per dolci
								
								
								
																	8
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
														
							
														per cospargere
							

							
								

																	Zucchero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i tortelli di Carnevale versate il latte in un tegame, unite il burro tagliato 1, lo zucchero, la scorza di limone grattugiata 2 e il sale 3. Portate ad ebollizione il composto mescolando con un cucchiaio di legno.
									

								

															

																		
																																											
											
										
																						
											
										
																						
											
										
																																										
																		Quando avrà raggiunto il bollore, togliete il tegame dal fuoco e versateci la farina setacciata insieme al lievito 4 e mescolate energicamente. Quindi rimettete il tegame sul fuoco basso e continuate a mescolare per 2-3 minuti fino ad ottenere un composto omogeneo 5. Trasferite il composto in una ciotola e lasciate intiepidire 6.
									

								

															

																		
																																											
											
										
																						
											
										
																						
											
										
																																										
																		Quando si sarà intiepidito aggiungete al composto un uovo alla volta 7 mescolando per bene fino a che l'uovo non sarà completamente assorbito, quindi procedete nello stesso modo con le altre uova, avendo l'accortezza di non aggiungere l’uovo successivo se quello precedente non è stato completamente incorporato; al termine dovrete ottenere un composto liscio e fluido 8. In un tegame dai bordi alti versate dell’olio di semi e portatelo ad una temperatura di 160°-170°. I tortelli dovranno friggere lentamente per non scurirsi di colpo mantenendo l’interno crudo, quindi, prima di friggerne uno, fate una prova con pochissimo impasto: dovrà dorarsi lentamente. Quando l’olio sarà pronto, prelevate con un cucchiaio un quantitativo di impasto del volume di una noce 9.
									

								

															

																		
																																											
											
										
																						
											
										
																						
											
										
																																										
																		Con un altro cucchiaio fate scivolare l’impasto nell’olio 10, girate il tortello per farlo dorare e gonfiare in egual misura su tutta la superficie 11. Una volta dorati scolate i tortelli con una schiumarola 12.
									

								

															

																		
																																											
											
										
																						
											
										
																						
											
										
																																										
																		Adagiate i tortelli su un vassoio rivestito con carta assorbente per asciugare l'olio in eccesso, poi rotolateli nello zucchero semolato 14. I vostri tortelli di Carnevale sono pronti da gustare 15!
									

								

							
					    