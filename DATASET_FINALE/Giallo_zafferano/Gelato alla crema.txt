Difficoltà: Facile
Il gelato alla crema è uno dei gusti più apprezzati nel mondo, facile da preparare prevede l'utilizzo dei tuorli che le conferiscono un colore delicato e armonioso.

Grazie alle particelle d'aria che durante il procedimento si formano all'interno della miscela, il gelato alla crema appare soffice e spumoso.

Potete gustare il gelato alla crema al naturale dentro a un delizioso cono homemade, usarlo come base per farcire torte, creare affogati al caffè o alla cioccolata, nonché accompagnarlo ai vostri dolci preferiti... potete addirittura servirlo fritto!


												
						
						

														INGREDIENTI
							
							                            
                                
    								
    									
    										
    										178
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    178
    					
    					    					    					
    					    Carboidrati
    					    g
    					    26.6
    					
    					    					    					
    					      di cui zuccheri
    					    g
    					    26.6
    					
    					    					    					
    					    Proteine
    					    g
    					    4.2
    					
    					    					    					
    					    Grassi
    					    g
    					    6.1
    					
    					    					    					
    					      di cui saturi
    					    g
    					    2.63
    					
    					    					    					    					
    					    Colesterolo
    					    mg
    					    180
    					
    					    					    					
    					    Sodio
    					    mg
    					    36
    					
    					    				
    			
                            
													


						
							
														Ingredienti per 700 gr
							

							
								

																	Latte intero
								
								
								
																	500
									ml
																

								

							
								

																	Tuorli
								
								
								
																	100
									g
																

								

							
								

																	Zucchero
								
								
								
																	175
									g
																

								

							
								

																	Baccello di vaniglia
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il gelato alla crema, versate il latte in una casseruola 1 e aggiungete lo zucchero 2; mischiate e unite i tuorli 3 e sbattete con una frusta.
									

								

															

																		
																															
											
										
																														
																		Ora, unite la bacca di vaniglia incisa e dalla quale avrete estratto i semini interni 4. Portate il tutto a 85° gradi 5 (non un grado di più altrimenti le uova coaguleranno) sempre mescolando, poi spegnete il fuoco e togliete dal composto la vaniglia 6.
									

								

															

																		
																															
											
										
																														
																		Immergete la casseruola in acqua e ghiaccio per abbassare velocemente la temperatura 7; durante questa operazione mescolate sempre il composto. Quando il composto sarà freddo, mettetelo a riposare in frigorifero per almeno due ore. Prima di inserire la miscela nel mantecatore (macchina per il gelato), ponetelo in freezer fino a che diverrà molto freddo ma ancora liquido. Versate la miscela in un mantecatore 8 e lasciate lavorare fino a quando non otterrete un bel gelato denso e cremoso 9. Versate il gelato in un contenitore con il tappo e mettetelo a rassodare in freezer per almeno 3-4 ore prima di consumarlo (meglio sarebbe lasciarcelo per tutta una notte).
									

								

							
					    