Difficoltà: Media
Se per gli amanti della merenda dolce le torte o le crostate sono perfette, per i golosi di salato la focaccia è imbattibile per spezzare la giornata. Calda, fragrante, condita solo con olio e rosmarino oppure anche fredda, con le patate o le olive... è sempre buona! Oggi abbiamo una ricetta semplice e gustosa da suggerirvi se vorrete preparare una focaccia morbida e sfiziosa: focaccia con cipolle e stracchino. Non avrete bisogno di planetarie, attrezzi particolari o lunghe ore di lievitazione! Vi basterà mettere le mani in pasta e lavorare il composto fino a che risulterà liscio ed omogeneo! Stracchino e cipolle sono un connubio davvero perfetto... ma voi potrete personalizzarla secondo il vostro gusto, arricchendola con altri ingredienti o utilizzando quelli che amate di più. La focaccia con cipolle e stracchino è perfetta da gustare sia calda che fredda, per esempio per un aperitivo in casa!


						
						

														INGREDIENTI
							
													


						
														
							
														Ingredienti per una teglia 26x30 cm
							

							
								

																	Farina Manitoba
								
								
								
																	200
									g
																

								

							
								

																	Farina 00
								
								
								
																	300
									g
																

								

							
								

																	Acqua
								
								
								a temperatura ambiente
																	300
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Lievito di birra secco
								
								
								
																	4
									g
																

								

							
								

																	Sale fino
								
								
								
																	8
									g
																

								

							
								

																	Zucchero
								
								
								
																	5
									g
																

								

							
														
							
						
														
							
														per farcire
							

							
								

																	Stracchino
								
								
								
																	250
									g
																

								

							
								

																	Cipolle rosse
								
								
								
																	250
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la focaccia con cipolle e stracchino versate in una ciotola capiente il lievito 1, lo zucchero 2 e l'acqua a temperatura ambiente 3.
									

								

															

																		
																															
											
										
																														
																		Mescolate con una forchetta per sciogliere bene il tutto 4. Iniziate ad aggiungere gradualmente le due farine 5 e mescolate man mano con una forchetta 6. Quando il composto inizierà a compattarsi aggiungete l'olio 6
									

								

															

																		
																															
											
										
																														
																		e incorporatelo sempre mescolando con la forchetta 7. Unite quindi il sale 8 e la farina rimasta 9. 
									

								

															

																		
																															
											
										
																														
																		Impastate con le mani fino ad ottenere un composto omogeneo 10, trasferitelo poi su un piano e continuate ad impastare 11. Quando avrete ottenuto un panetto liscio trasferitelo in una ciotola leggermente unta. Coprite con pellicola 12 e lasciate lievitare per 2 ore a temperatura ambiente. 
									

								

															

																		
																															
											
										
																														
																		Trascorse le 2 ore sbucciate le cipolle e tagliatele a fette 13, senza separare gli anelli. Trascorso il tempo di lievitazione riprendete l'impasto ormai raddoppiato 14 e capovolgetelo su una teglia da 26x30 cm precedentemente unta. Stendete la focaccia con le mani ben oliate 15. 
									

								

															

																		
																															
											
										
																														
																		Quando avrete ricoperto l'intera superficie della teglia 16 aggiungete sopra lo stracchino 17 e le cipolle 18. 
									

								

															

																		
																															
											
										
																														
																		Lasciate lievitare ancora per 20 minuti 19. Trascorso questo tempo condite con un pizzico di sale e di pepe e un filo d'olio 20. Cuocete la focaccia in forno statico preriscaldato a 200° per 20-25 minuti. Sfornate la focaccia 21 e lasciatela intiepidire prima di servirla! 
									

								

							
					    