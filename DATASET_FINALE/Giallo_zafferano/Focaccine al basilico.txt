Difficoltà: Media
Il profumo della vostra piantina di basilico invade la cucina e cercate un modo per racchiuderlo in un piatto? Le focaccine al basilico sono la risposta alle vostre domande. Soffici, fragranti e aromatiche faranno impazzire il palato dei vostri ospiti! Noi vi spieghiamo come realizzare questo impasto, voi potrete personalizzarle cambiando forma e dimensione! Triangoli, quadrati o piccoli dischi da servire per un antipasto o un aperitivo, per arricchire il cestino del pane o da farcire e portare nel cestino del picnic per una gita fuori porta! Il gusto del basilico renderà queste focaccine davvero strepitose! 


												
						
						

														INGREDIENTI
							
													


						
							
														Ingredienti per 35 focaccine
							

							
								

																	Farina 00
								
								
								
																	500
									g
																

								

							
								

																	Acqua
								
								
								
																	300
									ml
																

								

							
								

																	Lievito di birra secco
								
								
								
																	5
									g
																

								

							
								

																	Olio extravergine d'oliva
								
								
								
																	25
									g
																

								

							
								

																	Basilico
								
								
								
																	20
									foglie
																

								

							
								

																	Sale fino
								
								
								
																	10
									g
																

								

							
								

																	Olio extravergine d'oliva
								
								
								per spennellare
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le focaccine al basilico come prima cosa lavate e asciugate le foglioline di basilico. Ponetele poi all'interno di un mixer 1, aggiungete l'olio 2 e frullate il tutto 3
									

								

															

																		
																															
											
										
																														
																		fino ad ottenere una crema 4. Versate poi la farina in una ciotola, aggiungete il lievito di birra disidratato 5 e aggiungete metà dell'acqua 6. 
									

								

															

																		
																															
											
										
																														
																		Mescolate 7 e unite la salsa al basilico 8. Mescolate ancora, aggiungete il sale 9 e l'acqua restante. Lavorate con il cucchiaio, 
									

								

															

																		
																															
											
										
																														
																		poi trasferite su un piano e continuate ad impastare 10, fino ad ottenere un panetto liscio e sodo 11. Trasferite in una ciotola e coprite con pellicola 12. Lasciate lievitare a temperatura ambiente per circa un'ora. 
									

								

															

																		
																															
											
										
																														
																		Quando sarà raddoppiato di volume 13, trasferitelo su un piano leggermente infarinato 14 e appiattitelo con le mani 15. 
									

								

															

																		
																															
											
										
																														
																		A questo punto 16 utilizzando un mattarello stendetelo fino ad ottenere uno spessore di 1,5 cm 17. Utilizzando un coppapasta da 6 cm ricavate 35 dischi 18. 
									

								

															

																		
																															
											
										
																														
																		Trasferiteli su delle teglie foderate con carta forno, disponendoli in maniera ordinata e distanziando le focaccine tra di loro. Coprite con pellicola 19 e lasciate lievitare per un'ora. Spennellate la superficie con dell'olio 20 e cuocete in forno statico a 180° per circa 15 minuti nel ripiano centrale. Sfornate 21 e servite le vostre focaccine ancora calde! 
									

								

							
					    