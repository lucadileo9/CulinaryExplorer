Difficoltà: Facile
La pasta con broccoli arriminati è un tipico primo piatto della cucina siciliana realizzato con… il cavolfiore! Ebbene sì, non si tratta di un errore: il cavolfiore in Sicilia viene comunemente chiamato broccolo, mentre per i broccoletti verdi si usa il termine sparacelli. Edoardo Dolcimascolo, chef del ristorante “13 giugno” a Milano, ci mostra quindi come preparare questa speciale pasta al ragù di cavolfiore arricchita con acciughe, pinoli, uvetta e zafferano. Un mix di ingredienti dall’inconfondibile nota agrodolce che caratterizza molte ricette siciliane, fra cui la famosa pasta con le sarde. In questo caso, inoltre, abbiamo aggiunto anche la muddica atturrata, un altro elemento ricorrente che conferisce alle pietanze una marcia di sapore in più! Qui vi presentiamo una versione di famiglia della pasta con broccoli arriminati, ma sono tante le varianti che si possono assaggiare in giro per l'isola, una più buona dell’altra… voi come la preparate?


						
						

														INGREDIENTI
							
													


						
														
							
							

							
								

																	Bucatini
								
								
								
																	320
									g
																

								

							
								

																	Cavolfiore
								
								
								
																	1
									
																

								

							
								

																	Cipolle
								
								
								
																	1
									
																

								

							
								

																	Acciughe sott'olio
								
								
								
																	5
									filetti
																

								

							
								

																	Pinoli
								
								
								
																	20
									g
																

								

							
								

																	Uva passolina
								
								
								
																	20
									g
																

								

							
								

																	Zafferano
								
								
								
																	1
									bustina
																

								

							
								

																	Concentrato di pomodoro
								
								
								
																	½
									cucchiaio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per guarnire
							

							
								

																	Pangrattato
								
								
								tostato
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la pasta con broccoli arriminati per prima cosa pulite il cavolfiore eliminando la base e le foglie 1, poi separate le cimette 2. Portate a bollore una pentola di acqua salata e sbollentate le cimette di cavolfiore per 8-10 minuti 3.
									

								

															

																		
																																											
											
										
																						
											
										
																						
											
										
																																										
																		Scolate i cavolfiori e tenete da parte l’acqua di cottura 4. Nel frattempo mettete in ammollo l’uva passolina e sciogliete lo zafferano in poca acqua calda. Tritate la cipolla 5 e i filetti di acciughe 6.
									

								

															

																		
																																											
											
										
																						
											
										
																						
											
										
																																										
																		Scaldate un giro d’olio in una padella capiente, poi aggiungete le acciughe 7 e la cipolla 8. Mescolate a fuoco dolce per far sciogliere le acciughe 9.
									

								

															

																		
																																											
											
										
																						
											
										
																						
											
										
																																										
																		Versate lo zafferano 10, il concentrato di pomodoro 11 e i pinoli 12.
									

								

															

																		
																																											
											
										
																						
											
										
																						
											
										
																																										
																		Unite l’uva passolina, ben scolata 13, e mescolate il tutto 14, poi aggiungete anche i cavolfiori 15.
									

								

															

																		
																																											
											
										
																						
											
										
																						
											
										
																																										
																		Versate un mestolo dell’acqua di cottura 16 e cuocete per circa 20 minuti a fuoco medio-basso, avendo cura di rompere le cimette con il mestolo per ottenere una sorta di ragù 17. Regolate, di sale e di pepe 18.
									

								

															

																		
																																											
											
										
																						
											
										
																						
											
										
																																										
																		Intanto portate nuovamente a bollore l’acqua di cottura del cavolfiore e cuocete i bucatini 19. Trascorso il tempo di cottura del condimento, prelevatene una parte per l’impiattamento 20. Scolate la pasta molto al dente e trasferitela nella padella 21.
									

								

															

																		
																																											
											
										
																						
											
										
																						
											
										
																																										
																		Aggiungete un po’ di acqua di cottura 22 e finite di cuocere i bucatini insieme al condimento 23. Infine mantecate con un filo d’olio 24 e saltate il tutto.
									

								

															

																		
																																											
											
										
																						
											
										
																						
											
										
																																										
																		Completate i piatti con il condimento tenuto da parte 25 e una manciata di pangrattato tostato 26. La vostra pasta con broccoli arriminati è pronta per essere servita 27!
									

								

							
					    