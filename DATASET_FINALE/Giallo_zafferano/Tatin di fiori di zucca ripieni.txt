Difficoltà: Media
Quando arriva la primavera abbiamo tutti un po’ la testa fra le nuvole, le farfalle nello stomaco e i fiori fra i capelli… con la tatin di fiori di zucca ripieni vogliamo celebrare proprio la stagione dell’amore e della rinascita, con i suoi vezzi e le sue distrazioni! La classica tarte tatin a cui ci siamo ispirati pare nasca infatti da una fortunata dimenticanza che, come succede in molti casi, ha portato alla realizzazione di una delle più celebri ricette di pasticceria. Noi abbiamo trasformato questo dolce rovesciato in una sfiziosa torta salata dall’aspetto floreale, con il tocco rustico della base integrale e un ripieno di zucchine e fiori di zucca insaporiti con ricotta di pecora e pomodori secchi, una scenografica alternativa alle altrettanto gustose tatin ai finocchi, tatin di scalogni o al gusto pizza. Perfetta per l’aperitivo o per una cena vegetariana, la tatin di fiori di zucca ripieni è un modo gustoso e originale per portare in tavola il primo tepore dei raggi di sole, la delicatezza dei boccioli dalle tinte pastello e quell’aria frizzantina che ci rende un po' sbadati… un inno al risveglio della natura, e dell'appetito!


						
						

														INGREDIENTI
							
							                            
                                
    								
    									
    										
    										647
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    647
    					
    					    					    					
    					    Carboidrati
    					    g
    					    44.5
    					
    					    					    					
    					      di cui zuccheri
    					    g
    					    7.4
    					
    					    					    					
    					    Proteine
    					    g
    					    22.9
    					
    					    					    					
    					    Grassi
    					    g
    					    41.9
    					
    					    					    					
    					      di cui saturi
    					    g
    					    21.73
    					
    					    					    					
    					    Fibre
    					    g
    					    6
    					
    					    					    					
    					    Colesterolo
    					    mg
    					    169
    					
    					    					    					
    					    Sodio
    					    mg
    					    743
    					
    					    				
    			
                            
													


						
														
							
														Ingredienti per la pasta brisé al farro
							

							
								

																	Farina di farro integrale
								
								
								
																	155
									g
																

								

							
								

																	Farina 00
								
								
								
																	60
									g
																

								

							
								

																	Burro
								
								
								freddo di frigo
																	100
									g
																

								

							
								

																	Acqua
								
								
								ghiacciata
																	70
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per i fiori di zucca ripieni
							

							
								

																	Fiori di zucca
								
								
								
																	11
									
																

								

							
								

																	Ricotta di pecora
								
								
								
																	220
									g
																

								

							
								

																	Grana Padano DOP
								
								
								
																	40
									g
																

								

							
								

																	Pomodori secchi sott'olio
								
								
								
																	35
									g
																

								

							
								

																	Uova
								
								
								piccolo
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per farcire e guarnire
							

							
								

																	Zucchine baby
								
								
								
																	6
									
																

								

							
								

																	Grana Padano DOP
								
								
								
																	50
									g
																

								

							
								

																	Menta
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la tatin di fiori di zucca ripieni, per prima cosa preparate la pasta brisé al farro: in un mixer dotato di lame d’acciaio versate la farina integrale di farro e la farina 00 1, unite il burro freddo di frigorifero 2 e il sale 3
									

								

															

																		
																															
											
										
																														
																		e frullate per ottenere un composto sabbioso 4. Continuate a frullare ad alta velocità mentre versate l’acqua ghiacciata a filo 5 fino a che il composto non si compatterà: ci vorranno pochi istanti 6.
									

								

															

																		
																															
											
										
																														
																		A questo punto trasferite l’impasto sul piano da lavoro, dategli la forma di un panetto liscio 7, avvolgetelo nella pellicola e mettetelo in frigorifero a riposare per circa 30 minuti. Nel frattempo potete occuparvi del ripieno dei fiori di zucca: setacciate la ricotta in una ciotola schiacciandola con una spatola attraverso un colino a maglie strette 8, poi unite l’uovo 9,
									

								

															

																		
																															
											
										
																														
																		i pomodori secchi tritati grossolanamente 10, il Grana Padano grattugiato 11, sale e pepe. Mescolate accuratamente, trasferite il composto in un sac-à-poche 12 e lasciatelo riposare in frigorifero mentre proseguite con il resto della preparazione.
									

								

															

																		
																															
											
										
																														
																		Prendete i fiori di zucca, accorciate il gambo e staccate le punte del peduncolo alla base 13, poi rimuovete il pistillo 14 e immergete i fiori in acqua e ghiaccio 15.
									

								

															

																		
																															
											
										
																														
																		Quando li avrete puliti tutti, scolate delicatamente i fiori e poneteli ad asciugare su un foglio di carta assorbente 16. Nel frattempo tagliate le zucchine baby a rondelle sottili con l’aiuto di una mandolina 17 e tenetele momentaneamente da parte. Riprendete il composto di ricotta dal frigorifero e farcite i fiori di zucca 18,
									

								

															

																		
																															
											
										
																														
																		richiudendo accuratamente l’estremità per non far fuoriuscire il ripieno 19. Prendete una padella adatta alla cottura in forno, aggiungete l’olio e spolverizzate il fondo con un paio di cucchiai di Grana Padano 20; accendete il fuoco medio e, non appena il formaggio inizierà a sciogliersi, disponete i fiori di zucca ripieni a raggiera all’interno della padella 21. Lasciateli cuocere a fuoco medio per 2-3 minuti senza toccarli.
									

								

															

																		
																															
											
										
																														
																		A questo punto coprite i fiori di zucca con le zucchine a rondelle 22, condite con un filo d’olio 23, sale, pepe e un altro cucchiaio di Grana Padano 24 e lasciate cuocere ancora per qualche minuto.
									

								

															

																		
																															
											
										
																														
																		Nel frattempo riprendete l’impasto della brisè dal frigorifero e stendetelo su una spianatoia infarinata fino ad ottenere un disco sottile di diametro maggiore rispetto a quello della padella 25. Togliete la padella dal fuoco, avvolgete la sfoglia intorno al mattarello e srotolatela delicatamente sopra la padella 26, poi rifilate i bordi con il mattarello per farla aderire bene 27.
									

								

															

																		
																															
											
										
																														
																		Ripiegate i bordi verso l’interno per evitare che la farcitura esca dai lati 28, poi infornate il tutto in forno statico preriscaldato a 180° per circa 45-50 minuti. Trascorso il tempo di cottura, rimuovete la padella dal forno 29 e aspettate un paio di minuti, dopodiché copritela con un piatto da portata 30
									

								

															

																		
																															
											
										
																														
																		e capovolgetela con un gesto deciso 31. Dopo aver guarnito con ancora un po’ di Grana Padano grattugiato 32 e qualche fogliolina di menta fresca 33, la vostra tatin di fiori di zucca ripieni sarà pronta per essere servita!
									

								

							
					    