Difficoltà: Facile
Salse e ripieni sono dei grandi classici della cucina Ligure, in particolar modo quelli a base di semi oleosi: un esempio sono i pinoli usati nel pesto alla genovese o le noci, per la famosa salsa alle noci. Scopriamo come prepararla con lo chef Roberto Panizza, che ci svela tutti i passaggi di questo condimento perfetto per i pansoti: un gusto ricco ma delicato, con note rustiche ed intense. La salsa alle noci è perfetta anche per accompagnare trofie di castagne e i corzetti. Si può utilizzare il mixer per prepararla, noi abbiamo optato per il classico mortaio di marmo così da mantere inalterata la tradizione e dare una nota romantica alla preparazione. Non vediamo l'ora di sapere come realizzate la salsa alle noci e come trovate la nostra versione!
Se siete amanti delle ricette con le noci, non perdete anche queste:


												
						
						

														INGREDIENTI
							
													


						
							
							

							
								

																	Noci
								
								
								
																	400
									g
																

								

							
								

																	Aglio
								
								
								
																	1
									spicchio
																

								

							
								

																	Pane raffermo
								
								
								(solo mollica)
																	200
									g
																

								

							
								

																	Latte intero
								
								
								
																	200
									g
																

								

							
								

																	Parmigiano Reggiano DOP
								
								
								(da grattugiare)
																	75
									g
																

								

							
								

																	Maggiorana
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la salsa alle noci come prima cosa tagliate la mollica a cubetti 1 e trasferitela in una ciotola insieme al latte 2. Lavorate con le mani sino a che la mollica non avrà assorbito il latte 3 e avrete ottenuto una crema granulosa. Sgusciate ora le noci, dovrete ricavare 200 g di gherigli.
									

								

															

																		
																																											
											
										
																						
											
										
																						
											
										
																																										
																		All'interno di un mortaio inserite uno spicchio d'aglio diviso a metà e privato dell'anima 4. Iniziate a pestarlo fino a farlo letteralmente sparire, poi aggiungete i gherigli di noce 6.
									

								

															

																		
																																											
											
										
																						
											
										
																						
											
										
																																										
																		Pestate anche queste 7 sino ad ottenere un composto cremoso ma ancora granuloso. Aggiungete la mollica 8 e mescolate ancora con il pestello 9.
									

								

															

																		
																																											
											
										
																						
											
										
																						
											
										
																																										
																		Aggiungete la maggiorana 10, l'olio extravergine 11 e il Parmigiano 12 continuando sempre a pestare. 
									

								

															

																		
																																											
											
										
																						
											
										
																						
											
										
																																										
																		In ultimo unite un pizzico di sale e lavorate ancora con il pestello 13 sino a che non avrete ottenuto una crema semi granulosa 14. La vostra salsa alle noci è pronta 15.
									

								

							
					    