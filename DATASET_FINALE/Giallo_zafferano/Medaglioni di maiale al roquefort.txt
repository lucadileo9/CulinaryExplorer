Difficoltà: Facile
Il filetto è un taglio di carne molto pregiato che desidera poca cottura per risultare morbido e succulento. Ci sono così tante ricette per gustare il filetto, ma oggi ve ne proponiamo una molto raffinata e veloce da preparare, ideale se volete organizzare una cena per ospiti di riguardo!
I medaglioni di maiale al roquefort sono filetti di lonza abbracciati da fettine di pancetta tesa e salvia, accompagnati da una saporita e cremosa salsa al formaggio roquefort, uno dei formaggi francesi più conosciuti e apprezzati con le sue inconfondibili venature erborinate che ricordano il "cugino" gorgonzola. Proprio questo formaggio potrebbe essere una valida alternativa per preparare i medaglioni di maiale se non riuscite a reperire il roquefort! Provate la ricetta dei medaglioni di maiale al roquefort insieme a quella dei medaglioni di filetto all'aceto balsamico: conquisterete tutti i palati!


						
						

														INGREDIENTI
							
							                            
                                
    								
    									
    										
    										628
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    628
    					
    					    					    					
    					    Carboidrati
    					    g
    					    3.6
    					
    					    					    					
    					      di cui zuccheri
    					    g
    					    3.4
    					
    					    					    					
    					    Proteine
    					    g
    					    46.7
    					
    					    					    					
    					    Grassi
    					    g
    					    47.4
    					
    					    					    					
    					      di cui saturi
    					    g
    					    21.76
    					
    					    					    					
    					    Fibre
    					    g
    					    0.7
    					
    					    					    					
    					    Colesterolo
    					    mg
    					    230
    					
    					    					    					
    					    Sodio
    					    mg
    					    838
    					
    					    				
    			
                            
													


						
														
							
														Ingredienti per 4 filetti di circa 200 g l'uno
							

							
								

																	Lonza di maiale
								
								
								
																	800
									g
																

								

							
								

																	Pancetta (tesa)
								
								
								
																	8
									fette
																

								

							
								

																	Salvia
								
								
								
																	8
									foglie
																

								

							
								

																	Burro
								
								
								
																	45
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per la salsa al roquefort
							

							
								

																	Panna fresca liquida
								
								
								
																	250
									ml
																

								

							
								

																	Roquefort
								
								
								
																	60
									g
																

								

							
								

																	Sale fino
								
								
								
																	1
									pizzico
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il medaglione di maiale al roquefort, iniziate a tagliare la lonza in 4 filetti da circa 200 g l'uno 1. Poi foderateli con una fettina di pancetta tesa 2, fate aderire ai lati del filetto 2 foglioline di salvia e ricoprite con un'altra fetta di pancetta 3.
									

								

															

																		
																															
											
										
																														
																		A questo punto legate i filetti con spago da cucina perchè in cottura tengano meglio la forma 4. Ora che la carne è pronta, preparate la padella per la cottura: versate un filo d'olio 5 e unite il burro 6 per farlo sciogliere a fuoco basso.
									

								

															

																		
																															
											
										
																														
																		Adagiate i filetti di maiale 7 e fateli cuocere a fuoco medio per dai 4 ai 6 minuti per lato in base a come preferite la cottura (meglio non cuocerli troppo a lungo per evitare che la carne risulti stopposa); durante la cottura girateli anche dall'altro lato 8. Intanto tagliate il formaggio roquefort a pezzetti 9.
									

								

															

																		
																															
											
										
																														
																		Una volta pronti i medaglioni, metteteli da parte e nella stessa padella della cottura versate la panna 10 e aggiungete il roquefort 11; fatelo sciogliere a fuoco medio, salate a piacere 12 e mescolate di tanto in tanto con un cucchiaio di legno.
									

								

															

																		
																															
											
										
																														
																		Quando la salsa si sarà addensata 13, spegnete il fuoco condite i medaglioni di maiale con un po' di salsa (14-15) e versate la restante in un bricco così da servirla a parte ai vostri ospiti!
									

								

							
					    