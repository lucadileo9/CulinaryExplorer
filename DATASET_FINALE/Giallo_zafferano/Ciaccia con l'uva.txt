Difficoltà: Facile
La ciaccia con l'uva è una tipica focaccia toscana preparata con la pasta del pane già lievitata e arricchita, in questo caso, con l'uva fresca. In Toscana esistono diverse ciacce, dolci e salate, tutte preparate con una base di pasta di pane  lievitata e arricchita con ingredienti di stagione: si tratta di una specialità legata al periodo della vendemmia e a Firenze viene chiamata "stiaccia".
La ciaccia con l'uva è una vera delizia, semplice da preparare e adatta per una sana merenda! Potete realizzare la ciaccia con l'uva comprando della pasta di pane già pronta, da completare con altri ingredienti, oppure, se avete tempo, preparate voi stessi l'impasto seguendo la nostra ricetta. Scoprite quante altre ricette salate si possono preparare con l'uva fresca, a partire da un buon risotto per finire con dei deliziosi bocconcini di pollo!


						
						

														INGREDIENTI
							
							                            
                                
    								
    									
    										
    										375
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    375
    					
    					    					    					
    					    Carboidrati
    					    g
    					    65.5
    					
    					    					    					
    					      di cui zuccheri
    					    g
    					    18.2
    					
    					    					    					
    					    Proteine
    					    g
    					    8.3
    					
    					    					    					
    					    Grassi
    					    g
    					    8.8
    					
    					    					    					
    					      di cui saturi
    					    g
    					    1.36
    					
    					    					    					
    					    Fibre
    					    g
    					    3.7
    					
    					    					    					    					
    					    Sodio
    					    mg
    					    11
    					
    					    				
    			
                            
													


						
														
							
														Ingredienti per il condimento
							

							
								

																	Zucchero
								
								
								
																	100
									g
																

								

							
								

																	Uva nera
								
								
								(o uva fragola)
																	800
									g
																

								

							
								

																	Olio extravergine d'oliva
								
								
								
																	8
									cucchiai
																

								

							
														
							
						
														
							
														per la pasta per il pane
							

							
								

																	Lievito di birra fresco
								
								
								
																	12
									g
																

								

							
								

																	Malto
								
								
								
																	1
									cucchiaino
																

								

							
								

																	Acqua
								
								
								
																	300
									ml
																

								

							
								

																	Farina 0
								
								
								
																	500
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la ciaccia con l’uva iniziate preparando la pasta di pane: sciogliete il lievito in poca acqua tiepida 1 (prelevata dalla quantità totale di acqua prevista per la ricetta) e aggiungete un cucchiaino di malto (oppure zucchero o miele) 2, poi mescolate il tutto e lasciate riposare per qualche minuto. Mettete la farina setacciata in una planetaria, aggiungete il composto di lievito, acqua e malto 3
									

								

															

																		
																															
											
										
																														
																		e cominciate ad impastare con il gancio, aggiungendo a filo l’acqua restante 4. Quando avrete ottenuto una consistenza liscia e morbida, classica dell’impasto per il pane, trasferite il composto su una spianatoia infarinata e lavoratelo brevemente con le mani 5. Formate una palla e mettetela in una terrina, coperta con la pellicola (o un canovaccio pulito e inumidito), quindi lasciate lievitare per un paio d’ore nel forno, spento e chiuso ma con la luce accesa: l’impasto dovrà raddoppiare il suo volume 6.
									

								

															

																		
																															
											
										
																														
																		Quando la pasta per il pane sarà pronta, trasferitela nuovamente nella planetaria e impastatela con 50 gr di zucchero e 4 cucchiai di olio, per altri 5 minuti 7 (se preferite potete fare la stessa operazione manualmente, stendendo l’impasto su una spianatoia infarinata e lavorandolo con le mani). Prendete l’uva, lavatela  sotto l'acqua fredda corrente 8 e staccatene tutti gli acini 9
									

								

															

																		
																															
											
										
																														
																		Dividete ora la pasta di pane in due parti e stendetele entrambe con l’aiuto di un mattarello, fino ad ottenere lo spessore di 1 cm 10. Oliate una teglia delle dimensioni di 40 x 30 cm 11, aiutandovi con un pennello 12 ,
									

								

															

																		
																															
											
										
																														
																		quindi adagiate una sfoglia di pasta e cospargetene interamente la superficie con metà della quantità totale d’uva 13, un cucchiaio di zucchero 14 e dell’olio extravergine di oliva 15.
									

								

															

																		
																															
											
										
																														
																		A questo punto coprite il tutto con la seconda sfoglia di pasta 16, sulla quale porrete i restanti acini d’uva, quindi spolverizzate con lo zucchero 17 e cospargete la superficie della ciaccia con l'olio di oliva che rimane. Infornate la ciaccia per 50-60 minuti in forno preriscaldato a 180° 18; quando sarà pronta fatela raffreddare e servitela tagliata a pezzi.
									

								

							
					    