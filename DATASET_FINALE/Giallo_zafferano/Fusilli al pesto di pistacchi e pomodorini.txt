Difficoltà: Facile
Pistacchi, pomodorini e pasta corta: tutto il sapore del Mediterraneo racchiuso in un'unica ricetta. I fusilli al pesto di pistacchi e pomodorini sono un primo piatto ideale per stupire i propri ospiti: spesso si pensa che con i pistacchi si possano fare solo i dolci, ma questi sfiziosi frutti sono eccezionali anche nelle ricette salate e con il loro gusto intenso e unico si sposano alla perfezione con la dolcezza dei pomodorini ciliegino. Si tratta di un sugo molto corposo, che ha bisogno di una pasta in grado di trattenerlo e regalare a ogni forchettata un’esplosione di sapore: per questo abbiamo scelto i fusilli, ma voi potete scegliere il formato di pasta che preferite... anche le lasagne! I fusilli al pesto di pistacchi e pomodorini sono perfetti per una cena estiva o per un pranzo domenicale veloce ma gustoso. E se volete assaporare tutto il gusto dei pistacchi assicuratevi di scegliere proprio loro: gli inimitabili pistacchi di Bronte.


						
						

														INGREDIENTI
							
							                            
                                
    								
    									
    										
    										648
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    648
    					
    					    					    					
    					    Carboidrati
    					    g
    					    74.8
    					
    					    					    					
    					      di cui zuccheri
    					    g
    					    9.6
    					
    					    					    					
    					    Proteine
    					    g
    					    17
    					
    					    					    					
    					    Grassi
    					    g
    					    31.2
    					
    					    					    					
    					      di cui saturi
    					    g
    					    4.88
    					
    					    					    					
    					    Fibre
    					    g
    					    7.1
    					
    					    					    					
    					    Colesterolo
    					    mg
    					    3
    					
    					    					    					
    					    Sodio
    					    mg
    					    622
    					
    					    				
    			
                            
													


						
														
							
							

							
								

																	Fusilli
								
								
								
																	320
									g
																

								

							
								

																	Pomodorini ciliegino
								
								
								
																	500
									g
																

								

							
								

																	Porri
								
								
								
																	80
									g
																

								

							
								

																	Olio extravergine d'oliva
								
								
								 
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il pesto di pistacchi
							

							
								

																	Pistacchi non salati
								
								
								sgusciati e non tostati 
																	100
									g
																

								

							
								

																	Basilico
								
								
								
																	2
									foglie
																

								

							
								

																	Acqua
								
								
								
																	50
									ml
																

								

							
								

																	Scorza di limone
								
								
								
																	10
									g
																

								

							
								

																	Parmigiano Reggiano DOP
								
								
								da grattugiare
																	15
									g
																

								

							
								

																	Aglio
								
								
								 
																	½
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								 
																	50
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i fusilli al pesto di pistacchi e pomodorini iniziate dal pesto: prendete i pistacchi sgusciati e sbollentateli in acqua bollente per 5 minuti 1, scolateli e procedete a togliere la pellicina scura 2. Mettete i pistacchi nel mixer aggiungendo l’olio 3.
									

								

															

																		
																															
											
										
																														
																		Sempre nel mixer aggiungete anche il Parmigiano grattugiato, la scorza di mezzo limone, mezzo spicchio d’aglio, l’acqua a temperatura ambiente, il sale e il pepe e le foglioline di basilico 4. Frullate fino a ottenere una crema omogenea 5. A questo punto trasferite il pesto di pistacchi in una ciotola, e mettetela da parte. Nel frattempo mettete a bollire l'acqua per la pasta e salate a bollore. Poi passate al porro: eliminate la parte delle radici 6.
									

								

															

																		
																															
											
										
																														
																		Eliminate il primo strato più duro del porro 7 e poi tagliatelo a rondelle 8. Fatelo appassire in una padella con un po’ di olio 9.
									

								

															

																		
																															
											
										
																														
																		Per evitare che il porro si bruci, aggiungete nella padella un po' di acqua calda, prendendola direttamente dalla pentola della pasta 10 e lasciatelo stufare. Lavate i pomodorini sotto l'acqua corrente e tagliateli in 4 11. Poi aggungeteli ai porri 12.
									

								

															

																		
																															
											
										
																														
																		Aggiustate di pepe e sale 13 e poi coprite la padella con il coperchio 14. Lasciate cuocere a fuoco moderato per 10 minuti. In questo modo i pomodorini appassiranno, creando un sughetto. Salate l’acqua della pasta e portatela a ebollizione: versate i fusilli e lasciateli cuocere seguendo i tempi di cottura riportati sulla confezione 15.
									

								

															

																		
																															
											
										
																														
																		Nel frattempo il sugo sarà pronto: spegnete il fuoco e unite il pesto di pistacchi 16, mescolate 17 e irrorate con un mestolo di acqua di cottura della pasta, per amalgamare bene il tutto 18.
									

								

															

																		
																															
											
										
																														
																		Scolate i fusilli e versateli nella padella con il sugo 19, accendete la fiamma solo per qualche istante, per mantecare il tutto 20. Impiattate e servite ben caldi i vostri fusilli con pesto di pistacchi e pomodorini 21!
									

								

							
					    