Difficoltà: Facile
Le lasagne al forno sono un primo piatto classico ed amatissimo della cucina italiana perché accontentano proprio tutti. Sono molto versatili negli abbinamenti con sughi e ragù che accompagnano le sfoglie di pasta; ne sono state create versioni adatte ad ogni occasione: dalle classiche verdi alla bolognese del pranzo domenicale, quelle in bianco, le lasagne di pesce per cene raffinate fino ad arrivare alle lasagne al ragù di agnello per la Pasqua. Oggi vi proponiamo una versione vegetariana dal sapore delicato ideale per ogni occasione: le lasagne alla ricotta. L’ingrediente fondamentale di queste lasagne è proprio la ricotta che deve essere fresca e cremosa. Il suo gusto delicato si abbina perfettamente alla besciamella, qui arricchita dal mix di formaggi. Strato dopo strato in una squisita alternanza di sfoglie di pasta con ricotta e besciamella, queste deliziose lasagne vi conquisteranno! Servitele ai vostri familiari per un ricco pranzo domenicale e sperimentate anche altre varianti in bianco come la lasagna con salsiccia e spinaci.


						
						

														INGREDIENTI
							
							                            
                                
    								
    									
    										
    										1231
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1231
    					
    					    					    					
    					    Carboidrati
    					    g
    					    77.4
    					
    					    					    					
    					      di cui zuccheri
    					    g
    					    18
    					
    					    					    					
    					    Proteine
    					    g
    					    53.3
    					
    					    					    					
    					    Grassi
    					    g
    					    78.7
    					
    					    					    					
    					      di cui saturi
    					    g
    					    40.34
    					
    					    					    					
    					    Fibre
    					    g
    					    2.9
    					
    					    					    					
    					    Colesterolo
    					    mg
    					    279
    					
    					    					    					
    					    Sodio
    					    mg
    					    1353
    					
    					    				
    			
                            
													


						
														
							
														Ingredienti per una teglia 20x30 cm
							

							
								

																	Lasagne all'uovo
								
								
								
																	250
									g
																

								

							
								

																	Pepe bianco
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
								

																	Olio extravergine d'oliva
								
								
								
																	30
									g
																

								

							
								

																	Grana Padano DOP
								
								
								da grattugiare
																	50
									g
																

								

							
														
							
						
														
							
														per la crema di ricotta
							

							
								

																	Ricotta vaccina
								
								
								
																	750
									g
																

								

							
								

																	Olio extravergine d'oliva
								
								
								
																	35
									g
																

								

							
								

																	Acqua
								
								
								calda
																	75
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la salsa ai formaggi
							

							
								

																	Latte
								
								
								fresco intero
																	750
									g
																

								

							
								

																	Farina 00
								
								
								
																	60
									g
																

								

							
								

																	Burro
								
								
								
																	75
									g
																

								

							
								

																	Grana Padano DOP
								
								
								da grattugiare
																	150
									g
																

								

							
								

																	Pecorino
								
								
								grattugiato 
																	50
									g
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le lasagne alla ricotta iniziate dalla preparazione della besciamella. Prendete un tegame da bordi alti, fate sciogliere il burro a fiamma media e versatevi la farina 1. Mescolate con le fruste a mano fino a quando non otterrete un roux dal colore dorato. Quindi versate il latte leggeremente riscaldato 2. Aggiustate di sale e pepe e grattugiate della noce moscata 3. Continuate la cottura a fuoco basso per altri 5-6 minuti per far addensare, mescolando con le fruste a mano per evitare che il composto si attacchi al fondo della pentola.
									

								

															

																		
																															
											
										
																														
																		Versate ora il Grana Padano DOP 4 ed il Pecorino grattugiati 5. Mescolate con una frusta per creare un composto omogeneo e privo di grumi. Trasferite la besciamella con formaggi in una ciotola capiente e copritela con pellicola alimentare trasparente a contatto per evitare la formazione della crosticina in superficie 6. Tenete da parte.
									

								

															

																		
																															
											
										
																														
																		Procedete con la preparazione della crema alla ricotta. Versate la ricotta in una ciotola e irrorate con un filo di olio 7 e stemperate con acqua calda 8 per renderla cremosa. Aiutandovi con una frusta a mano amalgamate gli ingredienti 9 ed aggiustate di sale e pepe.
									

								

															

																		
																															
											
										
																														
																		Unite il composto alla besciamella preparata in predenza 10 e mescolate bene con le fruste a mano 11 per ottenere un composto omogeneo e abbastanza compatto, nè troppo liquido nè troppo denso 12.
									

								

															

																		
																															
											
										
																														
																		Iniziate a comporre le lasagne: prendete una pirofila dalle dimensioni di 30x20 cm. Irroratela con un filo di olio 13 e versatevi alcuni cucchiai della crema di ricotta e besciamella per corprie il fondo 14. Adagiate le sfoglie di pasta fino a ricoprire l’intera superficie della pirofila 15.
									

								

															

																		
																															
											
										
																														
																		Poi create un altro strato con la crema di ricotta e besciamella 16. Disponete alcune foglioline di timo su tutta la superficie della pirofila ma ben distanziate tra loro 17 e cospargete un po’ di pepe macinato 18.
									

								

															

																		
																															
											
										
																														
																		Grattugiate della noce moscata 19. Create un altro strato di lasagne disponendole nel senso opposto rispetto al primo strato in modo che vengano incrociate 20. Ripetete l'operazione alternando gli ingredienti fino ad ottenere 6 strati di lasagne, terminando con un ultimo strato di crema di ricotta e besciamella 21.
									

								

															

																		
																															
											
										
																														
																		Spolverizzate con abbondante Grana Padano DOP grattugiato 22, aromatizzate ancora con foglioline di timo e pepe macinato 23 e della noce moscata. Infornate in forno statico preriscaldato a 200°C per 20 minuti (se usate il forno ventilato a 180°C per 10 minuti). Ultimate la cottura in modalità grill gli utlimi 2 minuti per creare la leggera crosticina in superficie. Estraete dal forno le vostre lasagne alla ricotta e lasciate intiepidire 5-6 minuti prima di servire per compattarle 24 e… gustate!
									

								

							
					    