Difficoltà: Facile
La panna montata, quella soffice nuvola dolce e candida che decora le torte, in cui affondare il dito. La nota in più quando si gusta un buon gelato artigianale o la cioccolata calda, speciale con le fragole per creare cestini o rotoli dolci! Inoltre è usata come base per mousse, semifreddi e alcune creme come quella allo yogurt o la classica diplomatica. Con l'aggiunta di zucchero a velo e semi di vaniglia diventa una squisita crema Chantilly, perfetta per farcire o decorare dolci come la torta in tazza (Mug cake). Ma come si prepara la panna montata? Vi sveliamo i semplici trucchi per montare la panna a seconda dei vari usi: semi montata (da usare ad esempio per preparare una bavarese) e montata (per decorazioni e rivestimenti). Vi sveleremo anche come evitare le insidie che questa semplice preparazione può celare o come recuperare la "panna stracciata". Munitevi di panna fresca liquida, uno sbattitore elettrico (o una planetaria), una ciotola in acciaio o in vetro ben fredda e dello zucchero a velo per dolcificare a piacere!


												
						
						

														INGREDIENTI
							
													


						
							
							

							
								

																	Panna fresca liquida
								
								
								
																	
									q.b.
																

								

							
								

																	Zucchero a velo
								
								
								(facoltativo)
																	
									q.b.
																

								

							
								

																	Mascarpone
								
								
								(facoltativo)
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per ottenere una panna a neve ferma iniziate sempre dalla ciotola 4 e dalle fruste ben fredde di frigo. Versate la panna liquida fredda nella ciotola 5 6. In questa fase, per evitare di sporcarvi, potete ricoprite con pellicola la ciotola, creando uno spazio per far passare le fruste.
									

								

															

																		
																																											
											
										
																						
											
										
																						
											
										
																																										
																		Lavorate con le fruste la panna prima a velocità bassa e poi a aumentate gradualmente fino a raggiungere la media velocità 7. In questa fase potete aggiungere dello zucchero a velo o semolato se previsto dalla vostra ricetta 8. Incorporate lo zucchero poco alla volta finchè la panna non risulterà ben montata 9. Non consigliamo di montare a neve troppo ferma se utilizzate la panna per le decorazioni delle torte, perchè non risulterebbe liscia e compatta). 
									

								

															

																		
																																											
											
										
																						
											
										
																						
											
										
																																										
																		Per renderla la panna montata più stabile potete aggiungere un cucchiaio di mascarpone 10. La panna risulterà più strutturata 11; sarà così perfetta da mettere in sac-à-poche per le decorazioni di torte 12 e dolcetti.
									

								

							
					    