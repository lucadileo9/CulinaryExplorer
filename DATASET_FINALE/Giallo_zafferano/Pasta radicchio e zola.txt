Difficoltà: Facile
Tra gli abbinamenti più classici troviamo radicchio e gorgonzola, due ingredienti che si sposano benissimo grazie al gusto ricco e deciso che li caratterizza. Oggi abbiamo scelto di riproporli insieme per realizzare la pasta radicchio e zola, un primo piatto dedicato ai palati più audaci, innamorati del retrogusto amarognolo del radicchio. Utilizzando un gorgonzola dolce o piccante riuscirete a personalizzare questo condimento, che si addice a qualsiasi formato di pasta. Basterà aggiungere una cascata di noci tritate per impreziosire la preparazione e la vostra pasta radicchio e zola si trasformerà in una ricetta adatta ad ogni occasione!


												
						
						

														INGREDIENTI
							
													


						
							
							

							
								

																	Sedanini Rigati
								
								
								
																	320
									g
																

								

							
								

																	Radicchio
								
								
								viola lungo
																	300
									g
																

								

							
								

																	Gorgonzola
								
								
								dolce
																	200
									g
																

								

							
								

																	Gherigli di noci
								
								
								
																	60
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Timo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta radicchio e zola iniziate tagliando la parte dura del radicchio 1, poi affettate finemente il resto e tenete da parte 2. Tritate le noci grossolanamente 3.
									

								

															

																		
																																											
											
										
																						
											
										
																						
											
										
																																										
																		Versate le noci in una padella antiaderente 4 e tostatele brevemente 5, poi tenete da parte. Fate cuocere la pasta in acqua bollente e salata 6 tenendola indietro di due minuti.
									

								

															

																		
																																											
											
										
																						
											
										
																						
											
										
																																										
																		Nel frattempo mettete il gorgonzola nella stessa padella delle noci 7, versate un mestolo di acqua di cottura della pasta 8 e mescolate a fiamma bassa fino al completo scioglimento 9.
									

								

															

																		
																																											
											
										
																						
											
										
																						
											
										
																																										
																		Scolate la pasta nella padella con la crema di gorgonzola 10 e finite di cuocerla per un paio di minuti, aggiungendo poca acqua se necessario 11. Alla fine unite il radicchio 12. 
									

								

															

																		
																																											
											
										
																						
											
										
																						
											
										
																																										
																		 Completate con le noci 13, il pepe e il timo 14. Impiattate e servite ben calda la pasta radicchio e zola 15.
									

								

							
					    