Difficoltà: Facile
Se vi è capitato di passare dalle parti di Lecce, avrete notato che la colazione tipica non prevede la classica brioches ma un dolce goloso e profumato, da mangiare rigorosamente caldo: il pasticciotto!
I pasticciotti sono i simboli della pasticceria salentina e sono formati da un guscio di pasta frolla croccante e un ripieno di crema pasticcera; la variante più comune prevede che il ripieno sia arricchito con delle deliziose amarene e noi le abbiamo provate in entrambe le versioni: buonissimi!
La ricetta tradizionale prevede che la frolla dei pasticciotti sia preparata con lo strutto; nella nostra ricetta abbiamo invece usato una pasta frolla classica con il burro.
I pasticciotti sono dolcetti profumati che sembrano racchiudere tutto il colore e il calore del sole salentino!

Per una versione maxi provate anche la nostra torta pasticciotto! 


						
						

														INGREDIENTI
							
							                            
                                
    								
    									
    										
    										431
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    431
    					
    					    					    					
    					    Carboidrati
    					    g
    					    55
    					
    					    					    					
    					      di cui zuccheri
    					    g
    					    26.9
    					
    					    					    					
    					    Proteine
    					    g
    					    7.7
    					
    					    					    					
    					    Grassi
    					    g
    					    20.1
    					
    					    					    					
    					      di cui saturi
    					    g
    					    10.59
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    243
    					
    					    					    					
    					    Sodio
    					    mg
    					    25
    					
    					    				
    			
                            
													


						
														
							
														Ingredienti per la frolla
							

							
								

																	Farina 00
								
								
								
																	500
									g
																

								

							
								

																	Burro
								
								
								
																	250
									g
																

								

							
								

																	Tuorli
								
								
								
																	4
									
																

								

							
								

																	Baccello di vaniglia
								
								
								
																	1
									
																

								

							
								

																	Zucchero a velo
								
								
								
																	200
									g
																

								

							
														
							
						
														
							
														per il ripieno
							

							
								

																	Farina 00
								
								
								
																	50
									g
																

								

							
								

																	Latte
								
								
								
																	500
									ml
																

								

							
								

																	Tuorli
								
								
								
																	6
									
																

								

							
								

																	Baccello di vaniglia
								
								
								
																	1
									
																

								

							
								

																	Zucchero
								
								
								
																	150
									g
																

								

							
								

																	Amarene sciroppate
								
								
								
																	
									q.b.
																

								

							
														
							
						
														
							
														per spennellare
							

							
								

																	Tuorli
								
								
								
																	1
									
																

								

							
								

																	Panna fresca liquida
								
								
								
																	3
									cucchiai
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i pasticciotti, iniziate preparando la crema pasticcera (clicca qui per la scheda ricetta): fate scaldare il latte a fuoco basso con la bacca di vaniglia aperta. Intanto sbattete bene i tuorli con lo zucchero 1 e unite la farina setacciata, quindi aggiungete questo composto al latte 2 e mescolate sempre a fuoco basso con una frusta. Fate addensare la crema e fatela raffreddare 3 in frigorifero con un foglio di pellicola a contatto.
									

								

															

																		
																															
											
										
																														
																		Preparate intanto la pasta frolla seguendo le indicazioni che trovate qui: mettete la farina ed il burro freddo nel mixer 4 e frullate per  ottenere un composto dall'aspetto sabbioso e farinoso, che trasferirete su una spianatoia. Aggiungete lo zucchero, i semi del baccello di vaniglia e i tuorli 5 e impastate velocemente il tutto fino ad ottenere un impasto compatto ed abbastanza elastico 6. Avvolgete la frolla nella pellicola trasparente e mettetela a riposare in frigo per almeno mezz'ora.
									

								

															

																		
																															
											
										
																														
																		Trascorso il tempo di riposo della frolla, stendetela su di una spianatoia infarinata 7, con l'aiuto di un matterello, in modo che abbia uno spessore di circa mezzo cm. Foderate tutti gli stampini, già imburrati e infarinati con la frolla (8-9).
									

								

															

																		
																															
											
										
																														
																		Inserite all'interno di ogni stampino 2 cucchiaini di crema 10 e se la gradite un'amarena 11. Ricoprite la formina con la pasta frolla avanzata e tagliate la pasta eccedente in modo che i bordi siano ben squadrati 12.
									

								

															

																		
																															
											
										
																														
																		Sbattete un tuorlo in un paio di cucchiai di latte o panna e spennellate la superficie dei pasticciotti 13. Sistemate gli stampini su di una leccarda 14 e infornateli in forno già caldo a 180° per 30 – 35 minuti. Quando i pasticciotti saranno ben dorati 15 sfornateli, fateli raffreddare e gustateli ancora caldi!
									

								

							
					    