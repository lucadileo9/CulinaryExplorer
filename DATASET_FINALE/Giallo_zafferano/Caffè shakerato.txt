Difficoltà: Molto facile
L’espresso è un rituale giornaliero per gli abitanti del Belpaese da bere ancora caldo e fumante preparato nella moka di casa appena svegli la mattina. Ma quando il caldo estivo abbraccia lo stivale la voglia di bevande rinfrescanti prende il sopravvento anche di fronte ad uno dei pilastri della cultura culinaria italiana. C’è un modo però per assaporare l’aroma intenso del caffè anche da freddo preparando il caffè shakerato! Questo è una gustosa variante del classico caffè espresso da dopo pasto a base di caffè, ghiaccio e zucchero liquido. Ogni barman ha la sua ricetta segreta ma la caratteristica che accomuna tutti le varianti consiste in una schiuma spumosa e compatta che si crea dopo aver shakerato gli ingredienti, simile alla crema del cappuccino o al denso strato di panna che caratterizza l'Irish coffee! Due invitanti strati, uno di caffè e l’altro di schiuma, che vi faranno letteralmente… leccare i baffi!


						
						

														INGREDIENTI
							
							                            
                                
    								
    									
    										
    										176
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    176
    					
    					    					    					
    					    Carboidrati
    					    g
    					    43.4
    					
    					    					    					
    					      di cui zuccheri
    					    g
    					    43.4
    					
    					    					    					
    					    Proteine
    					    g
    					    0.1
    					
    					    					    					
    					    Grassi
    					    g
    					    0.2
    					
    					    					    					
    					      di cui saturi
    					    g
    					    0.09
    					
    					    					    					    					    					
    					    Sodio
    					    mg
    					    29
    					
    					    				
    			
                            
													


						
														
							
							

							
								

																	Caffè
								
								
								espresso
																	100
									g
																

								

							
								

																	Zucchero di canna
								
								
								 liquido 
																	50
									g
																

								

							
								

																	Ghiaccio
								
								
								
																	200
									g
																

								

							
														
							
						
														
							
														per raffreddare la coppa
							

							
								

																	Ghiaccio
								
								
								
																	50
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il caffè shakerato iniziate facendo raffreddare la coppa martini in cui servirete il vostro caffè 1. Potete in alternativa raffreddare la coppa alcuni minuti in freezer. Mentre raffredda prendete lo shaker e riempitelo con 8-10 cubetti di ghiaccio 2 ed unite lo zucchero liquido 3.
									

								

															

																		
																															
											
										
																														
																		Poi versate il caffè 4. E’ fondamentale versare per ultimo il caffè nello shaker per evitare che il calore del caffè sciolga il ghiaccio e determini una minore formazione della schiuma compatta che caratterizza questa bevanda. Infatti, una volta versato il caffè bisogna velocemente richiudere lo shaker 5 ed agitare vigorosamente 6. Basterà shakerare per circa 10-15 secondi.
									

								

															

																		
																															
											
										
																														
																		Adagiate sopra alla coppa inferiore dello shaker lo strainer per filtrare il caffè 7. Se non possedete lo strainer potete utilizzare un cucchiaino per bloccare il ghiaccio all’interno dello shaker. Quindi versate nella coppa ormai fredda 8 e… gustate il vostro caffè shakerato 9!
									

								

							
					    