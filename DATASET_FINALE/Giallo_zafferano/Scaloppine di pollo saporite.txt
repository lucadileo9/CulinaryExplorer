Difficoltà: Facile
Come si preparano le scaloppine? Solitamente con carne di vitello e nella loro versione più classica: le scaloppine al limone! Sono tra i secondi piatti più facili e amati, qusta volta vi tentiamo con una variante davvero sfiziosa: le scaloppine di pollo saporite! A differenza delle scaloppine al vino, rigorosamente in bianco, la variante che vi proponiamo oggi è ricca di pomodorini ed è caratterizzata da un sughetto super gustoso. Capperi, olive, aglio e origano sono gli ingredienti che serviranno a renderlo così speciale... possiamo garantirvi che questo è un piatto che con la sua semplicità piace sempre a tutti! Un modo alternativo per cuocere il petto di pollo, in maniera facile e veloce, adatto a tutte le occasioni. Scopriamo insieme come prepararlo, la scarpetta è assicurata!

Ecco altre ricette da non perdere:


												
						
						

														INGREDIENTI
							
													


						
							
							

							
								

																	Petto di pollo
								
								
								
																	4
									fette
																

								

							
								

																	Pomodorini datterini
								
								
								
																	250
									g
																

								

							
								

																	Olive taggiasche
								
								
								snocciolate
																	80
									g
																

								

							
								

																	Capperi
								
								
								dissalati
																	30
									g
																

								

							
								

																	Concentrato di pomodoro
								
								
								
																	25
									g
																

								

							
								

																	Acqua
								
								
								
																	50
									g
																

								

							
								

																	Aglio
								
								
								
																	2
									spicchi
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Origano
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le scaloppine di pollo saporite come prima cosa lavate i pomodorini e tagliateli a metà 1. In una padella capiente versate un filo d'olio, 2 spicchi d'aglio, i capperi e le olive 2. Accendete il fuoco e posizionate i pomodorini uno per uno con la parte del taglio a contatto con la padella 3.
									

								

															

																		
																																											
											
										
																						
											
										
																						
											
										
																																										
																		Lasciate cuocere a fiamma medio-alta per circa 5 minuti 4. Nel frattempo verficate che le fettine di pollo siano sottili, altrimenti battetele con un batticarne. Infarinate le fettine di petto di pollo su tutti i lati 5, scrollate via l'eccesso e man mano sistematele in un piatto 6.
									

								

															

																		
																																											
											
										
																						
											
										
																						
											
										
																																										
																		Quando i pomodorini saranno ben rosolati 7 sistemate in padella le fettine di petto di pollo 8. Rosolate per un paio di minuti, poi girate le fettine utilizzando delle pinze e rosolatele anche dall'altro lato 9.
									

								

															

																		
																																											
											
										
																						
											
										
																						
											
										
																																										
																		Nel frattempo sciogliete il concentrato di pomodoro in poca acqua 10. Unitelo in padella 11 e aggiungete l'acqua rimasta per ripulire bene la ciotolina 12.
									

								

															

																		
																																											
											
										
																						
											
										
																						
											
										
																																										
																		Mescolate bene 13 e cuocete ancora per un paio di minuti. A questo punto aggiungete le foglioline di origano fresco 14, giusto un pizzico di sale, pepe e servite le vostre scaloppine ben calde 15.
									

								

							
					    