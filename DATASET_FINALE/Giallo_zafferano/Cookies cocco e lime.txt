Difficoltà: Facile
Tra biscotti e cookies la differenza non è solo linguistica! I cookies cocco e lime sono una golosa alternativa ai classici cookies  americani, quelli grandi con tanto burro cioccolato. In questa ricetta le classiche gocce di cioccolato si alternano al fresco sentore di lime, dando vita a un gusto nuovo e accattivante. Piccoli morsi di dolcezza da concedersi durante la giornata per una pausa golosa. Sono molto semplici da preparare, perfetti per gli amanti dell'abbinamento cocco e cioccolato, ai quali abbiamo dedicato anche la stuzzicante ricetta delle barrette cocco e cioccolato!


						
						

														INGREDIENTI
							
													


						
														
							
														Ingredienti per  22 biscotti
							

							
								

																	Farina 00
								
								
								
																	200
									g
																

								

							
								

																	Zucchero di canna
								
								
								
																	120
									g
																

								

							
								

																	Burro
								
								
								(a temperatura ambiente)
																	100
									g
																

								

							
								

																	Uova
								
								
								(1 medio)
																	55
									g
																

								

							
								

																	Cocco rapè
								
								
								
																	55
									g
																

								

							
								

																	Scorza di lime
								
								
								
																	1
									
																

								

							
								

																	Gocce di cioccolato fondente
								
								
								
																	50
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per la ricopertura
							

							
								

																	Cocco rapè
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cookies cocco e lime versate in una ciotola la farina 00, il cocco rapè (1 ), il burro tagliato a pezzetti 2 e lo zucchero di canna 3.
									

								

															

																		
																															
											
										
																														
																		Aggiungete anche il sale 4 e iniziate ad amalgamare l’impasto con le mani 5 per qualche secondo ottenendo un composto sabbioso. Aromatizzate con la scorza del lime grattugiata 6.
									

								

															

																		
																															
											
										
																														
																		Incorporate l’uovo 7 e impastate ancora con le mani sino a ottenere un composto omogeneo 8. Aggiungete le gocce di cioccolato fondente 9.
									

								

															

																		
																															
											
										
																														
																		Lavorate ancora per qualche secondo in modo da distribuirle uniformemente 10. Prelevate 25-27 g di impasto e formate delle palline 11, passatele nel cocco rapè e adagiatele man mano su una teglia rivestita con carta da forno 12.
									

								

															

																		
																															
											
										
																														
																		Fate una leggera pressione con le dita schiacciando i biscotti 13, in modo da ottenere uno spessore di circa 1 cm 14. Cuocete in forno ventilato preriscaldato a 170° per 5 minuti e proseguite per altri 10 minuti a 170° in forno statico, nel ripiano centrale. A cottura ultimata, sfornate i cookies cocco e lime e lasciateli intiepidire prima di gustarli 15!
									

								

							
					    