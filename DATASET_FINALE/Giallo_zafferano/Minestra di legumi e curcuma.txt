Difficoltà: Facile
La minestra di legumi e curcuma è una pietanza molto ricca... un comfort food perfetto per le giornate di pioggia in cui si ha voglia di coccolarsi con una pietanza calda e rifocillante. Ad ogni assaggio scoprirete tutta la bontà di questo piatto, incontrerete i fagioli dall'occhio, una varietà non molto conosciuta ma che si riconosce facilmente grazie alla tipica macchia nera che li contraddistingue. Ma questi non saranno gli unici legumi protagonisti! Infatti la vostra zuppa sarà ricca anche di fagioli cannellini e lenticchie rosse, conosciute come lenticchie "egiziane". Dal Medio Oriente però non abbiamo scelto solo le lenticchie, ma anche una spezia ricca di benefici: la curcuma! Questa polverina dorata donerà alla minestra di legumi un colore e un gusto speciale! E se volete servirla come piatto unico? Sarà sufficiente cuocere la pasta al suo interno!


												
						
						

														INGREDIENTI
							
							                            
                                
    								
    									
    										
    										511
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    511
    					
    					    					    					
    					    Carboidrati
    					    g
    					    76.4
    					
    					    					    					
    					      di cui zuccheri
    					    g
    					    4.6
    					
    					    					    					
    					    Proteine
    					    g
    					    22.8
    					
    					    					    					
    					    Grassi
    					    g
    					    12.7
    					
    					    					    					
    					      di cui saturi
    					    g
    					    1.95
    					
    					    					    					
    					    Fibre
    					    g
    					    14
    					
    					    					    					    					
    					    Sodio
    					    mg
    					    306
    					
    					    				
    			
                            
													


						
							
							

							
								

																	Ditalini Senza Glutine
								
								
								
																	130
									g
																

								

							
								

																	Acqua
								
								
								(o brodo)
																	2
									l
																

								

							
								

																	Fagioli dall'occhio secchi
								
								
								 
																	150
									g
																

								

							
								

																	Fagioli cannellini secchi
								
								
								 
																	150
									g
																

								

							
								

																	Lenticchie rosse decorticate
								
								
								
																	100
									g
																

								

							
								

																	Patate
								
								
								
																	250
									g
																

								

							
								

																	Scalogno
								
								
								
																	25
									g
																

								

							
								

																	Curcuma in polvere
								
								
								
																	3
									g
																

								

							
								

																	Rosmarino
								
								
								
																	1
									rametto
																

								

							
								

																	Olio extravergine d'oliva
								
								
								 
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la minestra di legumi e curcuma cominciate con l’ammollo dei legumi. Ponete i legumi in due ciotole separate e ricopriteli con acqua fredda (1-2). Potete aggiungere anche la punta di un cucchiaino di bicarbonato per favorire il loro ammorbidimento. Lasciateli in ammollo per 10-12 ore. Trascorso questo tempo scolate i legumi 3 e procedete con la preparazione della base della minestra.
									

								

															

																		
																															
											
										
																														
																		Tritate finemente lo scalogno 4, quindi lasciatelo appassire in olio extra vergine di oliva a fuoco basso 5. Aggiungete a questo punto i cannellini e poi i fagioli dall’occhio 6 e lasciateli insaporire con lo scalogno.
									

								

															

																		
																															
											
										
																														
																		Coprite con circa 1,5 lt d’acqua calda (o brodo) 7 e salate. Lasciate cuocere per circa 50 minuti. Nel frattempo tagliate le patate prima a fette 8 e poi a cubetti piuttosto grossi 9
									

								

															

																		
																															
											
										
																														
																		e immergeteli nell’acqua fredda fino al momento dell’utilizzo 10. Trascorsi i 50 minuti i fagioli risulteranno teneri al tatto, sciacquate le lenticchie 11 e unitele nel tegame 12.
									

								

															

																		
																															
											
										
																														
																		Poi scolate e aggiungete anche le patate 13. Cuocete per altri 25 minuti circa. Regolate la quantità di acqua o brodo aggiungendone ancora di caldo, nel caso fosse evaporato eccessivamente, aromatizzate con il rametto di rosmarino e versate la pasta nel tegame 14. Cuocete per pochi minuti, mantenendo la pasta molto al dente e aggiungete in ultimo la curcuma 15,
									

								

															

																		
																															
											
										
																														
																		poi aggiustate di sale e pepe 16. La minestra sarà pronta quando la pasta risulterà cotta ma non troppo collosa e il resto della zuppa sarà ben cremoso e amalgamato 17. Lasciate riposare la minestra di legumi e curcuma qualche minuto e servitela ben calda condendola con un filo d’olio a crudo e un ciuffetto di rosmarino 18.
									

								

							
					    