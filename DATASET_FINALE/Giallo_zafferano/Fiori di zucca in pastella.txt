Difficoltà: Facile
Se volete gustare un delizioso antipasto che racchiude i buoni sapori della bella stagione, i fiori di zucca in pastella sono la ricetta perfetta per il vostro menù: un piatto ideale per colorare la vostra tavola con gusto e semplicità! I fiori di zucca fritti, caratterizzati da un sapore delicato e molto simili alle frittelle di sciurilli napoletane, si prestano molto bene ad accogliere ripieni sfiziosi, come quelli con burrata e pomodori secchi, e sono ottimi anche nella loro versione al forno. Ma si può variare non solo sul ripieno: perchè accontentarsi di una sola pastella? Lo Chef Fabio Abbattista propone due varianti tra cui scegliere: quella più classica con una pastella lievitata e una ancora più croccante con tempura. Una volta pronti, potrete servire i vostri fiori di zucca in pastella in piccoli cartocci a forma di cono e stupire i vostri commensali: siete indecisi? Allora, non vi resta che provare questi deliziosi fiori di zucca fritti in tutte e due le varianti, per scoprire quale fa per voi!


						
						

														INGREDIENTI
							
							                            
                                
    								
    									
    										
    										558
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    558
    					
    					    					    					
    					    Carboidrati
    					    g
    					    40.2
    					
    					    					    					
    					      di cui zuccheri
    					    g
    					    2.2
    					
    					    					    					
    					    Proteine
    					    g
    					    6.6
    					
    					    					    					
    					    Grassi
    					    g
    					    41.2
    					
    					    					    					
    					      di cui saturi
    					    g
    					    8.15
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    40
    					
    					    					    					
    					    Sodio
    					    mg
    					    711
    					
    					    				
    			
                            
													


						
														
							
							

							
								

																	Fiori di zucca
								
								
								
																	15
									
																

								

							
								

																	Sale fino
								
								
								
																	
									q.b.
																

								

							
								

																	Olio di semi di arachide
								
								
								per friggere
																	
									q.b.
																

								

							
														
							
						
														
							
														per la pastella classica
							

							
								

																	Acqua
								
								
								minerale, tiepida
																	220
									g
																

								

							
								

																	Farina 00
								
								
								
																	150
									g
																

								

							
								

																	Lievito di birra fresco
								
								
								
																	15
									g
																

								

							
								

																	Sale fino
								
								
								
																	6
									g
																

								

							
								

																	Zucchero
								
								
								
																	6
									g
																

								

							
														
							
						
														
							
														per la tempura
							

							
								

																	Acqua
								
								
								minerale ghiacciata
																	200
									g
																

								

							
								

																	Farina 00
								
								
								
																	100
									g
																

								

							
								

																	Tuorli
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i fiori di zucca in pastella iniziate a realizzare quest'ultima. Come prima cosa sciogliete 15 g di lievito fresco, sbriciolato a mano, con un po' d'acqua a temperatura ambiente presa dai 220 g che vi servono per la pastella 1, emulsionando con una frusta. Poi in un'altra ciotola versate 150 g di farina, aggiungete la restante acqua a temperatura ambiente 2 e mescolate con una frusta, fino ad ottenere un composto liscio e senza grumi 3.
									

								

															

																		
																															
											
										
																														
																		Poi aggiungete il lievito di birra appena sciolto nell'acqua 4 continuando a sbattere. Unite anche i 6 g di zucchero e 6 g di sale 5, mescolate nuovamente per amalgamare gli ingredienti e coprite con della pellicola trasparente 6. Lasciate riposare per circa 30 minuti a temperatura ambiente.
									

								

															

																		
																															
											
										
																														
																		Nel frattempo occupatevi della pulizia dei fiori di zucca: staccate delicatamente il gambo 7. Poi sempre con le mani tirate via sia i pistilli esterni 8, che il bocciolo interno 9; ripetete la stessa operazione per tutti gli altri fiori di zucca.
									

								

															

																		
																															
											
										
																														
																		Una volta trascorsi i 30 minuti la pastella classica risulterà ben lievitata 10, quindi occupatevi della frittura. Versate l'olio in un tegame e portatelo alla temperatura di 170-180° al massimo (per farlo munitevi di un termometro da cucina). Una volta che l'olio avrà quasi raggiunto la temperatura indicata immergete i fiori nella pastella 11 e utilizzando una pinza rigirateli in modo da ricoprirli interamente 12.
									

								

															

																		
																															
											
										
																														
																		Poi estraete ciascun fiore dalla pastella 13, lasciando colare quella in eccesso e immergete pochi pezzi per volta nell'olio caldo 14 in modo da non abbassare troppo la temperatura. Quando risulteranno ben dorati, girateli 15 e proseguite la cottura anche dall'altro lato. 
									

								

															

																		
																															
											
										
																														
																		Poi utilizzando una schiumarola estraeteli dall'olio e posizionateli su un foglio di carta assorbente 16. Condite con un pizzico di sale 17 e servite i vostri fiori di zucca in pastella 18.
									

								

															

																		
																															
											
										
																														
																		Se preferite un'alternativa più croccante una volta puliti tutti i fiori, come descritto in precedenza, realizzate la tempura. Versate il tuorlo in una ciotola 19 e mescolando con una frusta aggiungete poco alla volta i 100 g di farina 20, quindi anche i 200 g di acqua ghiacciata versata a filo 21.
									

								

															

																		
																															
											
										
																														
																		Continuate a mescolare fino ad ottenere un composto liscio 22. Immergete i fiori nella pastella, girandoli in modo da ricoprirli interamente 23. Scaldate l'olio, portandolo ad una temperatura di 170-180°, come indicato in precedenza e friggete i vostri fiori di zucca in tempura, rigirandoli a metà cottura 24. 
									

								

															

																		
																															
											
										
																														
																		Una volta cotti, scolateli dall'olio utilizzando una schiumarola 25 trasferiteli su un foglio di carta da cucina. Salateli 26 e serviteli ancora caldi 27!
									

								

							
					    