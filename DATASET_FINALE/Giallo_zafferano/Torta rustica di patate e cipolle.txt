Difficoltà: Facile
Chi non ama i piatti rustici a base di patate, come il pasticcio o le teglie. Anche la torta rustica di patate e cipolle è un piatto ricco dal sapore genuino per portare in tavola in maniera gustosa due ingredienti sempre presenti in dispensa!
Una sottile sfoglia di pasta brisè, resa croccante dalla cottura alla cieca, racchiude un cuore saporito di fette di patate e cipolle con una deliziosa crema di panna e uova come copertura. I sapori saranno ancora più intensi per la presenza dell'erba cipollina che darà anche una nota di colore al piatto!
La torta rustica di patate e cipolle si può servire calda nelle serate invernali, ma consumata fredda diventa anche un ottimo spuntino per un pic nic all'aria aperta!


						
						

														INGREDIENTI
							
							                            
                                
    								
    									
    										
    										377
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    377
    					
    					    					    					
    					    Carboidrati
    					    g
    					    32.7
    					
    					    					    					
    					      di cui zuccheri
    					    g
    					    2.7
    					
    					    					    					
    					    Proteine
    					    g
    					    7.1
    					
    					    					    					
    					    Grassi
    					    g
    					    24.2
    					
    					    					    					
    					      di cui saturi
    					    g
    					    13.43
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    128
    					
    					    					    					
    					    Sodio
    					    mg
    					    158
    					
    					    				
    			
                            
													


						
														
							
														Ingredienti per la pasta brisè (per una tortiera da 26 cm di diametro)
							

							
								

																	Burro
								
								
								
																	100
									g
																

								

							
								

																	Farina 00
								
								
								
																	200
									g
																

								

							
								

																	Acqua
								
								
								ghiacciata
																	70
									ml
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per farcire
							

							
								

																	Patate
								
								
								
																	1
									kg
																

								

							
								

																	Cipolle bianche
								
								
								medie
																	2
									
																

								

							
								

																	Burro
								
								
								
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Pepe bianco
								
								
								
																	
									q.b.
																

								

							
														
							
						
														
							
														Per la crema di panna e uova
							

							
								

																	Panna fresca liquida
								
								
								
																	250
									ml
																

								

							
								

																	Uova
								
								
								medie
																	3
									
																

								

							
								

																	Erba cipollina
								
								
								tritata
																	2
									cucchiai
																

								

							
								

																	Noce moscata
								
								
								grattugiata
																	½
									cucchiaino
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta rustica di patate e cipolle, iniziate dalla pasta brisè, se necessario potete consultare il procedimento qui. Versate nel frullatore la farina e aggiungete il burro freddo di frigo a pezzi 1. Aggiungete quindi il sale 2 e azionate il frullatore per ottenere un composto sabbioso 3.
									

								

															

																		
																															
											
										
																														
																		Versate il composto su un ripiano freddo e formate la classica fontana nel cui centro inizierete a versare poco alla volta l'acqua, mescolando con una forchetta per raccogliere a mano a mano la farina dai bordi 4. Quindi impastate il tutto velocemente fino ad ottenere un impasto compatto e abbastanza elastico 5. Formate un panetto e avvolgetelo nella pellicola trasparente 6, quindi ponetelo in frigo per almeno 30 minuti.
									

								

															

																		
																															
											
										
																														
																		Mentre l'impasto riposa, passate a preparare il ripieno della torta: lavate bene le patate sotto acqua corrente e pelatele con un pelapatate o un coltellino 7, poi tagliatele a fette di circa 3-4 mm 8. In un tegame capiente, portate a bollore l'acqua, salatela e immergete le fette di patate 9.
									

								

															

																		
																															
											
										
																														
																		Fate sbollentare le fette di patate per 5-6 minuti 10 quindi scolatele aiutandovi con una schiumarola 11 e trasferitele su  un vassoio ricoperto di carta da forno per farle asciugare, cercando di non sovrapporre le fette 12.
									

								

															

																		
																															
											
										
																														
																		Ora lavate le cipolle, privatele dell'involucro più esterno e tagliatele a fette di circa 3-4 mm 13. In una padella larga, mettete il burro a pezzetti e fatelo fondere a fuoco basso, poi fate appassire le cipolle sempre a fuoco basso per 5-6 minuti, quindi aggiungete il sale e il pepe 14 e spegnete il fuoco e lasciatele da parte. Preparate una tortiera di 26 cm di diametro per infornare la torta: per prima cosa, spennellate accuratamente la superficie e i bordi della tortiera con un pò di brurro 15.
									

								

															

																		
																															
											
										
																														
																		Quindi togliete dal frigo il panetto di pasta brisè, con le mani dategli una forma tonda e stendete la pasta con il mattarello realizzando una sfoglia dello spessore di 3-4 mm 16. Foderate quindi la tortiera con la sfoglia di pasta brisè ottenuta 17. Fate aderire la sfoglia alla tortiera ed eliminate con un coltellino la pasta in eccesso dai bordi, poi bucherellate la sfoglia con i rebbi di una forchetta 18.
									

								

															

																		
																															
											
										
																														
																		Ora potete procedere con la cottura cieca della pasta brisè (per questo procedimento potete consultare la scuola di cucina: come fare la cottura alla cieca) che favorirà la croccantezza della base: rivestite la pasta brisè: rivestite la sfoglia con un foglio di carta da forno e poi copritela con i fagioli secchi (o altri legumi secchi) 19. Ponete la tortiera in forno statico già caldo a 180° per circa 20 minuti (se forno ventilato a 160° per 10-15 minuti) 20. Passato il tempo necessario, estraete la tortiera dal forno, togliete la carta con i legumi e lasciate lievemente intiepidire. Spennellate il fondo della sfoglia con dell’albume 21 e rimettete in forno per altri 5 minuti alla stessa temperatura. Estraete quindi la tortiera dal forno.
									

								

															

																		
																															
											
										
																														
																		Mentre la base si intepidisce leggermente, preparate la crema per ricoprire la torta rustica: in una ciotola sbattete le uova con un pizzico di sale, poi versate la panna fresca liquida 22, mescolate il tutto con una frusta 23, aggiungete la noce moscata grattugiata e l'erba cipollina triturata 24, amalgamate gli ingredienti e tenete il composto da parte. Questa sarà la crema di copertura per la vostra torta.
									

								

															

																		
																															
											
										
																														
																		Iniziate quindi a comporre la vostra torta rustica: mettete uno strato di cipolle sulla sfoglia 25 poi aggiungete le fette di patate e continuate ad alternare gli strati fino ad esaurire gli ingredienti (26-27). Concludete con lo strato di patate.
									

								

															

																		
																															
											
										
																														
																		Per ultima, versate la crema di panna e uova preparate in precedenza 28 e infornate la torta per 20-25 minuti in forno statico a 180° (se forno ventilato 160° per 15-20 minuti) 29. Quando la torta rustica sarà ben dorata estraetela dal forno 30, e lasciatela riposare per 10 minuti. Potete servire la vostra torta rustica di patate e cipolle calda come secondo piatto o piatto unico!
									

								

							
					    