Difficoltà: Molto facile
Quando arriva la bella stagione, la pasta fredda è la soluzione ideale se non volete rinunciare ad un pasto gustoso e ricco! Una ricetta facile e veloce da preparare che si presta a tante gustose varianti, come quella alla norma, o quella al pesto. Oggi ve ne proponiamo una, ugualmente saporita e colorata con zucchine, carote e piselli e l’aggiunta di cubetti di mortadella ed Emmentaler. Non possono mancare le erbe aromatiche... il timo e il basilico danno un profumo irresistibile alla pasta fredda, aggiungendo un tocco in più al vostro piatto. Con la pasta fredda è impossibile non accontentare tutti, e se avete voglia di un piatto leggero ma allo stesso tempo sfizioso, questa è la ricetta perfetta per voi!


												
						
						

														INGREDIENTI
							
							                            
                                
    								
    									
    										
    										666
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    666
    					
    					    					    					
    					    Carboidrati
    					    g
    					    79.3
    					
    					    					    					
    					      di cui zuccheri
    					    g
    					    11.2
    					
    					    					    					
    					    Proteine
    					    g
    					    24.7
    					
    					    					    					
    					    Grassi
    					    g
    					    27.7
    					
    					    					    					
    					      di cui saturi
    					    g
    					    8.73
    					
    					    					    					
    					    Fibre
    					    g
    					    7.3
    					
    					    					    					
    					    Colesterolo
    					    mg
    					    42
    					
    					    					    					
    					    Sodio
    					    mg
    					    576
    					
    					    				
    			
                            
													


						
							
														Ingredienti per la pasta fredda
							

							
								

																	Fusilli
								
								
								
																	320
									g
																

								

							
								

																	Zucchine
								
								
								
																	200
									g
																

								

							
								

																	Carote
								
								
								
																	150
									g
																

								

							
								

																	Olio extravergine d'oliva
								
								
								 
																	50
									g
																

								

							
								

																	Pomodorini ciliegino
								
								
								
																	200
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Pisellini
								
								
								
																	200
									g
																

								

							
								

																	Mortadella
								
								
								
																	100
									g
																

								

							
								

																	Emmentaler
								
								
								
																	100
									g
																

								

							
								

																	Timo
								
								
								
																	1
									rametto
																

								

							
								

																	Basilico
								
								
								 
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta fredda, per prima cosa mettete a bollire una pentola capiente di acqua salata. Lavate e pelate le carote, spuntatele e tagliatele a listarelle di circa 3 cm di lunghezza 1. Fate lo stesso con le zucchine: lavatele e spuntatele, poi tagliatele a listarelle all’incirca della stessa grandezza delle carote 2, per assicurare una cottura uniforme. Quando l’acqua sarà arrivata a bollore, aggiungete le carote, le zucchine 3
									

								

															

																		
																															
											
										
																														
																		e i piselli 4 e sbollentateli per 2-3 minuti. Scolate le verdure con una schiumarola tenendo l'acqua di cottura nel tegame 5 e trasferite le verdure in una ciotola con acqua ghiacciata 6, in modo da fermare la cottura e mantenere un colore brillante.
									

								

															

																		
																															
											
										
																														
																		Lessate la pasta nella stessa acqua in cui avete sbollentato le verdure 7 e cuocetela al dente. Nel frattempo potete preparare il resto degli ingredienti che vi serviranno per condire la pasta: lavate e tagliate i pomodorini in 4 parti 8, poi tagliate la mortadella 9
									

								

															

																		
																															
											
										
																														
																		e il formaggio a cubetti 10. Quando la pasta sarà molto al dente, scolatela 11 e trasferitela in una ciotola; conditela con un filo d’olio 12 e mescolate bene per evitare che diventi collosa; lasciate che si raffreddi a temperatura ambiente.
									

								

															

																		
																															
											
										
																														
																		Una volta fredda, scolate le verdure dall'acqua con ghiaccio e trasferitele in un’altra ciotola, per unirle alle foglioline di timo 13, quelle di basilico 14, i pomodorini e i cubetti di mortadella 15,
									

								

															

																		
																															
											
										
																														
																		i cubetti di formaggio 16 e infine la pasta oramai fredda. Pepate a piacere, mescolate per distribuire bene tutti gli ingredienti 17 e impiattate: la vostra pasta fredda è pronta per essere servita 18!
									

								

							
					    