Difficoltà: Molto facile
Di tanto in tanto ci piace l'idea di preparare un pesto che non sia quello famoso genovese. L'idea di spaziare tra gli ingredienti e creare ogni volta un mix differente ci mette proprio di buon umore, soprattutto ci mette appetito. Basta utilizzare prodotti freschi di stagione, melanzane e zucchine d'estate o quello di broccoli durante l'inverno. Ma lo sappiamo, il periodo più propizio per dedicarsi alla preparazione del pesto è la bella stagione, in cui il pomodoro regna sovrano nelle ricette più svariate. Oggi infatti è il protagonista del nostro pesto di pomodori arrostiti. Un curioso modo di cucinare nel nostro caso i dolcissimi datterini che, perdendo l'acqua, diventano caramellati e polposi. Successivamente frullati con gli ingredienti del pesto originale diventano una meravigliosa salsa sapida e affumicata con cui condire la pasta. Non pensate però che il pesto di pomodori arrostiti sia come quello di pomodori secchi o come quello alla siciliana. Ci saranno pure delle somiglianze, forse è vero, ma vi garantiamo che il sapore è completamente differente. A noi è piaciuto talmente tanto che quando ce n'é avanzato un po' l'abbiamo mescolato con una cucchiaiata di besciamella e abbiamo preparato delle cremosissime lasagne... ma questa è un'altra storia. Adesso vi lasciamo preparare il pesto di pomodori arrostiti, vediamo se piacerà anche a voi!


												
						
						

														INGREDIENTI
							
													


						
							
														Ingredienti per circa 360 g di pesto
							

							
								

																	Pomodorini datterini
								
								
								
																	500
									g
																

								

							
								

																	Olio extravergine d'oliva
								
								
								
																	80
									
																

								

							
								

																	Parmigiano Reggiano DOP
								
								
								
																	60
									g
																

								

							
								

																	Pinoli
								
								
								
																	30
									g
																

								

							
								

																	Aglio
								
								
								
																	½
									
																

								

							
								

																	Basilico
								
								
								grandi
																	10
									foglie
																

								

							
								

																	Sale fino
								
								
								
																	
									q.b.
																

								

							
								

																	Origano
								
								
								
																	
									q.b.
																

								

							
								

																	Zucchero
								
								
								
																	1
									cucchiaino
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pesto di pomodori arrostiti cominciate sciacquando brevemente questi ultimi. Dopo averli asciugati divideteli in due 1 e disponeteli su una leccarda con carta forno rivolgendo la parte della polpa verso l’alto. Spolverizzateli con sale 2, zucchero e un po’ di origano e cuocete in forno, preriscaldato in modalità statica, per circa 30 minuti, a 240° 3.
									

								

															

																		
																															
											
										
																														
																		Non preoccupatevi, la carta forno risulterà bruciata a causa dei liquidi rilasciati dai pomodori 4. Questi ultimi invece risulteranno asciutti ma ancora morbidi e probabilmente con un po’ di pellicina bruciacchiata. Quindi lasciateli intiepidire prima di staccarli e di versarli nel mixer 5. Aggiungete le foglie di basilico 6,
									

								

															

																		
																															
											
										
																														
																		poi sbucciate, dividete in due l'aglio e togliete l'anima 7, quindi versate nel mixer 8 insieme al Parmigiano grattugiato e i pinoli 9.
									

								

															

																		
																															
											
										
																														
																		Completate aggiungendo un pizzico di sale e l'olio 10. Azionate le lame finché non avrete ottenuto un composto morbido e omogeneo 11. Ecco pronto il vostro pesto di pomodori arrostiti, non vi resta che usarlo come preferite 12!
									

								

							
					    