Difficoltà: Facile
Piccole sfere bianche, caratterizzate da un sapore leggermente acidulo che rendono vivaci insalate di pasta, di ortaggi o di tonno. Di cosa stiamo parlando? Dei fiocchi di latte! In questa ricetta vogliamo spiegarvi come fare per produrre in casa questo formaggio, come abbiamo fatto già per la ricotta e per il primo sale. Questa versione con latte scremato è leggerissima e delicata, l'ideale per chi vuole gustare un formaggio fresco e vegetariano, dal momento che il caglio utilizzato è di origine vegetale. Non vi abbiamo ancora convinto? I fiocchi di latte fatti in casa si preparano senza termometro: basterà rispettare accuratamente i tempi indicati e potrete gustare tutta la loro bontà!


												
						
						

														INGREDIENTI
							
							                            
                                
    								
    									
    										
    										93
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    93
    					
    					    					    					
    					    Carboidrati
    					    g
    					    13
    					
    					    					    					
    					      di cui zuccheri
    					    g
    					    13
    					
    					    					    					
    					    Proteine
    					    g
    					    9.2
    					
    					    					    					
    					    Grassi
    					    g
    					    0.5
    					
    					    					    					
    					      di cui saturi
    					    g
    					    0.36
    					
    					    					    					    					
    					    Colesterolo
    					    mg
    					    5
    					
    					    					    					
    					    Sodio
    					    mg
    					    711
    					
    					    				
    			
                            
													


						
							
														Ingredienti per circa 200 g
							

							
								

																	Latte scremato
								
								
								
																	1
									l
																

								

							
								

																	Sale fino
								
								
								
																	6
									g
																

								

							
								

																	Aceto di vino bianco
								
								
								
																	17
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i fiocchi latte versate il latte in una pentola 1, aggiungete il sale 2 e lasciate cuocere a fuoco medio per 15 minuti, mescolando di tanto in tanto per evitare che si crei la patina in superficie 3.
									

								

															

																		
																															
											
										
																														
																		Quando il latte avrà raggiunto il bollore, spegnete la fiamma e aggiungete l’aceto 4, mescolate per trenta secondi e poi coprite la pentola con un coperchio 5, lasciando riposare per 30 minuti. Riportate a bollore nuovamente il composto, questa volta a fiamma alta, mescolando spesso: ci vorranno circa 10 minuti e noterete la coagulazione del latte 6.
									

								

															

																		
																															
											
										
																														
																		Spegnete la fiamma e coprite nuovamente la pentola con il coperchio, lasciando riposare per altri 30 minuti 7. Con un mestolo raccogliete i fiocchi di latte 8 e versateli in un recipiente su cui avrete sistemato della garza sterile o un tovagliolo di lino a maglie strette 9.
									

								

															

																		
																															
											
										
																														
																		Lasciate scolare e poi strizzate la garza eliminando così il liquido in eccesso 10. Se vi accorgete che il composto è troppo asciutto aggiungete qualche cucchiaio di siero 11 e infine servite i fiocchi di latte in piccole coppette guarnendo, per esempio, con del basilico o dei pomodorini 12.
									

								

							
					    