Difficoltà: Media
Contagiato dalla passione per la cucina del papà Vittorio, lo chef Enrico Cerea è cresciuto tra pentole e fornelli. Oggi abbiamo avuto l'onore di ospitarlo nella nostra cucina e lui ha scelto di prepararci una delle sue prime ricette, forse quella che ha avviato la sua carriera. La pasta alla marinara è una ricetta dai gusti semplici, ma intensi... un piatto da condividere con tutta la famiglia per un'occasione speciale! Il segreto per ottenere un piatto stellato sta nella scelta degli ingredienti: i frutti di mare devono essere freschissimi e la loro cottura non deve essere troppo lunga; solo in questo modo risulteranno teneri e succosi! Un piatto scenografico e genuino per stupire i vostri ospiti! 


						
						

														INGREDIENTI
							
							                            
                                
    								
    									
    										
    										588
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    588
    					
    					    					    					
    					    Carboidrati
    					    g
    					    80.4
    					
    					    					    					
    					      di cui zuccheri
    					    g
    					    12.9
    					
    					    					    					
    					    Proteine
    					    g
    					    42.4
    					
    					    					    					
    					    Grassi
    					    g
    					    10.8
    					
    					    					    					
    					      di cui saturi
    					    g
    					    1.71
    					
    					    					    					
    					    Fibre
    					    g
    					    5
    					
    					    					    					
    					    Colesterolo
    					    mg
    					    271
    					
    					    					    					
    					    Sodio
    					    mg
    					    991
    					
    					    				
    			
                            
													


						
														
							
							

							
								

																	Passata di pomodoro
								
								
								
																	500
									g
																

								

							
								

																	Pomodorini datterini
								
								
								
																	300
									g
																

								

							
								

																	Mezzi paccheri
								
								
								
																	320
									g
																

								

							
								

																	Acqua
								
								
								
																	1
									bicchiere
																

								

							
								

																	Scampi
								
								
								(340 g)
																	4
									
																

								

							
								

																	Gamberoni
								
								
								(200 g)
																	4
									
																

								

							
								

																	Capesante
								
								
								con guscio
																	4
									
																

								

							
								

																	Gamberetti
								
								
								(190 g)
																	28
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Peperoncino secco
								
								
								
																	
									q.b.
																

								

							
														
							
						
														
							
														per cuocere cozze e vongole
							

							
								

																	Cozze
								
								
								(680 g)
																	28
									
																

								

							
								

																	Vongole
								
								
								(740 g)
																	28
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		In un tegame dai bordi alti versate un filo d'olio, poi incidete uno spicchio d'aglio in camicia 1 e lasciatelo dorare. Quindi unite cozze 2 e vongole 3. 
									

								

															

																		
																															
											
										
																														
																		Coprite subito con un coperchio 4, così con il calore si apriranno. Per girarle, senza togliere il coperchio, potete saltarle, aiutandovi con un torcione per non bruciarvi. In questo modo quelle che sono sotto, andranno sopra. Non appena saranno tutte aperte, potrete togliere il coperchio e mescolarle con una schiumarola 5. Non cuocetele troppo altrimenti si seccheranno. Utilizzando poi sempre la schiumarola, scolate e trasferite cozze e vongole in una placchetta 7, lasciando il sughetto all'interno della pentola. 
									

								

															

																		
																															
											
										
																														
																		Eliminate l'aglio 8. Pulite circa metà delle vongole e metà delle cozze 8, estraendo i frutti dai gusci. Gli altri serviranno per la decorazione del piatto. Nel frattempo che avrete pulito le vongole eventuali residui del fondo di cottura si saranno depositati alla base della pentola. A questo punto ponete un colino su una ciotolina e molto delicatamente filtrate il sughetto 9, facendo attenzione a non versare anche il fondo.
									

								

															

																		
																															
											
										
																														
																		Avrete ottenuto così l'acqua di cottura di cozze e vongole 10. Adesso prendete una padella capiente. Versate un filo d'olio e unite uno spicchio d'aglio pelato e tagliato a metà 11. Lasciatelo dorare senza farlo annerire. Quando sarà ben dorato spostate la padella lontano dai fornelli: attenzione perchè questa operazione va fatta delicatamente, meglio se vicino ad un lavandino. Dovrete sfumare l'aglio imbiondito in padella con l'acqua di cottura di cozze e vongole, versandola poco alla volta facendo attenzione a non bruciarvi perchè potrebbe schizzare 12.
									

								

															

																		
																															
											
										
																														
																		Portate di nuovo la padella sul fuoco e aggiungete un bicchiere d'acqua 13. Lasciate bollire per 3-4 minuti 16 e poi aggiungete la salsa di pomodoro 14. Recuperate il pomodoro rimasto nella ciotola aggiungendo un po' d'acqua e versate in pentola 15. 
									

								

															

																		
																															
											
										
																														
																		Lasciate cuocere così per 10-12 minuti. Nel frattempo cuocete anche i mezzi paccheri in acqua bollente salata a piacere 16, mescolandoli spesso per non farli attaccare sul fondo del tegame. Regolatevi sempre sui tempi di cottura, i nostri paccheri avevano circa 20 minuti di cottura. Nel frattempo tagliate anche i pomodorini a metà 17. Trascorsi i 12 minuti unite i gamberetti 18, 
									

								

															

																		
																															
											
										
																														
																		le capesante 19 e gamberoni 20, disponendoli ordinatamente e in maniera uniforme, per insaporire il sugo. Posizionate gli scampi a mo' di coperchio 21 
									

								

															

																		
																															
											
										
																														
																		e sopra i gusci delle capesante rivolti verso il basso sempre per ricreare una sorta di coperchio 22. Alzate leggermente la fiamma e aggiungete anche cozze e vongole ancora non sgusciate 23. Se la salsa dovesse restringersi troppo aggiungete un mestolo di acqua di cottura della pasta 24 per allungarla. 
									

								

															

																		
																															
											
										
																														
																		Aggiungete poi anche i pomodorini 27. Lasciate cuocere la salsa per qualche minuto riducendo la fiamma. A questo punto spostate i gusci e gli scampi in una placchetta 26, in modo da lasciare in padella solo il sughetto del condimento. Scolate la pasta e trasferitela nel tegame con il sugo 27. 
									

								

															

																		
																															
											
										
																														
																		 Saltatela qualche istante e aggiungete un filo d'olio 28. A questo punto trasferite con la schiumarola tutta la pasta in un vassoio da portata 29, disponete sopra tutti i frutti di mare 30. 
									

								

															

																		
																															
											
										
																														
																		 Portate di nuovo a bollore la salsa rimasta in padella 31 e versatela sulla pasta 32. Preparate rapidamente un trito di basilico e prezzemolo 33; 
									

								

															

																		
																															
											
										
																														
																		 spargetelo sulla pasta 34 insieme al peperoncino 35. Guarnite con un filo d'olio; posizionate gli scampi, i gusci delle capesante e servite 36. 
									

								

							
					    