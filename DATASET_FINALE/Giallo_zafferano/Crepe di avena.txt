Difficoltà: Facile
Tra i piatti della cucina francese le crepe sono senza dubbio uno dei più versatili, semplicemente appetitose e apprezzate in tutto il mondo. Dolci, salate, integrali o senza uova, ma anche senza glutine per andare incontro a tutte le esigenze! Ispirati da tutte queste ricette abbiamo pensato ad un’altra variante sul tema: le crepe di avena, per valorizzare un cereale antico e dalle molteplici proprietà benefiche che renderà più genuino questo piatto iconico. Spalmate le vostre crepe con dolci creme e confetture oppure farcitele con prosciutto e formaggio filante, in tutti i casi saranno deliziose!


												
						
						

														INGREDIENTI
							
							                            
                                
    								
    									
    										
    										142
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    142
    					
    					    					    					
    					    Carboidrati
    					    g
    					    17.2
    					
    					    					    					
    					      di cui zuccheri
    					    g
    					    2
    					
    					    					    					
    					    Proteine
    					    g
    					    5.7
    					
    					    					    					
    					    Grassi
    					    g
    					    5.6
    					
    					    					    					
    					      di cui saturi
    					    g
    					    2.39
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    60
    					
    					    					    					
    					    Sodio
    					    mg
    					    45
    					
    					    				
    			
                            
													


						
							
														Ingredienti per 12 crepe
							

							
								

																	Uova
								
								
								a temperatura ambiente
																	3
									
																

								

							
								

																	Farina di avena
								
								
								
																	250
									g
																

								

							
								

																	Latte intero
								
								
								a temperatura ambiente
																	500
									g
																

								

							
								

																	Burro
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le crepe di avena ponete le uova intere in una ciotola capiente, versate anche il latte a temperatura ambiente 1 e mescolate con la frusta per amalgamare gli ingredienti. Aggiungete quindi la farina di avena poco alla volta 2, in modo da creare un composto liscio e senza grumi 3.
									

								

															

																		
																															
											
										
																														
																		Ora ungete con il burro una crepiera oppure una padella antiaderente 4. Scaldatela e poi versate mezzo mestolo di pastella 5. Distribuite il composto con l’apposito attrezzo stendi pastella 6 oppure ruotare la padella fino a distribuire il composto uniformemente (fate attenzione a non spanderlo tutto sui bordi per evitare che al centro non rimanga pastella sufficiente a creare una crepe dalla superficie uniforme). Si consiglia di eseguire queste operazioni molto in fretta, poiché la pastella cuocerà rapidamente.
									

								

															

																		
																															
											
										
																														
																		Cuocete a fuoco medio basso per circa 1 minuto finché la crepe non si rassoderà staccandosi dal fondo. A questo punto giratela con la spatola 7 e proseguite al cottura anche dall’altra parte per 1 minuto 8. Man mano che saranno cotte, impilate le crepe una sull’altra 9. Farcite le vostre crepe di avena con ripieni dolci o salati!
									

								

							
					    