Difficoltà: Facile
I cantucci toscani rappresentano uno dei dolci tradizionali più apprezzati, perché allora non provare a realizzare una versione salata? Ecco un'idea: i cantucci al gorgonzola, invitanti finger food che stuzzicano l’appetito sorprendendo tutti all’assaggio. Il loro aspetto ricorda infatti i classici cantucci dolci ma basterà un morso per assaporare tutto il gusto intenso del gorgonzola e la croccantezza che caratterizza questi biscotti arricchiti da noci e pinoli che rendono il sapore ancora più ricco. Inoltre la preparazione è semplice e non richiede troppo tempo, un antipasto sfizioso per stupire con un gusto nuovo i vostri ospiti. Questa ricetta si presta ad innumerevoli varianti, potete aggiungere all’impasto altri ingredienti appetitosi: olive, capperi o pomodori secchi, a voi la scelta! I cantucci al gorgonzola sono perfetti per arricchire i vostri buffet oppure per uno snack gustoso o in vista del prossimo Natale, potrete proporli come doni golosi confezionandoli in graziose scatole di latta. Saranno certamente apprezzati!


												
						
						

														INGREDIENTI
							
							                            
                                
    								
    									
    										
    										121
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    121
    					
    					    					    					
    					    Carboidrati
    					    g
    					    7.2
    					
    					    					    					
    					      di cui zuccheri
    					    g
    					    0.8
    					
    					    					    					
    					    Proteine
    					    g
    					    8.7
    					
    					    					    					
    					    Grassi
    					    g
    					    6.4
    					
    					    					    					
    					      di cui saturi
    					    g
    					    2.49
    					
    					    					    					
    					    Fibre
    					    g
    					    2.9
    					
    					    					    					
    					    Colesterolo
    					    mg
    					    24
    					
    					    					    					
    					    Sodio
    					    mg
    					    112
    					
    					    				
    			
                            
													


						
							
														Per 30 cantucci
							

							
								

																	Gorgonzola
								
								
								dolce
																	150
									g
																

								

							
								

																	Farina 00
								
								
								
																	250
									g
																

								

							
								

																	Parmigiano Reggiano DOP
								
								
								da grattugiare
																	100
									g
																

								

							
								

																	Gherigli di noci
								
								
								
																	60
									g
																

								

							
								

																	Pinoli
								
								
								
																	60
									g
																

								

							
								

																	Burro
								
								
								
																	50
									g
																

								

							
								

																	Uova
								
								
								medie
																	2
									
																

								

							
								

																	Cremor tartaro
								
								
								
																	3
									g
																

								

							
								

																	Bicarbonato
								
								
								
																	1
									g
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i cantucci al gorgonzola iniziate a tostare i pinoli: ponete sul fuoco una padella e tostate i pinoli mescolando di frequente per evitare che si brucino 1. Lasciate raffreddare i pinoli e poi poneteli insieme alle noci in un mixer e tritateli grossolanamente per pochi istanti, non si devono sminuzzare finemente 2. Poi procedete a formare l'impasto per i cantucci: su di una spianatoia setacciate la farina, il cremor tartaro e il bicarbonato e formate la classica fontana. Versate al centro il Parmigiano Reggiano grattugiato 3, salate,
									

								

															

																		
																															
											
										
																														
																		pepate 4 e aromatizzate con una spolverata di noce moscata grattugiata 5. Unite anche il burro ammorbidito e il gorgonzola 6.
									

								

															

																		
																															
											
										
																														
																		Iniziate ad amalgamare gli ingredienti impastando a mano 7, poi unite le uova intere 8 e proseguire ad impastare per incorporare le uova 9.
									

								

															

																		
																															
											
										
																														
																		Per ultimo unite le noci e i pinoli tritati 10. A questo punto formate con l’impasto due filoncini lunghi all'incirca 30 cm 11. Trasferite i filoncini su una placca da forno coperta con carta forno 12 e fate cuocere per 20 minuti in forno statico caldo a 190° (oppure in forno ventilato a 170° per 15 minuti circa).
									

								

															

																		
																															
											
										
																														
																		Trascorso questo tempo estraete i filoncini 13, fateli raffreddare qualche minuto e procedete a tagliarli in diagonale per ricavare dei biscotti (ovvero i cantucci) di circa 1-1,5 cm 14. Disponete i biscotti ottenuti di nuovo sulla placca e fate "biscottare" in forno statico preriscaldato a 170° per circa 10-15 minuti (oppure in forno ventilato a 150° per circa 5-10 minuti). Estraete i cantucci al gorgonzola 15, lasciateli raffreddare e poi serviteli.
									

								

							
					    