Difficoltà: Media
La torta rovesciata alle pesche è perfetta da preparare durante l’estate, quando la stagione ci regala pesche noci succose e mature al punto giusto. La caratteristica di questo goloso dolce sta nella cottura al rovescio: la decorazione a base di frutta caramellata, infatti, viene adagiata sulla base dello stampo e rivelerà il suo vero aspetto solo alla fine, quando la torta verrà sformata e capovolta! La preparazione ricalca quella della tarte tatin, il famoso dolce francese alle mele, ma in questo caso la pasta brisé è sostituita da un soffice impasto a base di uova, burro e zucchero. Una tecnica che può essere utilizzata anche con altri tipi di frutta per realizzare deliziose varianti. Se vi è piaciuta la torta rovesciata alle pesche, quindi, vi consigliamo assolutamente di provare:


						
						

														INGREDIENTI
							
													


						
														
							
							

							
								

																	Pesche noci
								
								
								
																	5
									
																

								

							
								

																	Farina 00
								
								
								
																	200
									g
																

								

							
								

																	Zucchero
								
								
								
																	120
									g
																

								

							
								

																	Burro
								
								
								
																	100
									g
																

								

							
								

																	Uova
								
								
								medie
																	3
									
																

								

							
								

																	Lievito in polvere per dolci
								
								
								
																	16
									g
																

								

							
								

																	Estratto di vaniglia
								
								
								
																	1
									cucchiaino
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per il caramello
							

							
								

																	Zucchero
								
								
								
																	100
									g
																

								

							
								

																	Burro
								
								
								
																	30
									g
																

								

							
														
							
						
														
							
														Per lo stampo (21,5 cm alla base e 24 cm in superficie)
							

							
								

																	Burro
								
								
								
																	
									q.b.
																

								

							
								

																	Zucchero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la torta rovesciata alle pesche, per prima cosa preparate l’impasto: fate sciogliere il burro in un pentolino e lasciate intiepidire. In una ciotola capiente versate le uova, l’estratto di vaniglia 1 e il sale 2. Iniziate a montare con le fruste elettriche, poi aggiungete lo zucchero 3. Continuate a lavorare fino ad ottenere un composto spumoso.
									

								

															

																		
																																											
											
										
																						
											
										
																						
											
										
																																										
																		A questo punto versate a filo il burro fuso intiepidito, mantenendo sempre in azione le fruste 4. Mescolate la farina e il lievito in una ciotola a parte 5, poi unite poco per volta le polveri al composto 6.
									

								

															

																		
																																											
											
										
																						
											
										
																						
											
										
																																										
																		Continuate a lavorare fino ad ottenere un impasto liscio e omogeneo 7. Tenete da parte e occupatevi delle pesche: lavatele e dividetele a metà 8, poi rimuovete il nocciolo 9.
									

								

															

																		
																																											
											
										
																						
											
										
																						
											
										
																																										
																		Per preparare il caramello versate lo zucchero in una padella dal fondo spesso e fatelo sciogliere a fuoco molto basso, senza toccarlo 10. Quando avrà raggiunto un bel colore ambrato, aggiungete il burro 11 e mescolate con un cucchiaio 12.
									

								

															

																		
																																											
											
										
																						
											
										
																						
											
										
																																										
																		Adagiate le pesche nella padella in modo che la parte tagliata sia a contatto con il caramello 13 e lasciatele così per un minuto, poi spegnete il fuoco 14. Nel frattempo imburrate e spolverizzate con lo zucchero una tortiera del diametro di 21,5 cm alla base e 24 cm in superficie 15.
									

								

															

																		
																																											
											
										
																						
											
										
																						
											
										
																																										
																		Prelevate le pesche dalla padella e trasferitele nella tortiera, sempre con la parte tagliata rivolta verso il basso 16. Mescolate il caramello rimasto nella padella 17 e versatelo sopra le pesche 18.
									

								

															

																		
																																											
											
										
																						
											
										
																						
											
										
																																										
																		In ultimo versate anche l’impasto 19 e livellate la superficie con una spatola 20. Cuocete in forno statico preriscaldato a 175° per 45 minuti 21.
									

								

															

																		
																																											
											
										
																						
											
										
																						
											
										
																																										
																		Trascorso questo tempo verificate la cottura con uno stecchino e sfornate 22. Sformate subito la torta capovolgendola sul piatto da portata, facendo attenzione a non scottarvi 23. Lasciate intiepidire e servite la vostra deliziosa torta rovesciata alle pesche, accompagnata se desiderate con una pallina di gelato alla panna 24!
									

								

							
					    