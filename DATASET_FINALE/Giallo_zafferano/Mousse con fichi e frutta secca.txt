Difficoltà: Facile
La mousse con fichi e frutta secca è un delizioso dessert al cucchiaio che vi stupirà per la facilità della preparazione! Servito in graziosi bicchierini monoporzione, è ideale anche per le occasioni speciali e conquisterà i vostri ospiti con il suo gusto unico: per realizzare la mousse, infatti, abbiamo utilizzato uno yogurt al caramello salato che bilancia piacevolmente la dolcezza dei fichi caramellati. Il mix croccante di nocciole e noci pecan, invece, crea un invitante contrasto di consistenze. Per chi desidera un fine pasto sfizioso e genuino, la mousse con fichi e frutta secca è semplicemente perfetta!


						
						

														INGREDIENTI
							
													


						
														
							
														Per la mousse (per 2 bicchierini dalla capacità di 200 ml)
							

							
								

																	Yogurt al caramello salato
								
								
								latte fieno (freddo)
																	150
									g
																

								

							
								

																	Panna fresca liquida
								
								
								fredda
																	180
									g
																

								

							
								

																	Rum
								
								
								
																	30
									g
																

								

							
								

																	Gelatina in fogli
								
								
								
																	5
									g
																

								

							
														
							
						
														
							
														Per guarnire
							

							
								

																	Fichi
								
								
								
																	250
									g
																

								

							
								

																	Nocciole intere spellate
								
								
								
																	20
									g
																

								

							
								

																	Noci pecan
								
								
								
																	20
									g
																

								

							
								

																	Burro
								
								
								
																	20
									g
																

								

							
								

																	Zucchero
								
								
								
																	20
									g
																

								

							
								

																	Maggiorana
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la mousse di fichi e frutta secca per prima cosa mettete in ammollo i fogli di gelatina nell’acqua fredda 1. Versate il rum in un pentolino e scaldatelo dolcemente 2, poi aggiungete i fogli di gelatina ben strizzati 3.
									

								

															

																		
																																											
											
										
																						
											
										
																						
											
										
																																										
																		Mescolate con un cucchiaino per sciogliere completamente la gelatina 4 e lasciate intiepidire. Intanto semimontate la panna con le fruste elettriche 5. Versate lo yogurt al caramello in una ciotola, poi aggiungete il rum intiepidito con la gelatina 6.
									

								

															

																		
																																											
											
										
																						
											
										
																						
											
										
																																										
																		Mescolate per amalgamare il composto 7, poi unite la panna semimontata 8 e incorporatela con una frusta a mano 9.
									

								

															

																		
																																											
											
										
																						
											
										
																						
											
										
																																										
																		Coprite la ciotola con pellicola e lasciate rassodare in frigorifero per 30 minuti 10. Nel frattempo tagliate i fichi in 4 spicchi, senza sbucciarli 11. Fate sciogliere il burro in una padella antiaderente 12.
									

								

															

																		
																																											
											
										
																						
											
										
																						
											
										
																																										
																		Adagiate i fichi nella padella 13, poi aggiungete lo zucchero 14 e rosolate a fiamma medio-alta per qualche minuto, in modo che prendano colore 15.
									

								

															

																		
																																											
											
										
																						
											
										
																						
											
										
																																										
																		Infine tritate grossolanamente le noci pecan e le nocciole 16, poi tostatele brevemente in padella 17. Siete pronti per assemblare il dessert: riempite 2 bicchierini della capacità di 200 ml con la mousse che avrete trasferito in un sac-à-poche con bocchetta a stella di 8 mm 18.
									

								

															

																		
																																											
											
										
																						
											
										
																						
											
										
																																										
																		Guarnite i bicchierini con i fichi 19 e la frutta secca 20, poi completate con le foglioline di maggiorana. La vostra mousse con fichi e frutta secca è pronta per essere servita 21!
									

								

							
					    