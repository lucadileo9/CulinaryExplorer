Difficoltà: Media
Una pasta ai cavoli sembra il piatto più noioso del mondo: qualcosa di incolore e quasi insapore, buono solo per la dieta e la convalescenza. Di sicuro niente di rock. Di sicuro niente di divertente e avventuroso. Con le penne rigate ai cinque cavoli però, faremo vacillare le vostre certezze! Cavoletti di Bruxelles, cime di broccolo, cavolfiore, cavolo rosso e cavolo nero si incontrano per dare luogo a una magia! Se da bambini il piccolo chimico era il vostro gioco preferito, se leggendo i libri della Rowling avete fantasticato sulle lezioni di pozioni, o se l’arte contemporanea vi ha sempre affascinato con i suoi colori e le sue forme astratte, questa ricetta fa proprio al caso vostro! Broccoletti e cavolini accompagnano le penne in un girotondo verde e saporito, ma il vero prodigio sono la polvere di cavolo nero e le tre vellutate dai colori favolosi che fanno da letto al piatto. Avete tenuto il conto, e vi pare ci sia un cavolo di troppo? Non conoscete il potere trasformista del cavolo rosso, che come per magia si tinge di blu quando viene cotto in acqua e poi ancora di rosa pastello quando incontra l’aspro lime… vi abbiamo incuriositi? Oggi trasformiamo la cucina in un laboratorio di bontà!


						
						

														INGREDIENTI
							
							                            
                                
    								
    									
    										
    										504
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    504
    					
    					    					    					
    					    Carboidrati
    					    g
    					    71.4
    					
    					    					    					
    					      di cui zuccheri
    					    g
    					    7
    					
    					    					    					
    					    Proteine
    					    g
    					    13.9
    					
    					    					    					
    					    Grassi
    					    g
    					    18.1
    					
    					    					    					
    					      di cui saturi
    					    g
    					    2.65
    					
    					    					    					
    					    Fibre
    					    g
    					    7
    					
    					    					    					    					
    					    Sodio
    					    mg
    					    906
    					
    					    				
    			
                            
													


						
														
							
														per la padellata di pasta
							

							
								

																	Penne Rigate Senza Glutine
								
								
								
																	320
									g
																

								

							
								

																	Broccoli
								
								
								
																	250
									g
																

								

							
								

																	Cavoletti di Bruxelles
								
								
								
																	180
									g
																

								

							
								

																	Olio extravergine d'oliva
								
								
								
																	25
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	1
									pizzico
																

								

							
														
							
						
														
							
														Per la polvere di cavolo nero
							

							
								

																	Cavolo nero
								
								
								
																	250
									g
																

								

							
														
							
						
														
							
														Per la crema di cavolfiore
							

							
								

																	Cavolfiore
								
								
								
																	450
									g
																

								

							
								

																	Scalogno
								
								
								
																	40
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la crema di cavolo rosso di colore viola
							

							
								

																	Cavoli rossi
								
								
								
																	80
									g
																

								

							
								

																	Olio extravergine d'oliva
								
								
								
																	15
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per la crema di cavolo rosso di colore rosa
							

							
								

																	Cavoli rossi
								
								
								
																	80
									g
																

								

							
								

																	Olio extravergine d'oliva
								
								
								
																	10
									g
																

								

							
								

																	Succo di lime
								
								
								
																	15
									g
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta ai 5 cavoli, per prima cosa lavate tutte le verdure ed eliminate le parti più esterne e sciupate. Tagliate i gambi del cavolo nero 1 e disponete le foglie su una leccarda coperta di carta da forno 2. Cuocetele in forno ventilato preriscaldato a 120° per 40 minuti: trascorso questo tempo, le foglie risulteranno essiccate 3.
									

								

															

																		
																															
											
										
																														
																		E potrete tritarle grossolanamente, porle nel mixer 4, azionare le lame e ridurre il cavolo nero in polvere 5. Nel frattempo che il cavolo nero è in forno, però, potete dedicarvi alle altre preparazioni. Cominciate dalla crema di cavolfiore: pulite lo scalogno e tagliatelo a rondelle 6.
									

								

															

																		
																															
											
										
																														
																		Eliminate il gambo e le foglie esterne del cavolfiore e tagliate le cime a pezzettoni 7. Fate rosolare lo scalogno in pentola con l’olio, fino alla doratura: questo ricco soffritto renderà la crema più saporita e dal buon profumo leggermente abbrustolito. Aggiungete quindi in pentola il cavolfiore 8 e coprite con circa 400 g di acqua 9.
									

								

															

																		
																															
											
										
																														
																		Regolate di sale e di pepe e portate a cottura: ci vorranno circa 25 minuti 10. Frullate con il minipimer fino ad ottenere una crema liscia 11, e tenete da parte. Occupatevi adesso delle altre 2 creme al cavolo rosso: preparate per prima cosa la base comune ad entrambe. Prendete il cavolo rosso (la dose intera necessaria per le due creme) ed eliminate il cuore duro e bianco 12.
									

								

															

																		
																															
											
										
																														
																		Tagliate finemente il resto 13 e ponetelo in una pentola con poca acqua bollente 14; fatelo lessare fino a renderlo morbido, quindi prelevatene la metà e ponetela con poca acqua di cottura nel bicchiere del mixer 15.
									

								

															

																		
																															
											
										
																														
																		Condite con olio extravergine d'oliva  16, sale 17 e frullate a crema di cavolo rosso di colore viola 18.
									

								

															

																		
																															
											
										
																														
																		Tenete questa prima crema da parte 19. Spremete ora il lime per ricavarne il succo 20 e unitelo nel bicchiere del mixer in cui avrete posto il rimanente cavolo con pochissima acqua di cottura 21 e un pizzico di sale.
									

								

															

																		
																															
											
										
																														
																		Come prima, frullate a crema e tenete da parte: come noterete, il cavolo rosso a contatto con l’acidità del succo di lime reagirà assumendo un vivace colore rosa confetto 22. Adesso che le creme sono pronte potete dedicarvi alla padellata di broccoli e cavoletti e alla pasta. Isolate le cimette del broccolo 23 e tagliate i cavolini di Bruxelles a metà 24.
									

								

															

																		
																															
											
										
																														
																		Fate soffriggere brevemente l’aglio in una larga padella con un filo d’olio e aggiungete i broccoli 25 e i cavolini 26. Fateli rosolare girando spesso, e intanto buttate la pasta in una pentola con abbondante acqua bollente salata 27.
									

								

															

																		
																															
											
										
																														
																		Sfumate le verdure in padella con un mestolo di acqua di cottura della pasta 28 e cuocetele qualche minuto: dovranno risultare tenere ma ancora croccanti. Rimuovete lo spicchio d’aglio e salate a piacere 29, scolate la pasta al dente e trasferitela direttamente nella padella 30.
									

								

															

																		
																															
											
										
																														
																		Fatela saltare un paio di minuti e regolate di pepe 31 e, se necessario, anche di sale. È il momento di impiattare! Disponete sul fondo di ciascun piatto un’ampia mezzaluna di crema di cavolfiore 32 e due più piccole di crema di cavolo rosso nella versione viola-blu e rosa 33.
									

								

															

																		
																															
											
										
																														
																		Distribuite la pasta leggermente decentrata rispetto al centro del piatto 34, al vertice dell’arcobaleno di creme. Spolverizzate con abbondante polvere di cavolo nero 35. La vostra pasta ai 5 cavoli è pronta per stupire!
									

								

							
					    