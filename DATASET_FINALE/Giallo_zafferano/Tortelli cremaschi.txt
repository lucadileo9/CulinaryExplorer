Difficoltà: Media
Oggi scopriamo i tortelli cremaschi, un primo piatto tipico lombardo unico e dai sapori insoliti. Questi bocconcini di pasta ripiena vi stupiranno piacevolmente per il loro gusto agrodolce: il ripieno infatti è un curioso mix dolce e salato, al quale si aggiunge una nota speziata, che caratterizza questa tradizionale pasta fresca. I tortelli si realizzano con una pasta fresca senza uova, solo di acqua e farina  (anche se in alcune versioni viene aggiunto l'uovo) e si contraddistinguono per la loro forma a mezzaluna pizzicata, rigorosamente con 5 "creste". I tortelli cremaschi si servono con un appetitoso condimento a base di burro fuso e Grana Padano DOP, perchè l'usanza vuole che il tortello “anneghi nel burro e si asciughi nel Grana“. Il risultato è una pietanza succulenta, ricca e dai sapori avvolgenti e rustici, una perla della nostra storia culinaria da preservare e tramandare!


						
						

														INGREDIENTI
							
													


						
														
							
							

							
								

																	Farina 00
								
								
								
																	400
									g
																

								

							
								

																	Acqua
								
								
								calda
																	200
									g
																

								

							
								

																	Sale fino
								
								
								
																	3
									g
																

								

							
														
							
						
														
							
														per il ripieno
							

							
								

																	Amaretti
								
								
								al cioccolato
																	150
									g
																

								

							
								

																	Grana Padano DOP
								
								
								da grattugiare
																	150
									g
																

								

							
								

																	Uvetta
								
								
								
																	50
									g
																

								

							
								

																	Marsala
								
								
								
																	50
									g
																

								

							
								

																	Pangrattato
								
								
								
																	50
									g
																

								

							
								

																	Uova
								
								
								(circa mezzo)
																	30
									g
																

								

							
								

																	Cedro candito
								
								
								
																	25
									g
																

								

							
								

																	Mostaccino
								
								
								
																	13
									g
																

								

							
								

																	Scorza di limone
								
								
								
																	1
									
																

								

							
								

																	Noce moscata
								
								
								
																	
									q.b.
																

								

							
								

																	Mentine
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per condire
							

							
								

																	Burro
								
								
								
																	80
									g
																

								

							
								

																	Grana Padano DOP
								
								
								da grattugiare
																	60
									g
																

								

							
								

																	Salvia
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i tortelli cremaschi per prima cosa occupatevi del ripieno: mettete l’uvetta in ammollo nel marsala per circa 10 minuti 1. Poi scolatela conservando il liquore 2. Tritate uvetta e cedro 3.
									

								

															

																		
																																											
											
										
																						
											
										
																						
											
										
																																										
																		Con un pestello tritate gli amaretti 4 e il mostaccino e  5.Unite anche la mentina 6. 
									

								

															

																		
																																											
											
										
																						
											
										
																						
											
										
																																										
																		Versate la polevere ottenuta in una ciotola 7, unite uvetta, cedro tritati 8 e il Grana Padano DOP grattugiato 9.
 
									

								

															

																		
																																											
											
										
																						
											
										
																						
											
										
																																										
																		Insaporite con la scorza di limone grattugiata 10, la noce moscata 11 e il sale 12. 
									

								

															

																		
																																											
											
										
																						
											
										
																						
											
										
																																										
																		Incorporate anche il pangrattato 13; mescolate e poi aggiungete anche l’uovo sbattuto 14 e il liquore 15.
									

								

															

																		
																																											
											
										
																						
											
										
																						
											
										
																																										
																		Mascolate ancora per ottenere un composto omogeneo e compatto 16. Fate riposare il composto in frigorifero per 2 ore. Occupatevi intanto della pasta: unite in una ciotola farina e il sale 17 , mescolate, aggiungete l’acqua calda 18 poco per volta e mescolate con una forchetta per amalgamare il composto.
									

								

															

																		
																																											
											
										
																						
											
										
																						
											
										
																																										
																		Lavorate il composto con le mani 19 e spostatevi sulla spianatoia. Formate un panetto 20, coprite con pellicola e fate riposare in frigorifero per circa 30 minuti 21.
									

								

															

																		
																																											
											
										
																						
											
										
																						
											
										
																																										
																		Recuperate il panetto. Stendete poca pasta per volta 22, per non farla seccare, passatela una prima volta allo spessore più largo con la macchina 23, ripiegate i due lembi esterni verso l’interno e sovrapponeteli, schiacciate un po’ con il mattarello per ottenere uno spessore minore 22.
 
 
									

								

															

																		
																																											
											
										
																						
											
										
																						
											
										
																																										
																		Ripassate nella macchina fino al penultimo spessore 25. Ritagliate la pasta con un coppapasta di diametro 6 cm 26, farcite con 4/5 gr di ripieno ogni disco 27.
									

								

															

																		
																																											
											
										
																						
											
										
																						
											
										
																																										
																		Chiudete i ravioli ottenendo una mezzaluna 28, fate uscire l’aria e concentrate il ripieno nel centro utilizzando le dita, praticare i 5 pizzichi 29, tipici del tortello cremasco, pizzicando l’impasto alle estremità e al centro. Adagiate i tortelli su un vassoio rivestito con un canovaccio leggermente infarinato 30.
									

								

															

																		
																																											
											
										
																						
											
										
																						
											
										
																																										
																		Lessate i tortelli in una pentola di acqua salata, l’acqua non deve bollire ma sobbollire, altrimenti i tortelli rischiano di rompersi, cuocete per 16/17 minuti 31. Mentre i tortelli cuociono, sciogliere in un pentolino il burro insieme alla salvia 32. Scolate i tortelli nel piatto da portata e condite con il burro fuso e il Grana Padano DOP. Servire i tortelli cremaschi ben caldi 33.
									

								

							
					    