Difficoltà: Molto facile
Le patate al forno con la buccia sono un contorno casalingo, facile e veloce da preparare. Se facessimo un sondaggio per scoprire quale sia l'accompagnamento ideale per i secondi piatti, la risposta sarebbe unanime: patate, in tutte le varianti gustose che conosciamo. Le patate al forno sono tra le più gettonate, ma avete mai provato a cuocerle con la buccia? Oltre a risparmiare tempo, otterrete un risultato ancora più rustico e gustoso, soprattutto nella nostra versione aromatizzata con paprika e rosmarino. Con l’aggiunta del pangrattato, poi, otterrete una teglia di patate arrosto super dorate e croccanti! Cosa aspettate allora, preparate le patate al forno con la buccia per accompagnare i vostri piatti preferiti, oppure servitele come aperitivo insieme a una sfiziosa salsina… magari anche nella variante svedese, le tipiche patate hasselback, o con la cottura in jacket come le patate ripiene prosciutto e formaggio!


												
						
						

														INGREDIENTI
							
							                            
                                
    								
    									
    										
    										337
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    337
    					
    					    					    					
    					    Carboidrati
    					    g
    					    40.6
    					
    					    					    					
    					      di cui zuccheri
    					    g
    					    1.7
    					
    					    					    					
    					    Proteine
    					    g
    					    4.9
    					
    					    					    					
    					    Grassi
    					    g
    					    17.2
    					
    					    					    					
    					      di cui saturi
    					    g
    					    2.62
    					
    					    					    					
    					    Fibre
    					    g
    					    3.7
    					
    					    					    					    					
    					    Sodio
    					    mg
    					    347
    					
    					    				
    			
                            
													


						
							
							

							
								

																	Patate
								
								
								
																	800
									g
																

								

							
								

																	Paprika dolce
								
								
								
																	
									q.b.
																

								

							
								

																	Pangrattato
								
								
								
																	2
									cucchiai
																

								

							
								

																	Rosmarino
								
								
								
																	2
									rametti
																

								

							
								

																	Olio extravergine d'oliva
								
								
								
																	60
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le patate al forno con la buccia, per prima cosa lavate bene le patate sotto l’acqua corrente. Tagliate le patate prima a metà 1 e poi a spicchi dello spessore di massimo mezzo centimetro 2. Trasferite gli spicchi in una ciotola capiente, coprite con acqua fredda e lasciate in ammollo per 20 minuti in modo che perdano parte dell’amido 3.
									

								

															

																		
																															
											
										
																														
																		Trascorso il tempo di ammollo, scolate le patate 4 e asciugatele con un canovaccio o carta da cucina, poi versatele in una ciotola e insaporite con il sale 5 e la paprika 6.
									

								

															

																		
																															
											
										
																														
																		Condite con l’olio 7 e mescolate bene con le mani 8, poi aggiungete il pangrattato 9.
									

								

															

																		
																															
											
										
																														
																		Unite anche il rosmarino 10 e mescolate ancora. Distribuite le patate così condite in una teglia foderata con carta forno, cercando di non sovrapporle 11. Cuocete in forno statico preriscaldato a 200° per circa 40-45 minuti. Quando diventeranno belle dorate e croccanti, sfornate e servite subito le vostre patate al forno con la buccia 12!
									

								

							
					    