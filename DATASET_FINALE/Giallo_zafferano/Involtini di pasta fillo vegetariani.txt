Difficoltà: Media
La tavola della stagione primavera-estate si veste con le tinte vivaci e i profumi intensi dell’orto. Un tripudio di sapori che abbiamo voluto racchiudere in uno degli antipasti più sfiziosi: gli involtini. Un croccante doppio velo di pasta fillo avvolge una farcitura multigusto che si lascerà scoprire al primo morso. Questi bocconcini dorati diventeranno un must-have della nuova collezione pret a manger dell’orto 2017: li immaginiamo sulle tavole dei vostri buffet, magari insieme a degli stilosi sigari con caprino e miele, pronti da gustare come finger food, una versione più chic del tradizionale cibo fritto da strada da assaporare rigorosamente ben caldo... aspettatevi che vadano a ruba non appena saranno serviti!


						
						

														INGREDIENTI
							
							                            
                                
    								
    									
    										
    										491
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    491
    					
    					    					    					
    					    Carboidrati
    					    g
    					    17.8
    					
    					    					    					
    					      di cui zuccheri
    					    g
    					    2.3
    					
    					    					    					
    					    Proteine
    					    g
    					    6
    					
    					    					    					
    					    Grassi
    					    g
    					    44
    					
    					    					    					
    					      di cui saturi
    					    g
    					    11.71
    					
    					    					    					
    					    Fibre
    					    g
    					    1.7
    					
    					    					    					
    					    Colesterolo
    					    mg
    					    20
    					
    					    					    					
    					    Sodio
    					    mg
    					    288
    					
    					    				
    			
                            
													


						
														
							
														Ingredienti per 12 pezzi
							

							
								

																	Asparagi
								
								
								
																	100
									g
																

								

							
								

																	Zucchine baby
								
								
								
																	100
									g
																

								

							
								

																	Taccole
								
								
								
																	80
									g
																

								

							
								

																	Carote
								
								
								
																	60
									g
																

								

							
								

																	Stracciatella
								
								
								
																	250
									g
																

								

							
								

																	Pomodorini datterini
								
								
								
																	60
									g
																

								

							
								

																	Germogli di barbabietola
								
								
								
																	
									q.b.
																

								

							
								

																	Scalogno
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Pasta fillo
								
								
								( da 43x35 cm)
																	8
									fogli
																

								

							
														
							
						
														
							
														per friggere
							

							
								

																	Olio di semi
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare gli involtini per prima cosa occupatevi della farcitura: lavate le carote, spuntatele e pelatele con un pelaverdure, eliminate la buccia e sempre con lo stesso pelapatate ricavate dalle carote delle fettine sottili 1, sovrapponete due strisce 2, quindi tagliatele a striscioline sottili 3.
									

								

															

																		
																															
											
										
																														
																		Ora lavate le taccole e tagliatele a piccoli pezzetti 4, eliminate dagli asparagi la base più dura, e pelate il gambo così da eliminare la parte filamentosa. A questo punto riducete anche gli asparagi a piccoli pezzetti 5. Lavate i pomodorini, tagliateli prima a metà e poi affettateli 6.
									

								

															

																		
																															
											
										
																														
																		Lavate le zucchine, spuntatele e tagliatele a metà nel senso della lunghezza per ottenere dei bastoncini 7, riduceteli poi a dadini 8. Ora mondate lo scalogno e tritatelo finemente 9
									

								

															

																		
																															
											
										
																														
																		Scaldate poco olio in una padella 10, aggiungete lo scalogno e lasciatelo stufare a fuoco moderato finché non sarà morbido, quindi aggiungete le zucchine 11, le carote, le taccole 12
									

								

															

																		
																															
											
										
																														
																		E anche gli asparagi 13. Fatele saltare per qualche minuto, dovranno intenerirsi ma rimanere consistenti. Salate 14 pepate e tenete da parte. Ora sovrapponete due fogli di pasta fillo 15
									

								

															

																		
																															
											
										
																														
																		Tagliateli in tre parti uguali 16 per ricavarne delle strisce, spennellate ciascuna striscia con poca acqua per reidratarla 17, a questo punto potete farcire la pasta adagiando un cucchiaio di verdure saltate alla base della striscia 18
									

								

															

																		
																															
											
										
																														
																		I pomodorini affettati 19, la stracciatella 20 e qualche germoglio di barbabietola 21.
									

								

															

																		
																															
											
										
																														
																		Ora ripiegate i lembi laterale della pasta e arrotolate tutta la striscia tenendo ben stretto il ripieno 22, prima di terminare, spennellate il bordo finale con acqua 23 per far aderire meglio la pasta. procedi con tutti gli altri: in totale otterrete 12 involtini. Scaldate in un tegame l’olio di semi e quando avrà raggiunto i 170-180° iniziate a friggere gli involtini pochi alla volta 24,
									

								

															

																		
																															
											
										
																														
																		una volta che saranno ben dorati scolateli 25 con una schiumarola e adagiateli su un vassoio rivestito con carta assorbente 26, servite gli involtini ben caldi 27.
									

								

							
					    