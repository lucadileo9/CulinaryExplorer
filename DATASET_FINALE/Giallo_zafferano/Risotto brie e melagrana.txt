Difficoltà: Facile
Tipica della stagione autunnale, la melagrana è un frutto dalle mille proprietà che si può utilizzare in cucina per arricchire i menù di gusto e di colore! Il risotto brie e melagrana è un primo piatto sfizioso e raffinato con cui stupire i vostri ospiti. Un’idea vegetariana diversa dal solito che abbina la nota dolcemente acidula della melagrana al sapore intenso del brie. Il succo dei chicchi viene utilizzato direttamente per cuocere il riso, mentre il formaggio si aggiunge in fase di mantecazione così da conferire una deliziosa cremosità.


						
						

														INGREDIENTI
							
													


						
														
							
							

							
								

																	Riso Roma
								
								
								
																	320
									g
																

								

							
								

																	Melagrana
								
								
								
																	400
									g
																

								

							
								

																	Cipolle dorate
								
								
								
																	1
									
																

								

							
								

																	Timo
								
								
								
																	
									q.b.
																

								

							
								

																	Maggiorana
								
								
								
																	
									q.b.
																

								

							
								

																	Rosmarino
								
								
								
																	
									q.b.
																

								

							
								

																	Origano
								
								
								
																	
									q.b.
																

								

							
								

																	Vino bianco
								
								
								
																	80
									g
																

								

							
								

																	Acqua
								
								
								
																	30
									g
																

								

							
								

																	Brodo vegetale
								
								
								
																	800
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per mantecare
							

							
								

																	Brie
								
								
								
																	200
									g
																

								

							
								

																	Burro
								
								
								
																	30
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il risotto brie e melagrana per prima cosa preparate il brodo vegetale e tenetelo in caldo. Sgranate la melagrana in una ciotola 1, poi trasferite i chicchi in un boccale, avendo cura di conservarne qualcuno per la decorazione. Aggiungete l’acqua 2 e frullate con un mixer a immersione 3. Tenete da parte.
									

								

															

																		
																																											
											
										
																						
											
										
																						
											
										
																																										
																		Mondate e tritate la cipolla 1, poi mettetela in un pentolino con un filo d’olio, salate 5 e fatela appassire per qualche minuto 6. Tenete da parte.
									

								

															

																		
																																											
											
										
																						
											
										
																						
											
										
																																										
																		Versate il riso in una pentola dalla base larga 7 e tostatelo mescolando continuamente, poi unite la cipolla stufata 8 e sfumate con il vino bianco 9.
									

								

															

																		
																																											
											
										
																						
											
										
																						
											
										
																																										
																		Quando l’alcool sarà evaporato versate un paio di mestoli di brodo caldo 10, salate e continuate a cuocere il riso aggiungendo il brodo al bisogno. Nel frattempo tritate le erbe aromatiche 11 e tagliate il brie a cubetti 12.
									

								

															

																		
																																											
											
										
																						
											
										
																						
											
										
																																										
																		Quando il riso sarà arrivato quasi a cottura smettete di aggiungere il brodo e unite il succo di melagrana 13, poi lasciate asciugare leggermente. A questo punto spegnete il fuoco e mantecate con il brie 14 e con il burro a cubetti 15.
									

								

															

																		
																																											
											
										
																						
											
										
																						
											
										
																																										
																		Profumate con le erbe tritate 16 e mescolate bene per amalgamare il tutto 17. Servite il vostro risotto brie e melagrana guarnito con i chicchi di melagrana tenuti da parte e qualche ciuffo di erbe aromatiche 18!
									

								

							
					    