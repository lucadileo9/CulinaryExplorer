Difficoltà: Molto facile
Per realizzare la frittata ai ravanelli ci siamo ispirati ai colori della primavera, utilizzando verdure tipiche proprio di questo periodo: carote, asparagi e ravanelli. In questo piatto oltre ad un mix di colori, troverete anche un'alternanza di sapori in un equilibrio perfetto. Il gusto marcato degli asparagi si contrappone a quello dolce delle carote, il quale a sua volta contrasta quello piccante dei ravanelli. Il sapore del ravanello è dato da un olio essenziale che si conconcentra sotto la superficie, non è necessario sbucciarli, ma si può fare per attenuare il loro gusto piccante. La frittata ai ravanelli inoltre è cotta al forno, per permettere al tutto di amalgamarsi lentamente e con leggerezza. Ottima da servire tagliata in piccoli quadratini come antipasto, magari insieme ad un'altra versione estiva: frittata con pomodori e basilico!


												
						
						

														INGREDIENTI
							
							                            
                                
    								
    									
    										
    										350
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    350
    					
    					    					    					
    					    Carboidrati
    					    g
    					    10.4
    					
    					    					    					
    					      di cui zuccheri
    					    g
    					    10.4
    					
    					    					    					
    					    Proteine
    					    g
    					    23.1
    					
    					    					    					
    					    Grassi
    					    g
    					    24
    					
    					    					    					
    					      di cui saturi
    					    g
    					    7.76
    					
    					    					    					
    					    Fibre
    					    g
    					    5.2
    					
    					    					    					
    					    Colesterolo
    					    mg
    					    389
    					
    					    					    					
    					    Sodio
    					    mg
    					    666
    					
    					    				
    			
                            
													


						
							
														Ingredienti per una teglia da 24 cm 
							

							
								

																	Ravanelli
								
								
								
																	360
									g
																

								

							
								

																	Carote
								
								
								
																	250
									g
																

								

							
								

																	Asparagi
								
								
								
																	500
									g
																

								

							
								

																	Uova
								
								
								
																	8
									
																

								

							
								

																	Grana Padano DOP
								
								
								
																	70
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Timo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la frittata ai ravanelli iniziate pulendo le verdure. Pelate sia gli asparagi che le carote e tagliateli a rondelle (1-2) tenendo da parte le cime degli asparagi. Lavate anche i ravanelli e tagliate anche questi a rondelle ma abbastanza sottili 3.
									

								

															

																		
																															
											
										
																														
																		A questo punto tritate lo scalogno finemente 4 e stufatelo con un filo d'olio per circa 5 minuti a fuoco molto basso 5, quindi aggiungetevi le carote e lasciate cuocere un paio di minuti 6.
									

								

															

																		
																															
											
										
																														
																		Passato questo tempo aggiungete anche le rondelle di asparagi 7 e il timo tritato 8. Terminate di cuocere per circa 5 minuti e solo alla fine aggiungete il sale e il pepe. Lasciate intiepidire e nel frattempo iniziate a sbattere le uova in una ciotola capiente, aggiungendo subito sia il sale che il  pepe 9.
									

								

															

																		
																															
											
										
																														
																		Quindi unite il formaggio grattugiato 10, mescolate bene e aggiungete anche le verdure: sia il mix di carote e asparagi 11 che i ravanelli affettati 12.
									

								

															

																		
																															
											
										
																														
																		Amalgamate bene il composto e versatelo in una teglia con carta forno 13, decorate con le punte degli asparagi tenute da parte 14 e infornate a 180° per 55 minuti 14. Servite la frittata ai ravanelli tiepida per gustare al meglio i vari sapori.
									

								

							
					    