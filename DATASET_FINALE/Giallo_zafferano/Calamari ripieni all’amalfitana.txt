Difficoltà: Facile
C'è chi fa derivare l'origine di questa ricetta proprio da Amalfi e dintorni, chi invece sostiene che il nome richiami alla mente solo i sapori mediterranei che la caratterizzano. L'unica certezza è che i calamari ripieni all'amalfitana sono un secondo piatto di pesce saporito e perfetto per ogni occasione. Abbiamo già proposto i calamari ripieni in varie versioni, con couscous, all'andalusa con cipolle e zafferano, con scarola o quelli in padella e al forno... tutte versioni succulente che ci hanno conquistato e questa nuova ricetta non è da meno. Un morbido e delicato ripieno di patate, zucchine, capperi, olive e scorza di limone sono una farcitura perfetta per questo mollusco così versatile in cucina. Preparate anche qualche fetta di pane perchè il sughetto di cottura dei calamari all'amalfitana richiamerà la tanto amata scarpetta!


												
						
						

														INGREDIENTI
							
							                            
                                
    								
    									
    										
    										221
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    221
    					
    					    					    					
    					    Carboidrati
    					    g
    					    10.2
    					
    					    					    					
    					      di cui zuccheri
    					    g
    					    3.2
    					
    					    					    					
    					    Proteine
    					    g
    					    19.2
    					
    					    					    					
    					    Grassi
    					    g
    					    9.4
    					
    					    					    					
    					      di cui saturi
    					    g
    					    2.95
    					
    					    					    					
    					    Fibre
    					    g
    					    2.2
    					
    					    					    					
    					    Colesterolo
    					    mg
    					    81
    					
    					    					    					
    					    Sodio
    					    mg
    					    479
    					
    					    				
    			
                            
													


						
							
							

							
								

																	Calamari
								
								
								(da 150 g ciascuno)
																	4
									
																

								

							
								

																	Zucchine
								
								
								media
																	1
									
																

								

							
								

																	Patate
								
								
								
																	1
									
																

								

							
								

																	Olive nere
								
								
								denocciolate
																	40
									g
																

								

							
								

																	Capperi sotto sale
								
								
								
																	20
									g
																

								

							
								

																	Aglio
								
								
								
																	2
									spicchi
																

								

							
								

																	Vino bianco
								
								
								
																	150
									g
																

								

							
								

																	Parmigiano Reggiano DOP
								
								
								
																	30
									g
																

								

							
								

																	Scorza di limone
								
								
								
																	1
									
																

								

							
								

																	Pomodorini ciliegino
								
								
								
																	180
									g
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i calamari ripieni all’amalfitana cominciate lessando le patate in un pentolino con abbondante acqua. Dal momento del bollore cuocete per 30-50 minuti a seconda della grandezza: non dimenticate di fare la prova con la forchetta, se i rebbi entrano facilmente allora sono cotte 1. Nel frattempo pulite i calamari. Tirate via la penna 2 e il ciuffo così da asportare anche l’interno 3,
									

								

															

																		
																															
											
										
																														
																		poi spellate il mantello 4 e procedete lavando accuratamente il tutto. Sminuzzate finemente i tentacoli 5 e spostatevi ai fornelli. Mettete una casseruola sul fuoco, riscaldate un goccio d’olio e l’aglio grattugiato. fate rosolare a fuoco dolce per un minuto mescolando 6.
									

								

															

																		
																															
											
										
																														
																		Alzate un po’ la temperatura e aggiungete i tentacoli sminuzzati. Fateli saltare finché non risulteranno ben colorati, quindi sfumate con 50 grammi di vino bianco 8. Aspettate che l’alcol evapori e poi scolate i tentacoli, metteteli da parte in una ciotola 9.
									

								

															

																		
																															
											
										
																														
																		Lavate, asciugate e spuntate le zucchine 10, affettatele a 4-5 mm di spessore 11 e poi tagliatele prima a bastoncini e infine a cubetti della stessa misura 12.
									

								

															

																		
																															
											
										
																														
																		Poi sminuzzate anche le olive nere 13 e preparate il ripieno. Le patate a questo punto dovrebbero essere cotte. Sbucciatele e schiacciatele con lo schiacciapatate direttamente nella ciotola con i tentacoli di calamaro 14. Unite i capperi dissalati 15,
									

								

															

																		
																															
											
										
																														
																		le olive sminuzzate 16, i cubetti di zucchina 17, il Parmigiano e una parte di prezzemolo sminuzzato 18.
									

								

															

																		
																															
											
										
																														
																		Poi grattugiate la scorza del limone 19, aggiustate di sale e di pepe e mescolate bene il tutto 20. Trasferite il composto in una sac-à-poche, oppure fatelo con un cucchiaino, e iniziate a riempire i vostri calamari 21.
									

								

															

																		
																															
											
										
																														
																		Fermate l’estremità con l’aiuto di uno spiedino in modo da sigillare il ripieno 22. Quindi spostatevi nuovamente ai fornelli, riscaldate la stessa casseruola di prima, dove avete lasciato il condimento, e tuffate i calamari. Non appena avrete sigillato tutti i lati sfumateli con il vino bianco 23. Attendete che l’alcol evapori prima di aggiungere i pomodorini puliti e tagliati a metà, regolate di sale e di pepe e aggiungete la restante parte del prezzemolo tritato 24.
									

								

															

																		
																															
											
										
																														
																		Coprite con il coperchio e fate cuocere a temperatura media per circa 25 minuti 25, rigirateli un paio di volte con molta delicatezza 26 e finalmente i vostri calamari ripieni all’amalfitana saranno pronti da gustare 27!
									

								

							
					    