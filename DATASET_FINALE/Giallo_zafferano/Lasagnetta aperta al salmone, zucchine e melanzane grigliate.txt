Difficoltà: Facile
Volete stupire i vostri ospiti, proponendo uno dei piatti più classici della cucina italiana ma con un ripieno ed un gusto tutto nuovo? Ecco allora una particolare lasagnetta aperta al salmone molto bella da vedere ma altrettanto buona da gustare! Boccone dopo boccone, in questo piatto elegante e gustoso scoprirete una ricca farcitura a base di zucchine, melanzane grigliate e salmone a cubetti; questi appetitosi ingredienti vengono poi alternati da sottili strati di pasta e da una cremosa besciamella molto saporita preparata con lo scalogno. Fatevi conquistare dalla bontà di questa ricetta e preparatevi a servire una lasagnetta davvero speciale che lascerà tutti a bocca aperta!


						
						

														INGREDIENTI
							
							                            
                                
    								
    									
    										
    										762
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    762
    					
    					    					    					
    					    Carboidrati
    					    g
    					    65.1
    					
    					    					    					
    					      di cui zuccheri
    					    g
    					    10.2
    					
    					    					    					
    					    Proteine
    					    g
    					    41.4
    					
    					    					    					
    					    Grassi
    					    g
    					    36.4
    					
    					    					    					
    					      di cui saturi
    					    g
    					    10.61
    					
    					    					    					
    					    Fibre
    					    g
    					    4.9
    					
    					    					    					
    					    Colesterolo
    					    mg
    					    139
    					
    					    					    					
    					    Sodio
    					    mg
    					    775
    					
    					    				
    			
                            
													


						
														
							
														Ingredienti per 4 lasagnette
							

							
								

																	Lasagne all'uovo
								
								
								
																	8
									
																

								

							
								

																	Melanzane
								
								
								
																	200
									g
																

								

							
								

																	Zucchine
								
								
								
																	300
									g
																

								

							
								

																	Filetto di salmone
								
								
								norvegese 
																	600
									g
																

								

							
														
							
						
														
							
														per la besciamella allo scalogno
							

							
								

																	Latte intero
								
								
								
																	250
									ml
																

								

							
								

																	Burro
								
								
								
																	25
									g
																

								

							
								

																	Sale fino
								
								
								
																	1
									pizzico
																

								

							
								

																	Timo
								
								
								
																	1
									rametto
																

								

							
								

																	Scorza di limone
								
								
								(non trattata)
																	1
									
																

								

							
								

																	Scalogno
								
								
								
																	80
									g
																

								

							
								

																	Olio extravergine d'oliva
								
								
								
																	15
									ml
																

								

							
								

																	Farina 00
								
								
								
																	25
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la lasagnetta aperta al salmone, zucchine e melanzane grigliate per prima cosa iniziate con la preparazione della besciamella. Tritate finemente lo scalogno 1, fatelo stufare per 10 minuti a fuoco basso in una padella antiaderente con un filo d'olio 2, mescolando bene con una spatola; quando lo scalogno sarà pronto, spegnete e mettete da parte 3.
									

								

															

																		
																															
											
										
																														
																		In una pentola portate a bollore il latte, la scorza di limone, le foglioline di timo 4, dopoichè con un colino filtrate il composto che avete ottenuto 5. In un altro pentolino fate sciogliere il burro a pezzetti, unite la farina 6 e scaldate il composto per creare il roux;
									

								

															

																		
																															
											
										
																														
																		incorporate il latte che avete filtrato 7 e mescolate con una frusta; proseguite la cottura fino a quando la salsa non si sarà addensata 8 mescolando velocemente, poi spegnete il fuoco. A questo punto ponete la besciamella in una ciotola e aggiungete lo scalogno stufato 9.
									

								

															

																		
																															
											
										
																														
																		Frullate la besciamella con un frullatore ad immersione fino ad ottenere un composto liscio ed omogeneo e tenete da parte 10. Prendete il salmone, passate i polpastrelli sulla polpa per controllare che non vi siano lische (eventualmente eliminatele con una pinza da cucina), e poi ponetelo in una teglia foderata con carta da forno 11; fate cuocere in forno statico preriscaldato a 170° per 10 minuti (o a 150° per 7-8 minuti se in forno ventilato) e nel frattempo occupatevi delle verdure. Lavate le melanzane e le zucchine con abbondante acqua fresca corrente e poi con una mandolina tagliatele a fette sottili 12.
									

								

															

																		
																															
											
										
																														
																		Grigliate le melanzane 13 le zucchine 14 su una griglia ben calda, girandole da entrambi i lati. Quando avrete terminato, tagliate a metà le verdure grigliate che poi vi serviranno per farcire le lasagnette 15.
									

								

															

																		
																															
											
										
																														
																		Ponete sul fuoco una pentola con acqua salata e un filo d'olio e portate a bollore per lessare brevemente le lasagne: cuocete ogni foglio di lasagne per circa 3 minuti 16, poi scolate con una schiumarola 17 e ponete la pasta su un vassoio. Ricavate dei cerchi con un coppapasta del diametro 10,5 cm 18.
									

								

															

																		
																															
											
										
																														
																		Quando il salmone sarà cotto 19, lasciatelo raffreddare e poi tagliatelo a cubetti della misura di 2x2 cm 20. A questo punto componete gli strati della lasagnetta su un piatto da portata, iniziando con un cucchiaio di besciamella 21.
									

								

															

																		
																															
											
										
																														
																		Con l'aiuto del coppapasta ponete uno strato di sfoglia 22, poi aggiungete le verdure grigliate, 4 pezzettini di salmone tagliato a cubetti 23, e infine un altro cucchiaino di besciamella 24.
									

								

															

																		
																															
											
										
																														
																		Continuate ad alternare gli ingredienti per creare altri strati 25, conservando una parte della besciamella per la decorazione, e terminate senza coprire con la sfoglia 26; una volta composta, togliete il coppapasta, decorate a piacere con la besciamella restante quindi servite e gustate la lasagnetta aperta al salmone, zucchine e melanzane grigliate 27.
									

								

							
					    