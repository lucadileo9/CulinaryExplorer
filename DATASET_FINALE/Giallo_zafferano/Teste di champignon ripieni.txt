Difficoltà: Facile
Volete un antipasto facile, veloce da preparare e anche economico? Le teste di champignon ripiene sono quello che state cercando. Le teste di champignon ripiene sono un antipasto semplice e gustoso che vi stupirà per bontà e semplicità: in dieci minuti e senza spendere una fortuna, preparerete una pietanza gustosa e succulenta.
Il ripieno delle teste di champignon è preparato con i gambi degli stessi funghi tritati, insaporiti da prezzemolo e Grana Padano grattugiato. Alla fine della preparazione basteranno 20 minuti di forno per cuocere e dorare le teste di champignon ripiene. I funghi champignon sono molto economici e si trovano facilmente in tutti i supermercati in ogni periodo dell’anno perché ormai è molto diffusa la loro coltivazione. Il cappello del fungo champignon è morbido e carnoso e si presta bene a ogni tipo di preparazione. Quando acquistate i funghi champignon abbiate l’accortezza di verificare la loro consistenza: è importante infatti che i funghi siano sodi e duri al tatto. Per una variante, provate anche i funghi gratinati, i funghi portobello ripieni o i funghi champignon ripieni di salsiccia!


												
						
						

														INGREDIENTI
							
							                            
                                
    								
    									
    										
    										118
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    118
    					
    					    					    					
    					    Carboidrati
    					    g
    					    5.9
    					
    					    					    					
    					      di cui zuccheri
    					    g
    					    0.9
    					
    					    					    					
    					    Proteine
    					    g
    					    6.77
    					
    					    					    					
    					    Grassi
    					    g
    					    7.4
    					
    					    					    					
    					      di cui saturi
    					    g
    					    2.58
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    9
    					
    					    					    					
    					    Sodio
    					    mg
    					    685
    					
    					    				
    			
                            
													


						
							
							

							
								

																	Funghi champignon
								
								
								piccoli pezzi  (270 g)
																	12
									
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Prezzemolo
								
								
								
																	2
									ciuffi
																

								

							
								

																	Pane
								
								
								solo la mollica
																	30
									g
																

								

							
								

																	Grana Padano DOP
								
								
								(di cui 10 g per gratinare)
																	40
									g
																

								

							
								

																	Brodo vegetale
								
								
								
																	50
									ml
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le teste di champignon ripieni, iniziate dalla pulizia dei funghi: eliminate la terra in eccesso e sciacquateli velocemente sotto l’acqua, quindi asciugateli delicatamente. Staccate il gambo dalla testa del fungo champignon tenendo con una mano il cappello del fungo e con l’altra torcete e tirate il gambo, facendo molta attenzione a non rompere il cappello del fungo 1. Grattate i gambi con la lama di un coltello 2 e tritateli 3.
									

								

															

																		
																															
											
										
																														
																		quindi in una padella versate l'olio e fate soffriggere l’aglio sbucciato intero (potete anche usarlo in camicia). Una volta che l’aglio si sarà dorato aggiungete i gambi dei funghi tritati 4 e fateli rosolare per circa 5 minuti. Togliete l'aglio 5 a fine cottura. Mentre i funghi rosolano, versate in un mixer la mollica di pane 6 e tritatela finemente. 
									

								

															

																		
																															
											
										
																														
																		Una volta che i funghi saranno cotti, trasferiteli in una ciotola e unite la mollica tritata, il formaggio grattugiato tenendone da parte un po' per la gratinatura 7, la mollica di pane 8, e il prezzemolo tritati 9.
									

								

															

																		
																															
											
										
																														
																		quindi salate 10 e pepate a piacere. Mescolate con un cucchiaino 11 e infine unite il brodo vegetale per ottenere un impasto piuttosto denso e cremoso 12.
									

								

															

																		
																															
											
										
																														
																		Spellate i cappelli degli champignon 13 (non anticipate questa operazione molto tempo prima, perché si annerirebbero troppo), riempite le teste di champignon con l’impasto aiutandovi con un cucchiaino (14- 15);
									

								

															

																		
																															
											
										
																														
																		poi spennellatele con l’uovo 16 e disponetele in una teglia rivestita di carta da forno, con la parte della farcitura rivolta verso l'alto. Cospargete con il Grana Padano grattugiato 17 irroratele con un filo d’olio extravergine d’oliva e infornate in forno statico preriscaldato a 180° per 20-25 minuti (se forno ventilato a 160° per 10-15 minuti). Una volta cotte 18 le teste di champignon ripiene irrorandole con un filo di olio d’oliva e decorate il piatto con un rametto di prezzemolo fresco!
									

								

							
					    