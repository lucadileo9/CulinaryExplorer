Difficoltà: Media
La panna cotta è un dessert intramontabile, un classico dolce al cucchiaio dalla cremosità irresistibile. Noi siamo riusciti a renderlo versatile, preparando la panna cotta senza colla di pesce, sperimentandola al gusto di caffè o alle mandorle. Oggi vi proponiamo una versione della panna cotta al cioccolato con banane caramellate. Oltre al gusto avvolgente della panna cotta, potrete decorare con delle dolcissime fettine di banane caramellate in padella, un accompagnamento originale e gustoso da preparare in pochi minuti!


						
						

														INGREDIENTI
							
							                            
                                
    								
    									
    										
    										663
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    663
    					
    					    					    					
    					    Carboidrati
    					    g
    					    79.8
    					
    					    					    					
    					      di cui zuccheri
    					    g
    					    76.8
    					
    					    					    					
    					    Proteine
    					    g
    					    5.9
    					
    					    					    					
    					    Grassi
    					    g
    					    35.5
    					
    					    					    					
    					      di cui saturi
    					    g
    					    20.76
    					
    					    					    					
    					    Fibre
    					    g
    					    2.4
    					
    					    					    					
    					    Colesterolo
    					    mg
    					    81
    					
    					    					    					
    					    Sodio
    					    mg
    					    39
    					
    					    				
    			
                            
													


						
														
							
														Ingredienti per 5 panne cotte
							

							
								

																	Panna fresca liquida
								
								
								
																	500
									ml
																

								

							
								

																	Cioccolato fondente
								
								
								
																	150
									g
																

								

							
								

																	Gelatina in fogli
								
								
								
																	8
									g
																

								

							
								

																	Zucchero a velo
								
								
								
																	100
									g
																

								

							
														
							
						
														
							
														Per le banane caramellate
							

							
								

																	Banane
								
								
								
																	400
									g
																

								

							
								

																	Acqua
								
								
								
																	100
									g
																

								

							
								

																	Burro
								
								
								
																	30
									g
																

								

							
								

																	Zucchero
								
								
								
																	100
									g
																

								

							
														
							
						
														
							
														Per decorare
							

							
								

																	Banane
								
								
								(piccola)
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la panna cotta al cioccolato con banane caramellate iniziate dalla panna cotta: mettete in ammollo i fogli di gelatina in una terrina con acqua fredda 1, per almeno 10 minuti. Setacciate lo zucchero a velo 2 e tritate il cioccolato fondente 3.
									

								

															

																		
																															
											
										
																														
																		Sciogliete il cioccolato a bagnomaria, ponendolo in una bastardella oppure mettendo un pentolino in un'altra pentola riempita di acqua, quel tanto che serva perchè l'acqua non sfiori il contenitore in cui avete messo il cioccolato. Mescolate per farlo sciogliere completamente 4, quindi unite la panna riscaldata a parte 5 e lo zucchero a velo setacciato 6. Continuate a rimestare con una paletta e scaldate tutto a fuoco dolce senza portare mai a ebollizione e continuando a mescolare affinchè il cioccolato non faccia grumi.
									

								

															

																		
																															
											
										
																														
																		Strizzate bene i fogli di gelatina ed uniteli al composto 7, quindi mescolate con una frusta fino a quando non si saranno completamente sciolti 8. Spegnete il fuoco e versate il composto dividendolo in 5 stampini 9 e lasciateli rassodare in frigorifero per almeno 4 ore.
									

								

															

																		
																															
											
										
																														
																		Nel frattempo preparate le banane caramellate: sbucciatele 10, poi in una padella o in un tegame con doppio fondo sciogliete a fuoco bassissimo il burro con lo zucchero 11, mescolate quando si saranno sciolti con una paletta di legno e cuocete a fuoco bassissimo fino a quando il caramello non avà raggiunto un bel colore ambrato. A quel punto unite la banana tagliata a rondelle di circa mezzo centimetro 12.
									

								

															

																		
																															
											
										
																														
																		Distribuitele in maniera omogenea in padella e fatele cuocere per circa 1 minuto 13, quindi versate l'acqua a filo 14 e fate cuocere ancora un paio di minuti 15, fino a quando non sarà evaporata.
									

								

															

																		
																															
											
										
																														
																		Spegnete il fuoco 16 e distribuite le banane caramellate sui piattini da portata. Quindi riprendete la panna cotta dal frigorifero e per sformarle più facilmente immergete gli stampini per poche frazioni di secondo in un pentolino con acqua calda 17. Quindi aiutatevi con un coltellino per staccare più facilmente i bordi 18
									

								

															

																		
																															
											
										
																														
																		e capovolgete gli stampini per sformare la panna cotta al cioccolato sullo strato di banane 19. Tagliate a fettine o dadini la banana piccola per la decorazione 20 e guarnite la panna cotta al cioccolato con banane caramellate prima di servire 21!
									

								

							
					    