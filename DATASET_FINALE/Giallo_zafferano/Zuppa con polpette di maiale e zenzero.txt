Difficoltà: Facile
Combattete il cattivo umore a colpi di zenzero, lemongrass e peperoncino con un comfort food di ispirazione orientale da gustare ancora fumante: zuppa con polpette di maiale e zenzero! Le note balsamiche di questo piatto vengono bilanciate dal sapore deciso della carne e delle bietole, e dal profumo intenso delle spezie, per un risultato dal gusto perfettamente equilibrato. Consumata regolarmente, la zuppa di polpette di maiale e zenzero sarà un ottimo alleato contro i malanni della stagione fredda, una ricetta corroborante da portare in tavola per ritrovare il buon umore!


						
						

														INGREDIENTI
							
							                            
                                
    								
    									
    										
    										455
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    455
    					
    					    					    					
    					    Carboidrati
    					    g
    					    5.7
    					
    					    					    					
    					      di cui zuccheri
    					    g
    					    3.5
    					
    					    					    					
    					    Proteine
    					    g
    					    21.4
    					
    					    					    					
    					    Grassi
    					    g
    					    38.5
    					
    					    					    					
    					      di cui saturi
    					    g
    					    12.47
    					
    					    					    					
    					    Fibre
    					    g
    					    1.2
    					
    					    					    					
    					    Colesterolo
    					    mg
    					    77
    					
    					    					    					
    					    Sodio
    					    mg
    					    2506
    					
    					    				
    			
                            
													


						
														
							
														Ingredienti per il brodo
							

							
								

																	Acqua
								
								
								
																	1,5
									l
																

								

							
								

																	Bietole
								
								
								
																	200
									g
																

								

							
								

																	Salsa di soia
								
								
								
																	40
									g
																

								

							
								

																	Zenzero fresco
								
								
								
																	30
									g
																

								

							
								

																	Dashi
								
								
								granulare
																	4
									cucchiaini
																

								

							
								

																	Lemongrass
								
								
								
																	2
									
																

								

							
								

																	Peperoncino fresco
								
								
								lungo
																	1
									
																

								

							
														
							
						
														
							
														Per circa 16 polpette
							

							
								

																	Maiale
								
								
								macinato
																	500
									g
																

								

							
								

																	Zenzero fresco
								
								
								
																	20
									g
																

								

							
								

																	Erba cipollina
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Olio di semi
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per guarnire
							

							
								

																	Cipollotto fresco
								
								
								
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la zuppa con polpette di maiale e zenzero, per prima cosa mettete a bollire l’acqua in una pentola capiente, poi passate alla preparazione degli ingredienti per il brodo. Lavate le bietole, eliminate la parte finale dei gambi e tagliatele grossolanamente a pezzi 1. Lavate i bastoncini di lemongrass, privateli delle estremità e tagliate anch’essi a tocchetti piuttosto grandi 2. Infine lavate il peperoncino e tagliatelo a rondelle 3.
									

								

															

																		
																															
											
										
																														
																		Quando l’acqua sarà giunta a bollore, unite la salsa di soia 4, le bietole 5, il lemongrass 6,
									

								

															

																		
																															
											
										
																														
																		lo zenzero fresco che avrete precedentemente sbucciato 7, il dashi 8 e il peperoncino 9 e lasciate sobbollire per circa 20 minuti.
									

								

															

																		
																															
											
										
																														
																		Nel frattempo potete occuparvi della preparazione delle polpette: versate la carne trita di maiale in una ciotola capiente, aggiungete lo spicchio di aglio schiacciato 10, sale 11, pepe, lo zenzero grattugiato 12
									

								

															

																		
																															
											
										
																														
																		e l’erba cipollina tagliata finemente 13, poi mescolate il composto con le mani 14 e formate delle palline di circa 3 cm di diametro. Scaldate l’olio di semi in una padella, adagiate le polpette all’interno 15
									

								

															

																		
																															
											
										
																														
																		e cuocete a fiamma medio-alta per circa 10 minuti, girandole su tutti i lati per farle dorare uniformemente 16. Nel frattempo lavate, mondate e tagliate il cipollotto a rondelle sottili 17. Quando la zuppa sarà pronta, dividetela nelle ciotole da portata 18,
									

								

															

																		
																															
											
										
																														
																		poi aggiungete circa 4 polpette a testa 19 e guarnite con del cipollotto fresco 20. La vostra zuppa con polpette di maiale e zenzero è pronta per essere gustata ben calda 21!
									

								

							
					    