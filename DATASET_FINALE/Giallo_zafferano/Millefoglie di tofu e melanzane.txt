Difficoltà: Facile
Con il millefoglie di tofu e melanzane vi proponiamo una stuzzicante versione salata del classico dolce a strati che alterna una fragrante sfoglia ad una vellutata crema alla vaniglia, un dessert intramontabile che ha ispirato il nostro inusuale antipasto. Il posto della sfoglia è stato ceduto a morbide fettine di tofu, mentre la crema è stata rimpiazzata da un ripieno appetitoso a base di dolcissimi pomodorini pizzutelli e croccanti fettine di melanzane. Una sorta di fritto veg a piani, insaporito da una fresca e aromatica salsa al basilico che con il suo aspetto accattivante darà un tocco raffinato alla vostra tavola. Se volete concedervi una cena all’insegna di qualche peccato di gola, il millefoglie di tofu e melanzane sarà un apripista perfetto!


						
						

														INGREDIENTI
							
							                            
                                
    								
    									
    										
    										359
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    359
    					
    					    					    					
    					    Carboidrati
    					    g
    					    4.8
    					
    					    					    					
    					      di cui zuccheri
    					    g
    					    4.2
    					
    					    					    					
    					    Proteine
    					    g
    					    8.2
    					
    					    					    					
    					    Grassi
    					    g
    					    34.1
    					
    					    					    					
    					      di cui saturi
    					    g
    					    5.41
    					
    					    					    					
    					    Fibre
    					    g
    					    3.6
    					
    					    					    					    					
    					    Sodio
    					    mg
    					    463
    					
    					    				
    			
                            
													


						
														
							
							

							
								

																	Tofu
								
								
								
																	320
									g
																

								

							
								

																	Melanzane
								
								
								lunghe
																	290
									g
																

								

							
								

																	Basilico
								
								
								
																	15
									g
																

								

							
								

																	Pomodori pizzutelli
								
								
								
																	220
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Salsa di soia
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il millefoglie di tofu e melanzane per prima cosa lavate e spuntate le melanzane 2, quindi tagliatele a rondelle sottili 1 millimetro 2 e tenete da parte. Poi tagliate a fette di circa 4 millimetri il tofu 3. Infine lavate e asciugate i pomodori mantenendo il picciolo.
									

								

															

																		
																															
											
										
																														
																		In un tegame dal bordo alto scaldate l’olio per la frittura e attendete che raggiunga i 180°: poi friggete poche fettine di melanzane alla volta 4 per 2-3 minuti o fino a quando non saranno dorate, a quel punto scolatele 5 e adagiatele su un vassoio ricoperto di carta assorbente per asciugare l’olio in eccesso 6. Infine salate e pepate.
									

								

															

																		
																															
											
										
																														
																		Ora nella stessa padella friggete i pomodorini 7 basteranno circa 20 secondi. Scolate anche i pomodorini con la schiumarola e distribuiteli su un vassoio con carta assorbente così che possano asciugarsi 8. Per ultime friggete le fettine di tofu: immergetele nel tegame con l’olio bollente 9
									

								

															

																		
																															
											
										
																														
																		e quando saranno ben dorate, scolatele 10 e adagiate anch'esse su un vassoio con carta assorbente 11. Ora preparate la salsa: in un bicchiere dal fondo alto, ponete le foglie di basilico, l’olio di oliva 12
									

								

															

																		
																															
											
										
																														
																		e la salsa di soia 13. Frullate tutto con il mixer ad immersione 14 fino a ottenere un composto omogeneo 15.
									

								

															

																		
																															
											
										
																														
																		Tutto è pronto per comporre il millefoglie: su un piatto di portata adagiate il tofu fritto 16, poi sopra ponete 3/4 fettine di melanzane croccanti 17 e qualche pomodorino 18.
									

								

															

																		
																															
											
										
																														
																		Proseguite con un altro strato di tofu e melanzane 19, distribuite un cucchiaio di salsa sul piatto 20 e accompagnate con qualche pomodorino fritto 21. Il millefoglie di tofu e melanzane è pronto per essere servito.
									

								

							
					    