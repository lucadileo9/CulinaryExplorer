Difficoltà: Media
Le carni della selvaggina sono famose per il loro colore rosso intenso, per i ricchi profumi avvolgenti e per il loro gusto audace. Nel Belpaese si può trovare dell'ottima carne un pò ovunque, ma probabilmente Umbria e Toscana sono le regioni che fanno della selvaggina l'ingrediente principale delle proprie ricette tradizionali, utilizzando soprattutto lepre, cinghiale e capriolo. Quest'ultimo è famoso per le sue carni pregiate, che solo in pochi potevano gustare, probabilmente la più tenera e delicata ma allo stesso tempo la più saporita. Oggi abbiamo voluto fare un omaggio a queste terre preparando un fantastico piatto, perfetto per questo periodo: le pappardelle al ragù di capriolo. La lunga marinatura permette alla carne di assorbire all'interno delle sue fibre tutti gli aromi, come alloro, finocchietto e ginepro, che smorzeranno leggermente il sapore selvatico e deciso, rendendo questo piatto più piacevole al palato. La pasta all'uovo, grazie alla sua porosità è perfetta per avvolgere il ragù cotto lentamente e per molte ore, come vuole la tradizione. Se anche voi amate i sapori audaci, segnate questa ricetta all'interno del vostro ricettario di famiglia... tornerà utile per un pranzo della domenica!


						
						

														INGREDIENTI
							
							                            
                                
    								
    									
    										
    										523
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    523
    					
    					    					    					
    					    Carboidrati
    					    g
    					    57.6
    					
    					    					    					
    					      di cui zuccheri
    					    g
    					    9.7
    					
    					    					    					
    					    Proteine
    					    g
    					    39.1
    					
    					    					    					
    					    Grassi
    					    g
    					    9.6
    					
    					    					    					
    					      di cui saturi
    					    g
    					    1.84
    					
    					    					    					
    					    Fibre
    					    g
    					    6.2
    					
    					    					    					
    					    Colesterolo
    					    mg
    					    121
    					
    					    					    					
    					    Sodio
    					    mg
    					    406
    					
    					    				
    			
                            
													


						
														
							
														Ingredienti per la pasta e per il ragù
							

							
								

																	Pappardelle all'uovo
								
								
								
																	250
									g
																

								

							
								

																	Capriolo
								
								
								polpa
																	500
									g
																

								

							
								

																	Carote
								
								
								
																	30
									g
																

								

							
								

																	Cipolle dorate
								
								
								
																	25
									g
																

								

							
								

																	Sedano
								
								
								
																	30
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Passata di pomodoro
								
								
								
																	750
									g
																

								

							
								

																	Vino rosso
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la marinatura
							

							
								

																	Vino rosso
								
								
								
																	250
									g
																

								

							
								

																	Bacche di ginepro
								
								
								 
																	
									q.b.
																

								

							
								

																	Aglio
								
								
								 
																	½
									spicchio
																

								

							
								

																	Rosmarino
								
								
								
																	1
									rametto
																

								

							
								

																	Alloro
								
								
								
																	1
									foglia
																

								

							
								

																	Salvia
								
								
								
																	2
									foglie
																

								

							
								

																	Semi di finocchio
								
								
								
																	1
									cucchiaino
																

								

							
								

																	Chiodi di garofano
								
								
								
																	
									q.b.
																

								

							
								

																	Cipolle dorate
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le pappardelle al ragù di capriolo iniziate ad occuparvi della marinatura. Lavate delicatamente i pezzi di capriolo sotto l'acqua corrente e trasferiteli in una ciotola capiente 1. Aggiungete a questo punto tutte le spezie e gli aromi per la marinatura (finocchietto, ginepro, salvia, alloro, rosmarino, aglio, cipolla e chiodi di garofano), poi versate il vino rosso 2, assicurandovi che tutta la carne rimarrà ben coperta dalla marinatura. Coprite con della pellicola per alimenti 3 e lasciate marinare in frigorifero per circa 20 ore.
									

								

															

																		
																															
											
										
																														
																		Trascorso questo tempo scolate la carne dalla marinatura 4 e tritatela con l'apposito attrezzo 5. Se non disponete di un trita carne potete tagliare finemente al coltello la carne di capriolo. Dedicatevi ora al soffritto: mondate la carota, il sedano e la cipolla, quindi tritateli finemente 6
									

								

															

																		
																															
											
										
																														
																		e trasferiteli all'interno di un tegame dove avrete versato la quantità di olio indicata 7. Accendete il fuoco e lasciate appassire il trito, solo allora potrete aggiungere la carne trita 8. A fiamma alta rosolate anche questa mescolandola spesso e quando avrà cambiato totalmente colore sfumate con il vino rosso 9.
									

								

															

																		
																															
											
										
																														
																		Una volta che sarà totalmente evaporato unite anche la passata di pomodoro 10 e lasciate cuocere il tutto, coprendo con un coperchio, per circa 4 ore e mezza a fuoco basso, mescolandolo di tanto in tanto. Una volta che il ragù sarà pronto 11 cuocete la pasta in abbondante acqua bollente 12, salata a piacere.
									

								

															

																		
																															
											
										
																														
																		Scolate le pappardelle al dente 13 e trasferitele all'interno del ragù 14. Saltate il tutto per un minuto e servite le vostre pappardelle al ragù di capriolo ancora fumanti 15!
									

								

							
					    