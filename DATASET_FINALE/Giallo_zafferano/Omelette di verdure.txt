Difficoltà: Facile
In cucina più si riesce a concentrare sapori autentici e avvolgenti in un piatto semplice, più si arriva al cuore di chi assaggia, senza troppi effetti speciali. Lo chef stellato Cristina Bowerman ci ha letteralmente conquistati con un piatto unico, ricco e colorato come l'omelette di verdure: un omaggio alla Francia e all'America insieme, due Paesi grandi consumatori di uova, soprattutto al mattino. La versione di questa frittata "a portafoglio", dorata all'esterno e "bavosa" all'interno come solo una perfetta omelette sa essere, nasconde un cuore di zucchine, pomodoro e teneri spinaci. Perfetto l'abbinamento con la polpa di avocado hass, una varietà compatta e dolce, che rende questo piatto ancora più sostanzioso. Un ultimo tocco saporito con qualche goccia di tabasco e sarete pronti a gustare o a far gustare una pietanza soffice e gustosa, magari accomagnando con dei crostini croccanti di pane casareccio.


												
						
						

														INGREDIENTI
							
							                            
                                
    								
    									
    										
    										662
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    662
    					
    					    					    					
    					    Carboidrati
    					    g
    					    9.2
    					
    					    					    					
    					      di cui zuccheri
    					    g
    					    8.5
    					
    					    					    					
    					    Proteine
    					    g
    					    20.1
    					
    					    					    					
    					    Grassi
    					    g
    					    60.5
    					
    					    					    					
    					      di cui saturi
    					    g
    					    10.44
    					
    					    					    					
    					    Fibre
    					    g
    					    6.1
    					
    					    					    					
    					    Colesterolo
    					    mg
    					    358
    					
    					    					    					
    					    Sodio
    					    mg
    					    1307
    					
    					    				
    			
                            
													


						
							
							

							
								

																	Uova
								
								
								medie
																	2
									
																

								

							
								

																	Latte intero
								
								
								
																	30
									g
																

								

							
								

																	Avocado
								
								
								Hass
																	½
									
																

								

							
								

																	Cipolle bianche
								
								
								
																	¼
									
																

								

							
								

																	Zucchine
								
								
								romanesca
																	1
									
																

								

							
								

																	Spinaci
								
								
								
																	25
									g
																

								

							
								

																	Pomodori ramati
								
								
								
																	½
									
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	1
									pizzico
																

								

							
								

																	Tabasco®
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l'omelette di verdure, iniziate proprio da queste ultime: lavate le foglie di spinaci delicatamente e lasciate asciugare. Poi prendete la mezza cipolla bianca, tagliate via la parte iniziale 1. Per tagliare in maniera più comoda, potete non togliere la pellicola esterna del tutto così avrete un modo per appoggiare la mano durante il taglio e sarà più semplice realizzare delle fettine molto sottili quasi trasparenti 2, tenendo ben ferma la cipolla ferma. In una padella versate circa 15 g di olio, unite la cipolla tagliata molto sottile 3. Mescolate di tanto in tanto e lasciate caramellare a fuoco medio. La cipolla dovrà acquisire un delicato colorito dorato, ci vorranno circa 5-6 minuti.
									

								

															

																		
																															
											
										
																														
																		Intanto, prendete il pomodoro ramato (non eccessivamente maturo) dividetelo a metà 4, togliete il picciolo spuntando incidendo la parte verde 5 poi tagliate a fettine senza dividerle 6.
									

								

															

																		
																															
											
										
																														
																		Spuntate la zucchina e dividetela a metà nel senso della lunghezza 7; tagliate ciascuna metà a fettine sottili 8. Versate anche le zucchine in padella solo quando le cipolle saranno translucide 9,
									

								

															

																		
																															
											
										
																														
																		alzate leggermente la fiamma mescolate di tanto in tanto 10 e cuocete per circa 6 minuti. Quando saranno pronte, spegnete e trasfereritele in una ciotola 11; servirà a farle raffreddare più velocemente 12.
									

								

															

																		
																															
											
										
																														
																		Preparate l'omelette: in una ciotola rompete le uova, unite un pizzico di sale 13 quindi aggiungete il latte 14 e lavorate il tutto con la frusta a mano, fino a quando il composto sollevando la frusta farà farà un filo 15. 
									

								

															

																		
																															
											
										
																														
																		In una padella scaldate il restante olio 16; quando le zucchine saranno leggermente raffreddate, unitele al composto di uova e latte 17, mescolate e versate il composto di uova nella padella con l'olio ben caldo 18.
									

								

															

																		
																															
											
										
																														
																		Se le zucchine risultano troppo ammassate al centro, muovetele solo all'inizio con una spatola per ridistribuirle 19. Dopodichè fate cuocere a fuoco molto basso e coprite con un coperchio 20; in questo modo l'omelette cuocerà sia sopra che sotto ma la parte in superficie verrà comunque lasciata molto morbida e un po' umida. Se vedete che si rapprende in fretta, si può anche togliere e rimettere sul fuoco a momenti alterni, mentre preparate i restanti ingredienti. Dividete a metà l'avocado 21,
									

								

															

																		
																															
											
										
																														
																		quindi eliminate il nocciolo 22, incidete con un coltellino la polpa interna creando delle striscioline regolari 23, quindi scavate tutto il bordo interno 24 per poi estrarre più facilmente la polpa (fatelo al momento di servire non troppo prima per evitare che la polpa si ossidi).
									

								

															

																		
																															
											
										
																														
																		In pochi minuti la vostra omelette di verdure sarà pronta come base e in superficie ancora "bavosa"; potrete quindi adagiare su una metà il pomodoro ramato a fettine e le foglioline di spinaci 25.
									

								

															

																		
																															
											
										
																														
																		Richiudete l'omelette ripiegandola su se stessa 28 e coprite nuovamente con il coperchio cuocendo a fuoco bassissimo alcuni istanti ancora 29, in modo che la parte più umida possa rapprendersi leggermente. La vostra omelette di verdure è pronta: trasferitela su un piatto da portata accompagnata da polpa di avocado e pomodoro, condite con qualche goccia di tabasco 30. Potete anche servire l'omelette di verdure con un altro contorno di stagione.
									

								

							
					    