Difficoltà: Facile
Una spezia profumata e dal sapore delicato: è lo zafferano che con il suo inconfondibile colore giallo intenso rende unici non solo i risotti ma anche altre ricette. Perchè non sperimentarlo anche nella preparazione di una torta? Noi l'abbiamo fatto ed è nata la torta allo zafferano, un dolce morbido e soffice anche grazie all'aggiunta nell'impasto della fecola di patate. Già quando la torta sarà in forno, dalla vostra cucina si sprigionerà un aroma irresistibile e ad ogni assaggio, che sia per una colazione particolare o una originale merenda, scoprirete come questa spezia si fonde con il gusto tostato delle nocciole usate in farina per rendere l'impasto ancora più goloso. Ottimo anche l'abbinamento con la farina di mandorle o di pistacchi con cui potrete in alternativa realizzare la vostra torta allo zafferano!


						
						

														INGREDIENTI
							
													


						
														
							
														Ingredienti per una tortiera di 22 cm di diametro
							

							
								

																	Farina di nocciole
								
								
								
																	120
									g
																

								

							
								

																	Farina 00
								
								
								
																	100
									g
																

								

							
								

																	Uova
								
								
								(medie)
																	4
									
																

								

							
								

																	Zucchero
								
								
								
																	170
									g
																

								

							
								

																	Burro
								
								
								
																	170
									g
																

								

							
								

																	Fecola di patate
								
								
								
																	60
									g
																

								

							
								

																	Zafferano
								
								
								
																	1
									bustina
																

								

							
								

																	Lievito in polvere per dolci
								
								
								
																	10
									g
																

								

							
														
							
						
														
							
														per cospargere
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta allo zafferano, iniziate versando le uova nella tazza di una planetaria dotata di fruste (potete anche utilizzare uno sbattitore elettrico) 1, unite metà dello zucchero e iniziate a montare le uova 2; potete aromatizzare l'altra metà con lo zafferano 3, mescolando per amalgamarlo bene.
									

								

															

																		
																															
											
										
																														
																		quindi unite lo zucchero aromatizzato al composto con le uova 4 e continuate a montare. Intanto fondete il burro e lasciatelo intiepidire; setacciate la farina 00, la fecola e il lievito in una ciotola (5-6),
									

								

															

																		
																															
											
										
																														
																		unite anche la farina di nocciole 7 e quando il composto di uova e zucchero sarà chiaro e spumoso 8, aggiungete le farine miscelate con il lievito, un cucchiaio alla volta 9.
									

								

															

																		
																															
											
										
																														
																		Continuate a lavorare l'impasto e quando le farine saranno assorbite, versate per ultimo il burro fuso leggermente intiepidito 10. Quando tutti gli ingredienti saranno ben incorporati, trasferite l'impasto in una tortiera di 22 cm di diametro imburrata e foderata con carta da forno 11. Quindi distribuite uniformemente l'impasto con una spatola 12. Cuocete in forno statico preriscaldato a 180° per 30 minuti (o a 160° per circa 20 minuti se forno ventilato).
									

								

															

																		
																															
											
										
																														
																		Una volta cotta, sfornate la torta 13 e fatela intipiedire quindi sformatela e fatela raffreddare completamente prima di porla su un piatto da portata e spolverizzarla con zucchero a velo 14. Servite la torta allo zafferano per una curiosa merenda o una colazione speciale 15!
									

								

							
					    