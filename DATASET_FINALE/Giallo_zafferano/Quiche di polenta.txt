Difficoltà: Molto facile
Una torta salata senza pasta sfoglia né pasta brisé, ma con una base dorata e saporita di polenta integrale: la quiche di polenta è un un piatto unico originale e gustoso, che unisce la migliore tradizione dei tipici sformati  francesi a un alimento che ha fatto la storia della cucina contadina italiana. Il risultato è un piatto succulento, da gustare ben caldo, in cui le note rustiche della polenta integrale incontrano i sapori delicati del ripieno. Con i suoi ingredienti semplici e genuini, la quiche di polenta si prepara in poche mosse, ed è perfetta da servire per un pranzo o una cena durante la stagione fredda o per arricchire con un tocco insolito un brunch o un buffet. E potete starne certi: con questa quiche conquisterete anche i vostri ospiti più tradizionalisti!


						
						

														INGREDIENTI
							
							                            
                                
    								
    									
    										
    										341
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    341
    					
    					    					    					
    					    Carboidrati
    					    g
    					    27.6
    					
    					    					    					
    					      di cui zuccheri
    					    g
    					    3
    					
    					    					    					
    					    Proteine
    					    g
    					    11.1
    					
    					    					    					
    					    Grassi
    					    g
    					    20.7
    					
    					    					    					
    					      di cui saturi
    					    g
    					    8.35
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    137
    					
    					    					    					
    					    Sodio
    					    mg
    					    339
    					
    					    				
    			
                            
													


						
														
							
														Ingredienti per una teglia da 25 cm di diametro
							

							
								

																	Farina di mais integrale per polenta istantanea
								
								
								
																	185
									g
																

								

							
								

																	Acqua
								
								
								
																	750
									g
																

								

							
								

																	Sale grosso
								
								
								
																	
									q.b.
																

								

							
								

																	Olio extravergine d'oliva
								
								
								circa
																	40
									g
																

								

							
														
							
						
														
							
														Per il ripieno
							

							
								

																	Biete
								
								
								
																	120
									g
																

								

							
								

																	Funghi champignon
								
								
								
																	130
									g
																

								

							
								

																	Panna fresca liquida
								
								
								
																	250
									g
																

								

							
								

																	Uova
								
								
								(medie)
																	3
									
																

								

							
								

																	Parmigiano Reggiano DOP
								
								
								(da grattugiare)
																	50
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la quiche di polenta iniziate dalla preparazione della base, ovvero dalla polenta: mettete sul fuoco una pentola con l'acqua 1 e, quando questa sarà giunta a bollore, salate e versare circa 10 d'olio 2. Poi versate la polenta a pioggia mescolando con una frusta 3
									

								

															

																		
																															
											
										
																														
																		Abbassate il fuoco e cuocete la polenta a fuoco lento per circa 8 minuti, mescolando con una frusta o un cucchiaio di legno 4. Quando la polenta sarà cotta 5 oliate con circa 10 g di olio una teglia da 25 cm di diametro 6, distribuendo bene l'olio su tutta la superficie con l'auto di un pennello o con della carta assorbente
									

								

															

																		
																															
											
										
																														
																		e versateci la polenta 7, sistemandola sul fondo e sui bordi usando una spatola o un cucchiaio, in modo da compattarla bene (8-9).
									

								

															

																		
																															
											
										
																														
																		Una volta che avrete sistemato la polenta 10 lasciatela raffreddare prima a temperatura ambiente e poi in frigo per circa 15 minuti, o il tempo che si rassodi. Nel frattempo passate alla preparazione del ripieno: lavate le biete ed eliminate la parte più dura dei gambi 11, poi versatele in una padella dove avrete versato circa 20 g di olio 12.
									

								

															

																		
																															
											
										
																														
																		Coprite la padella con un coperchio 13 e lasciate cuocere per qualche minuto: le biete devono soltanto scottarsi. Una volta che saranno pronte 14 trasferitele in un piatto e mettetele un attimo da parte. Passate ora ai funghi champignon: puliteli con un panno asciutto per eliminare il terriccio poi tagliate la parte finale del gambo più terrosa 15
									

								

															

																		
																															
											
										
																														
																		quindi tagliateli a fettine di circa mezzo centimetro di spessore. Versate circa 10 g di olio in padella e aggiungete i funghi 17, che dovranno cuocere per al massimo 2-3 minuti 18. Quando i funghi saranno cotti, metteteli da parte in un piatto.
									

								

															

																		
																															
											
										
																														
																		In una ciotola sbattete le uova con una frusta 19 e, sempre mescolando con una frusta, aggiungete la panna fresca liquida 20 e il Parmigiano grattugiato 21.
									

								

															

																		
																															
											
										
																														
																		Aggiungete un pizzico di sale e pepe a piacere 22. A questo punto riprendete la teglia con la polenta e versateci il composto di panna fresca e uova 23, riempiendo con atttenzione la base di polenta 24.
									

								

															

																		
																															
											
										
																														
																		Sistemate le biete sovrapponendole e incrociandole, come per creare un motivo a losanghe 25 e poi sistemate anche i funghi negli spazi vuoti tra le foglie di biete 26. Cuocete in forno statico preriscaldato a 180° per circa 40 minuti, e una volta sfornata servite: la vostra quiche di polenta è pronta per essere gustata 27!
									

								

							
					    