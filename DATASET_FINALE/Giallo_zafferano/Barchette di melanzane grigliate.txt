Difficoltà: Molto facile
La bruschetta non è solo al pomodoro... ecco delle deliziose barchette di melanzane grigliate! Potrete dorare il pane e ottenere una squisita polpa di melanzane sempicemente grigliandole per qualche minuto (anche su una griglia di ghisa in casa!): il risultato sarà una bruschetta molto saporita perfetta come antipasto per un aperitivo estivo. Abbiamo scelto di condire le melanzane grigliate con semplice olio, sale e aceto e la freschezza della menta fresca. Così sono già ottime, semplici ma squisite. Se preferite potrete arricchire le barchette di melanzane grigliate con scaglie di Pecorino o feta sbriciolata, pomodorini confit o quello che la vostra fantasia suggerisce! Non vi resta altro che sbizzarrirvi con questo profumatissimo e invitante antipasto: "navigherete" in un mix di sapori intensi e irresistibili!


												
						
						

														INGREDIENTI
							
													


						
							
							

							
								

																	Melanzane
								
								
								
																	2
									
																

								

							
								

																	Baguette
								
								
								
																	1
									
																

								

							
								

																	Aglio
								
								
								(facoltativo)
																	1
									spicchio
																

								

							
								

																	Menta
								
								
								
																	
									q.b.
																

								

							
								

																	Olio extravergine d'oliva
								
								
								
																	30
									g
																

								

							
								

																	Aceto di vino bianco
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le barchette di melanzane grigliate, scaldate la griglia. Nel frattempo lavate e spuntate le melanzane 1. Dividetele a metà per il lungo 2 e spennellate con olio extravergine d'oliva 3. 
									

								

															

																		
																																											
											
										
																						
											
										
																						
											
										
																																										
																		Praticate sulla polpa delle incisioni a reticolo 4. Ponetele sulla griglia rovente dalla parte della polpa e lasciate cuocere per 6-7 minuti, poi giratele e proseguite ancora per 6-7 minuti (la cottura dipende dalla grandezza delle melanzane) 5. Una volta terminata la cottura, mettetele da parte e una volta fredde potrete svuotarle della polpa che servirà per le bruschette 6. Lasciate la griglia sul fuoco, servirà per il pane.
									

								

															

																		
																																											
											
										
																						
											
										
																						
											
										
																																										
																		Dividete le baguette a metà o più parti se sono molto lunghe, quindi apritele 7, spennellate con olio 8 e grigliate anch'esse per farle dorare 9.
									

								

															

																		
																																											
											
										
																						
											
										
																						
											
										
																																										
																		Tritate finemente le foglie di menta 10, versatele in una ciotolina e condite con olio extra vergine d’oliva 11, sale e aceto 12. 
									

								

															

																		
																																											
											
										
																						
											
										
																						
											
										
																																										
																		Con questo mix potete condire la polpa di melanzane 13. Ora a piacere strofinate le fette di pane dorate con uno spicchio di aglio. Quindi distribuite la polpa di melanzane 14 e servite le barchette di melanzane grigliate con altre foglioline di menta a piacere 15.
									

								

							
					    