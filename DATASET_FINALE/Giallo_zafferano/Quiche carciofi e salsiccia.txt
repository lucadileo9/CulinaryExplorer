Difficoltà: Media
La quiche è ideal per un buffet, sfiziosa per un aperitivo, perfetta per una cena infomale! La quiche carciofi e salsiccia è l'idea che stavate cercando per i vostri menù! Un asso nella manica da tirar fuori quando volete realizzare una torta rustica salata che soddisfi tutti i palati. Molto furba in quanto si presta ad essere preparata in anticipo e servita al momento giusto, inoltre è anche molto versatile e può essere un'ottima ricetta svuota frigo. 


						
						

														INGREDIENTI
							
													


						
														
							
														Ingredienti per la pasta brisé
							

							
								

																	Farina 00
								
								
								
																	250
									g
																

								

							
								

																	Burro
								
								
								
																	125
									g
																

								

							
								

																	Sale fino
								
								
								
																	
									q.b.
																

								

							
								

																	Acqua
								
								
								
																	2
									cucchiai
																

								

							
														
							
						
														
							
														per il ripieno
							

							
								

																	Carciofi
								
								
								
																	550
									g
																

								

							
								

																	Salsiccia
								
								
								
																	300
									g
																

								

							
								

																	Scamorza affumicata
								
								
								
																	120
									g
																

								

							
								

																	Panna fresca liquida
								
								
								
																	100
									ml
																

								

							
								

																	Uova
								
								
								(medie)
																	3
									
																

								

							
								

																	Parmigiano Reggiano DOP
								
								
								(da grattugiare)
																	30
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		Per realizzate la quiche carciofi e salsiccia, per prima cosa dedicatevi alla pasta brisé: distribuite la farina a fontana al centro della quale metterete i tocchetti di burro e un pizzico di sale. Impastate velocemente e aggiungete sul finire l'acqua che vi farà ultimare l'impasto, regolate la dose in base alla consistenza dell'impasto. Formate un panetto, avvolgetelo con la pellicola e riponetelo per almeno 30 minuti in frigorifero. Tagliate la scamorza a dadini. Pulite i carciofi:staccate le foglie esterne più dure, tagliate la punta e riduceteli in quarti, rimuovete la peluria centrale e ponete i cuori di carciofi in acqua acidulata con il succo di limone. Nel frattempo in una padella scaldate un giro di olio, fate soffriggere uno spicchio di aglio e la salsiccia sgranata, rosolate per circa 5 minuti. Rimuovete la salsiccia dal tegame e saltate qui i carciofi. Quando saranno ben rosolati, salate e fate cuocere per circa 10 minuti a fiamma dolce, aggiungendo acqua se necessario. A questo punto riprendete la pasta brisé, stendetela aiutandovi con poca farina, ad uno spessore di circa 2-3 mm, foderate con carta forno uno stampo da crostata imburrato da 20 cm, praticate dei fori sul fondo con i rebbi di una forchetta e adagiate un disco di carta forno sopra la pasta, aggiungete dei pesetti (andranno benissimo anche dei legumi secchi) e cuocete alla cieca per 15 minuti a 200 gradi in modalità statica. In una ciotola sbattete le uova con la panna, aggiungete il parmigiano grattugiato e mescolate. Quando il fondo sarà cotto, fatelo raffreddare, versate la salsiccia rosolata, i carciofi e la scamorza, infine coprite con il mix di panna e uovo sbattuto.Cuocete in forno già caldo per circa 30-35 minuti a 190 gradi modalità statica. Lasciate intiepidire un po' la quiche carciofi e salsiccia prima di servirla in tavola.
									

								

							
					    