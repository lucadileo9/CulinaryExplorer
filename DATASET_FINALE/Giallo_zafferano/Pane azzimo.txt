Difficoltà: Molto facile
Il pane azzimo è un pane legato alla tradizione ebraica, il nome deriva dal greco “azymos” (che significa privo di lievito) che in ebraico diventa “mazzah”. Il pane azzimo infatti è un pane puro e povero senza sale né lievito realizzato solo con farina ed acqua, alimento simbolo della Pasqua ebraica che rievoca l’esodo dall’Egitto, rappresentando il pane dei fuggitivi proprio perché preparato in fretta dagli ebrei in fuga, questo pane infatti non prevede la lievitazione, si impasta rapidamente e si cuoce in tempi brevi e soprattutto ha il vantaggio di una lunga conservazione. Il pane azzimo è un alimento che porta con sé profondi significati religiosi, è il pane della memoria di un popolo, un alimento rituale e spirituale che accompagna le celebrazioni pasquali della comunità ebraica. Il pane azzimo è una ricetta affascinante per la sua storia e accattivante per la sua rapidità di esecuzione che rende alla portata di tutti la preparazione del pane. Il risultato che si ottiene è una sfoglia croccante dal sapore neutro che ben si presta a qualsiasi abbinamento di sapori.


												
						
						

														INGREDIENTI
							
							                            
                                
    								
    									
    										
    										250
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    250
    					
    					    					    					
    					    Carboidrati
    					    g
    					    53.8
    					
    					    					    					
    					      di cui zuccheri
    					    g
    					    1.2
    					
    					    					    					
    					    Proteine
    					    g
    					    7.6
    					
    					    					    					
    					    Grassi
    					    g
    					    0.5
    					
    					    					    					
    					      di cui saturi
    					    g
    					    0.11
    					
    					    					    					
    					    Fibre
    					    g
    					    1.7
    					
    					    					    					    					
    					    Sodio
    					    mg
    					    3
    					
    					    				
    			
                            
													


						
							
														Ingredienti per 4 sfoglie
							

							
								

																	Acqua
								
								
								fredda
																	135
									g
																

								

							
								

																	Farina 00
								
								
								
																	300
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il pane azzimo iniziate a scaldare il forno a 250° , poi ponete la farina setacciata in una ciotola 1, versate a filo l’acqua fredda 2 e iniziate ad impastare energicamente 3 a velocità sostenuta per 2-3 minuti per amalgamare gli ingredienti.
									

								

															

																		
																															
											
										
																														
																		Poi proseguite ad impastare a mano su una spianatoia con movimenti decisi e rapidi, ripiegando su se stesso l’impasto 4 sempre per altri 2-3 minuti ( il tempo può variare in base alla dimestichezza che si ha nell’impastare a mano). Dovete ottenere un panetto elastico 5, dividetelo in 4 pezzi uguali e stendeteli con l’apposito mattarello lungo e stretto 6. Per ottenere una buona resa si consiglia di non lasciare riposare l’impasto ma di stenderlo subito.
									

								

															

																		
																															
											
										
																														
																		Dovete stendere ciascun pezzo ad uno spessore di 3mm, non è necessario che abbia una forma definita, deve risultare una sorta di disco del diametro di circa 22 cm 7. Con queste dosi otterrete 4 sfoglie di pane azzimo. Con i rebbi di una forchetta o con una rotella dentellata, forate tutta la superficie del pane 8. Cuocete i dischi di pane in forno statico a 250° direttamente a contatto con la parte bassa del forno per 7 minuti, poi girateli e proseguite la cottura per altri 7 minuti ( potete cuocerli uno alla volta). A cottura ultimata sfornate il pane azzimo 9 e lasciatelo raffreddare prima di portarlo in tavola.
									

								

							
					    