Difficoltà: Facile
Il pollo alla salsa di soia è un secondo piatto saporito e profumato per una cena dal gusto orientale.
La carne risulterà molto tenera grazie alla marinatura dei bocconcini di petto di pollo nella soia con l'aggiunta di lime, zenzero, miele millefiori e paprika.
Spezie e aromi che rendono questa versione del pollo alla salsa di soia agrodolce e gustoso, in poche parole irresistibile!
La salsa di soia, molto saporita, ha un alto contenuto di antiossidanti e rende questo piacco ricco di gusto assieme alla paprika forte, mentre lo zenzero rende il piatto più fresco e digeribile, insieme alla scorza del lime.
Potrete aggiustare la sapidità di questo piatto aggiungendo a piacere ancora della salsa di soia oppure un pizzico di sale prima di terminare la cottura del vostro pollo alla salsa di soia. Potrete abbinarlo con riso pilaf e un contorno di verdure al vapore per una pietanza completa e dal gusto equilibrato!


												
						
						

														INGREDIENTI
							
							                            
                                
    								
    									
    										
    										204
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    204
    					
    					    					    					
    					    Carboidrati
    					    g
    					    8.6
    					
    					    					    					
    					      di cui zuccheri
    					    g
    					    8.3
    					
    					    					    					
    					    Proteine
    					    g
    					    30.9
    					
    					    					    					
    					    Grassi
    					    g
    					    5.1
    					
    					    					    					
    					      di cui saturi
    					    g
    					    0.92
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    75
    					
    					    					    					
    					    Sodio
    					    mg
    					    739
    					
    					    				
    			
                            
													


						
							
							

							
								

																	Petto di pollo
								
								
								
																	500
									g
																

								

							
								

																	Salsa di soia
								
								
								
																	50
									ml
																

								

							
								

																	Zenzero fresco
								
								
								
																	6
									g
																

								

							
								

																	Miele millefiori
								
								
								
																	30
									g
																

								

							
								

																	Paprika piccante
								
								
								
																	
									q.b.
																

								

							
								

																	Scorza di lime
								
								
								
																	1
									
																

								

							
								

																	Succo di lime
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pollo alla salsa di soia, iniziate dal petto di pollo 1. Togliete le parti più grasse aiutandovi con un coltello e privatelo dell'osso centrale se presente. Quindi tagliatelo a bocconcini 2 e poneteli in una ciotola capiente per la marinatura. Aggiungete ai bocconcini di pollo la salsa di soia 3.
									

								

															

																		
																															
											
										
																														
																		Poi aggiungete il miele 4 (se avete del miele compatto, potete scioglierlo mettendolo in un pentolino a fuoco basso, per poi aggiungerlo al pollo una volta intiepidito). Proseguite versando il succo di mezzo lime 5, la paprika forte (potete regolarvi su quanta usarne in base ai vostri gusti) e lo spicchio d’aglio schiacciato 6.
									

								

															

																		
																															
											
										
																														
																		Pelate lo zenzero fresco con un coltellino per eliminare la buccia e poi grattugiatelo direttamente nella ciotola 7; in alternativa, potete utilizzare lo zenzero in polvere. Infine grattugiate anche la scorza di un lime 8. Ora che avete aggiunto tutti gli ingredienti, mescolate per amalgamare e coprite il pollo condito con pellicola trasparente 9. Ponete la ciotola in frigorifero a marinare per almeno 2 ore.
									

								

															

																		
																															
											
										
																														
																		Trascorso il tempo necessario, versate un filo d’olio in padella e fate scaldare leggermente. Aggiungete il pollo che avrete tirato fuori dal frigorifero versandolo in padella insieme al liquido della marinatura 10. Cuocete per dieci minuti a fuoco vivace girando spesso i bocconcini, fino a che la marinatura si sarà asciugata 11 e il miele caramellato. In questa ricetta non è previsto sale, a vostro piacere potete aggiungerlo a metà cottura, assaggiando i bocconcini (in alternativa potete aggiungere ancora un po' di salsa di soia per rendere più saporito il pollo). Servite il pollo alla salsa di soia ben caldo 12!
									

								

							
					    