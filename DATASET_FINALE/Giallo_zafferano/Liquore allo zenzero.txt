Difficoltà: Molto facile
Il liquore allo zenzero è un digestivo dal gusto esotico, piacevolmente piccante, buonissimo da gustare così al naturale o da utilizzare per insaporire creme e dolci. La sua realizzazione è molto semplice e a prevede pochissimi ingredienti: la radice di zenzero ovviamente, alcol, acqua e zucchero. Occorre attendere il lungo tempo di macerazione e poi di riposo prima dell'assaggio, come per ogni buon liquore, perché diventi ben aromatizzato e assuma una bella tinta dorata. Ottimo da gustare freddo, sarà una vera e propria coccola di fine pasto.


												
						
						

														INGREDIENTI
							
													


						
							
														Ingredienti (per 1 lt di liquore)
							

							
								

																	Alcol puro
								
								
								95%
																	500
									ml
																

								

							
								

																	Zenzero fresco
								
								
								(peso già pulito)
																	160
									g
																

								

							
								

																	Acqua
								
								
								
																	500
									ml
																

								

							
								

																	Zucchero
								
								
								
																	400
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il liquore allo zenzero iniziate a pelare lo zenzero con un pelapatate 1 o uno spelucchino. Tagliatelo poi a fettine sottili 2 e riponetelo in un contenitore di vetro capiente a chiusura ermetica. Versate l'alcol 3 che dovrà ricoprirlo. 
									

								

															

																		
																																											
											
										
																						
											
										
																						
											
										
																																										
																		Chiudete con il coperchio 4 e lasciate macerare in un luogo fresco, al buio, per 3 settimane, agitando un po’ il contenitore ogni giorno. L’alcool dovrà colorarsi di un bel giallo acceso 5. Trascorso il tempo necessario, preparate uno sciroppo mettendo a scaldare l’acqua con lo zucchero per circa 10 minuti a fuoco medio. Mescolate di tanto in tanto.
									

								

															

																		
																																											
											
										
																						
											
										
																						
											
										
																																										
																		Lo sciroppo dovrà bollire 7. Una volta che diventerà denso spegnete il fuoco e lasciatelo raffreddare. Filtrate l'alcol con un colino ed eliminate le fettine di zenzero 8. Ora unite lo sciroppo ormai a temperatura ambiente all'alcol 9 e mescolate. 
									

								

															

																		
																																											
											
										
																						
											
										
																						
											
										
																																										
																		Versate il liquore in una bottiglia da un litro o in due bottiglie da 500 ml 10 11. Chiudete con il tappo. Fate riposare in frigorifero per almeno 15 giorni, agitando spesso la bottiglia. A questo punto il liquore allo zenzero è pronto per essere gustato 12.
									

								

							
					    