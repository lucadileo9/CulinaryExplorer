Difficoltà: Media
Il pesce San Pietro in padella è un secondo piatto di pesce davvero squisito. I suoi filetti pregiati si prestano a tantissime modalità di cottura. Per non intaccare il suo gusto abbiamo scelto una ricetta molto semplice, che esalta il sapore della sua carne... ma non potevamo rinunciare ad un tocco mediterraneo, così abbiamo aggiunto pomodorini e olive nere infornate. Una cottura in umido che manterrà il pesce morbidissimo! Il pesce San Pietro è molto carnoso e le sue lische, essendo molto grandi, sono facili da eliminare... sarà un piacere gustare questo piatto anche con i più piccoli! Scopriamo insieme come realizzare il pesce San Pietro in padella con poche e semplici mosse.


												
						
						

														INGREDIENTI
							
							                            
                                
    								
    									
    										
    										250
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    250
    					
    					    					    					
    					    Carboidrati
    					    g
    					    1.9
    					
    					    					    					
    					      di cui zuccheri
    					    g
    					    1.9
    					
    					    					    					
    					    Proteine
    					    g
    					    35
    					
    					    					    					
    					    Grassi
    					    g
    					    7.9
    					
    					    					    					
    					      di cui saturi
    					    g
    					    1.15
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    100
    					
    					    					    					
    					    Sodio
    					    mg
    					    460
    					
    					    				
    			
                            
													


						
							
							

							
								

																	Pesce San Pietro
								
								
								filetti (con la pelle)
																	800
									g
																

								

							
								

																	Pomodorini ciliegino
								
								
								
																	200
									g
																

								

							
								

																	Olive nere infornate
								
								
								
																	50
									g
																

								

							
								

																	Vino bianco
								
								
								
																	200
									ml
																

								

							
								

																	Aglio
								
								
								
																	1
									spicchio
																

								

							
								

																	Peperoncino in polvere
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Prezzemolo
								
								
								
																	2
									ciuffi
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il pesce San Pietro in padella come prima cosa posizionate i filetti su un tagliere, senza privarli della pelle e salateli 1. Lavate bene i pomodorini e tagliateli a metà, o in quarti se dovessero essere troppo grandi 2. Prendete le olive e denocciolatele 3.
									

								

															

																		
																																											
											
										
																						
											
										
																						
											
										
																																										
																		Passate al prezzemolo: tritatelo finemente 4. Ora schiacciate l'aglio, senza sbucciarlo, utilizzando la lama di un coltello, per il lato piatto 5. In una padella capiente versate un filo d'olio, aggiungete uno spicchio d'aglio 6 e lasciatelo rosolare.
									

								

															

																		
																																											
											
										
																						
											
										
																						
											
										
																																										
																		Trasferite all'interno della padella anche i filetti di pesce, posizionandoli con il lato della pelle rivolto verso il basso 7. Cuocete a fiamma media per 5 minuti, quindi sfumate con il vino bianco 8. Senza girare i filetti versate ripetutamente il sughetto sui filetti, per facilitarne la cottura 9.
									

								

															

																		
																																											
											
										
																						
											
										
																						
											
										
																																										
																		Aggiungete ora i pomodorini 10, le olive nere 11 e un pizzico di peperoncino 12.
									

								

															

																		
																																											
											
										
																						
											
										
																						
											
										
																																										
																		Proseguite la cottura per circa 20 minuti. Non dovrete girare i filetti, ma solo versare continuamente il sughetto sopra 13. Non appena i filetti diventeranno bianchi, significa che sono cotti. Aggiungete il prezzemolo tritato 14, regolate di sale se necessario e serviteli 15.
									

								

							
					    