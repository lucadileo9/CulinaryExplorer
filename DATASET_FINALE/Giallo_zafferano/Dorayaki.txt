Difficoltà: Facile
Avete mai sentito parlare di Doraemon? Lo ricorderanno non solo i "figli degli anni Ottanta" ma anche i bambini di oggi; questo simpatico gatto di colore blu, che ne combina di tutti i colori, va matto per i dorayaki una delle merende più famose del Giappone! Queste golose frittelline, realizzabili anche in versione mini, ricordano molto i pancakes americani, ma vengono preparati senza l'aggiunta di grassi e farciti a mò di panino. In Giappone si usa servirli ripieni di una salsa dolce a base di fagioli azuki. Noi abbiamo optato per una farcitura più "occidentale"... così in redazione abbiamo scelto crema di nocciole, mentre operatori e fotografi hanno preferito la confettura di frutti di bosco! Realizzate anche voi con le vostre creme e confetture preferite questi soffici dolci, per una colazione nutriente o per una merenda golosa e farete la gioia dei vostri bambini, che si sentiranno protagonisti del loro cartone preferito!


						
						

														INGREDIENTI
							
							                            
                                
    								
    									
    										
    										279
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    279
    					
    					    					    					
    					    Carboidrati
    					    g
    					    58.9
    					
    					    					    					
    					      di cui zuccheri
    					    g
    					    28.9
    					
    					    					    					
    					    Proteine
    					    g
    					    6.6
    					
    					    					    					
    					    Grassi
    					    g
    					    1.8
    					
    					    					    					
    					      di cui saturi
    					    g
    					    0.63
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    67
    					
    					    					    					
    					    Sodio
    					    mg
    					    27
    					
    					    				
    			
                            
													


						
														
							
														Ingredienti per 12 dorayaki (6 se farciti) 
							

							
								

																	Acqua
								
								
								
																	180
									g
																

								

							
								

																	Farina 00
								
								
								 
																	240
									g
																

								

							
								

																	Zucchero a velo
								
								
								
																	150
									g
																

								

							
								

																	Uova
								
								
								
																	2
									
																

								

							
								

																	Lievito in polvere per dolci
								
								
								 
																	3
									g
																

								

							
								

																	Miele
								
								
								
																	20
									g
																

								

							
														
							
						
														
							
														per ungere la padella
							

							
								

																	Olio di semi
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i dorayaki per prima cosa versate la farina in una ciotola 1, poi unite lo zucchero a velo 2 e il lievito per dolci 3.
									

								

															

																		
																															
											
										
																														
																		A questo punto aggiungete anche le uova 4, il miele 5 e l'acqua a temperatura ambiente 6.
									

								

															

																		
																															
											
										
																														
																		Una volta che avrete aggiunto tutti gli ingredienti nella ciotola iniziate a sbattere con una frusta, prima lentamente 7, poi energicamente 8 fino ad ottenere un composto privo di grumi e dalla consistenza fluida 9.
									

								

															

																		
																															
											
										
																														
																		Scaldate la padella per crepes (o una padella ampia antiaderente), versate un filo d'olio e spandetelo sulla superficie con un foglio di carta da cucina 10; quindi versate un mestolo di composto per ciascun dorayaki (consigliamo di prepararne un paio per volta) 11. Il fuoco deve essere medio: in questo modo non rischierete che i vostri dorayaki si scuriscano troppo. In base a quanto impasto utilizzerete, otterrete dei dorayaki più o meno grandi. Attendete circa 3 minuti e non appena in superficie spunteranno delle piccole bollicine potrete girarli 12
									

								

															

																		
																															
											
										
																														
																		e proseguire la cottura per 1 minuto anche dall'altro lato 13. Proseguite in questo modo fino a terminare l'impasto e impilate man mano i vostri dorayaki 14, che potrete già gustare al naturale o servire a mò di panino farcendo con confetture e creme a piacere 15!
									

								

							
					    