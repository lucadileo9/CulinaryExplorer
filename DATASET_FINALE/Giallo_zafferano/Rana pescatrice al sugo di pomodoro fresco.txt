Difficoltà: Molto facile
Oggi vi proponiamo una ricetta dal sapore di mare che conquista per la sua semplicità: la rana pescatrice al sugo di pomodoro fresco. Questo pesce pregiato, chiamato comunemente coda di rospo, viene apprezzato per l'assenza pressoché totale di lische e per la polpa tenera, dal gusto delicato, ottimo anche da preparare in guazzetto. La consistenza soda e compatta della rana pescatrice la rende perfetta per un ottimo secondo piatto di pesce. Per gustarne tutta la prelibatezza non è necessario andare alla ricerca di particolari ingredienti da abbinare. Così per questa ricetta abbiamo scelto un condimento leggero e semplice: una passata di pomodoro fresco che, avvolgendo la morbida carne della rana pescatrice, ne esalta il sapore rendendolo un piatto delicato ma al tempo stesso saporito. Con l' aggiunta di qualche foglia di basilico prima di servire, darete una nota di profumo in più al piatto, rendendo la rana pescatrice al sugo di pomodoro fresco semplicemente irresistibile!


												
						
						

														INGREDIENTI
							
							                            
                                
    								
    									
    										
    										226
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    226
    					
    					    					    					
    					    Carboidrati
    					    g
    					    4.8
    					
    					    					    					
    					      di cui zuccheri
    					    g
    					    4.8
    					
    					    					    					
    					    Proteine
    					    g
    					    28.4
    					
    					    					    					
    					    Grassi
    					    g
    					    10.4
    					
    					    					    					
    					      di cui saturi
    					    g
    					    1.66
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    122
    					
    					    					    					
    					    Sodio
    					    mg
    					    463
    					
    					    				
    			
                            
													


						
							
							

							
								

																	Rana pescatrice
								
								
								
																	800
									g
																

								

							
								

																	Pomodorini ciliegino
								
								
								
																	500
									g
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la rana pescatrice al sugo di pomodoro fresco iniziate lavando ed asciugando i pomodorini, quindi tagliateli a metà 1. Irrorate una padella antiaderente con un filo di olio e fatevi rosolare uno spicchio di aglio, sbucciato e diviso a metà 2. Poi versate i pomodorini 3,
									

								

															

																		
																															
											
										
																														
																		spezzettate il basilico fresco direttamente sui pomodorini per insaporire 4 e regolate di sale 5. Lasciate cuocere a fuoco dolce per 10 minuti coprendo con un coperchio 6.
									

								

															

																		
																															
											
										
																														
																		Nel frattempo prendete il filetto di rana pescatrice (coda di rospo), lavatelo sotto acqua corrente e tamponatelo con carta da cucina. Quindi tagliate a fette dello spessore di circa 3-4 cm 7. Unite i pezzi di rana pescatrice nella padella con il sugo di pomodoro fresco 8. Aggiustate di pepe 9 e lasciate cuocere per altri 1-2 minuti a fuoco dolce.
									

								

															

																		
																															
											
										
																														
																		Poi aiutandovi con una spatola girate i filetti di pesce per favorire una cottura uniforme 10 e lasciate cuocere per altri 1-2 minuti. Eliminate l’aglio 11 e spegnete il fuoco. La vostra rana pescatrice al sugo di pomodoro fresco è pronta per essere gustata, magari aggiungendo una fogliolina di basilico fresco 12!
									

								

							
					    