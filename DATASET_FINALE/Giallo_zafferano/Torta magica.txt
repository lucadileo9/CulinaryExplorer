Difficoltà: Media
La torta magica è un dolce sorprendente, sia al gusto che alla vista, che ha conquistato il web. La sua ricetta, viene proprio dalla rete! Vi chiederete cosa abbia di magico una torta con degli ingredienti semplici come farina, uova, zucchero ed estratto di vaniglia. Con un procedimento piuttosto veloce, riuscirete a preparare una torta che durante la cottura formerà tre magici strati che avranno consistenze diverse, ma lo stesso gusto, in questo caso alla vaniglia!
Il primo strato, quello che farà da base, avrà una consistenza più solida, molto simile a quella del flan e un colore più intenso. Lo strato centrale sarà morbido e leggermente gelatinoso come un budino, mentre la copertura finale sarà simile a un soffice pan di spagna, che renderete ancora più goloso con una spolverata di zucchero a velo.
Il segreto per la riuscita ottimale di questo dolce è... seguire un "disordine ordinato"! Dovete, infatti, aggiungere gli ingredienti nella sequenza e alle temperature indicate, rispettando pedessiquamente le indicazioni della ricetta, altrimenti gli strati non si formeranno correttamente.
Per rendere questa esperienza ancora più magica, gustate e fate gustare la vostra torta magica alla vaniglia ad occhi chiusi e assaporatela in ogni sua parte, facendovi deliziare dal contrasto dei suoi strati e dalla sua bontà!


						
						

														INGREDIENTI
							
							                            
                                
    								
    									
    										
    										342
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    342
    					
    					    					    					
    					    Carboidrati
    					    g
    					    38.2
    					
    					    					    					
    					      di cui zuccheri
    					    g
    					    27.2
    					
    					    					    					
    					    Proteine
    					    g
    					    7.2
    					
    					    					    					
    					    Grassi
    					    g
    					    17.8
    					
    					    					    					
    					      di cui saturi
    					    g
    					    9.86
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    148
    					
    					    					    					
    					    Sodio
    					    mg
    					    218
    					
    					    				
    			
                            
													


						
														
							
														Ingredienti per una pirofila quadrata da 20 cm e alta 6 cm
							

							
								

																	Latte intero
								
								
								caldo
																	500
									ml
																

								

							
								

																	Zucchero
								
								
								
																	150
									g
																

								

							
								

																	Burro
								
								
								fuso freddo
																	125
									g
																

								

							
								

																	Farina 00
								
								
								
																	115
									g
																

								

							
								

																	Uova
								
								
								a temperatura ambiente 
																	4
									
																

								

							
								

																	Acqua
								
								
								fredda
																	1
									cucchiaio
																

								

							
								

																	Estratto di vaniglia
								
								
								
																	1
									cucchiaio
																

								

							
								

																	Succo di limone
								
								
								
																	1
									cucchiaino
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per guarnire
							

							
								

																	Zucchero a velo
								
								
								
																	
									q.b.
																

								

							
														
							
						
														
							
														per ungere la teglia
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta magica, iniziate facendo fondere il burro in un pentolino 1. Fate attenzione a non farlo scurire e una volta fuso, versatelo in una ciotola e lasciatelo raffreddare a temperatura ambiente. Dividete poi gli albumi dai tuorli 2 e versate i tuorli a temperatura ambiente in una ciotola, in cui aggiungerete lo zucchero 3.
									

								

															

																		
																															
											
										
																														
																		Ora con le fruste elettriche montate i tuorli con lo zucchero per almeno 10 minuti, finchè il composto non diverrà chiaro e spumoso 4. Sempre sbattendo, unite ai tuorli con lo zucchero anche un cucchiaio di acqua molto fredda 5 e un cucchiaio di e stratto di vaniglia 6. Se non avete le fruste elettriche, o se preferite, potete eseguire il procedimento con la planetaria o con le fruste a mano.
									

								

															

																		
																															
											
										
																														
																		Aggiungete un pizzico di sale 7 e il burro fuso che avete fatto raffreddare 8, quindi continuate a sbattere per qualche minuto. Setacciate la farina poso alla volta all’interno del composto e amalgamatela per farla assorbire completamente 9; nel frattempo mettete a scaldare il latte in un pentolino.
									

								

															

																		
																															
											
										
																														
																		Una volta caldo versatelo nel composto 10 e lasciate incorporare per circa 1 minuto. È fondamentale che il composto non presenti grumi, se così fosse, potete setacciare il composto con un colino a maglie strette aiutandovi con il dorso di un cucchiaio per eliminare i grumi. A questo punto prendete gli albumi a temperatura ambiente e versateli in una ciotola pulita, iniziate a montarli con le fruste elettriche perfettamente pulite 11 iniziate a montare unendo il succo di limone (o aceto di vino bianco) 12 quando gli albumi saranno diventati chiari: darà stabilità al composto. Dovrete montare a neve non troppo ferma.
									

								

															

																		
																															
											
										
																														
																		Incorporate con una frusta delicatamente gli albumi montati a neve, in modo da non smontarli 13 e amalgamate fino ad ottenere un impasto piuttosto liquido. Imburrate una teglia quadrata di 20x20 cm e alta 6 cm 14 e foderate sia il fondo che i bordi con la carta forno 15, per capire meglio come fare, consultate la Scuola di cucina: come foderare una tortiera. Le dimensioni della teglia sono importanti per ottenere lo spessore corretto della torta.
									

								

															

																		
																															
											
										
																														
																		Quindi versate il composto nella teglia imburrata e foderata 16 e infornate in forno statico preriscaldato a 150° per circa 80 minuti, finchè la superficie della torta magica non risulterà ben dorata 17; estraete la torta dal forno e lasciatela raffreddare completamente a temperatura ambiente, dopodichè ricopritela con un velo di pellicola 18 e lasciatela compattare in frigo per almeno 2 ore.
									

								

															

																		
																															
											
										
																														
																		Quando la torta si sarà compattata, sformatela dalla teglia, eliminando la carta forno 19 e tagliatela a cubotti 20. Per facilitare il taglio, usate un coltello a lama liscia e lunga bagnata con dell’acqua oppure usate un filo di nylon. Sistemate i cubotti su un piatto da portata, spolverizzateli con lo zucchero a velo 21 e la vostra torta magica sarà pronta per essere servita e gustata!
									

								

							
					    