Difficoltà: Facile
Arricchite i vostri menu estivi con la ricetta dell'insalata di riso tiepida con funghi, un piatto unico che esalta al meglio il gusto di questi frutti del sottobosco molto amati. Abbiamo realizzato qui un gustoso compromesso tra l'insalata di riso e il risotto ai funghi, due classici intramontabili della cucina casalinga. Approfittate della stagione per reperire finferli freschi, così da assaporarne a pieno il profumo intenso che sprigioneranno in cottura, conferendo un aroma irresistibile al riso. L'aggiunta di una manciata di semi misti donerà quel tocco di croccantezza che completerà il piatto. 


												
						
						

														INGREDIENTI
							
													


						
							
							

							
								

																	Riso Roma
								
								
								
																	320
									g
																

								

							
								

																	Funghi finferli (gallinacci)
								
								
								
																	400
									g
																

								

							
								

																	Porri
								
								
								
																	1
									
																

								

							
								

																	Spinaci
								
								
								
																	300
									g
																

								

							
								

																	Semi di zucca
								
								
								
																	
									q.b.
																

								

							
								

																	Semi di lino
								
								
								
																	
									q.b.
																

								

							
								

																	Semi di sesamo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare l'insalata di riso tiepida con funghi per prima cosa bollite il riso in abbondante acqua bollente salata tenendolo indietro di un minuto di cottura rispetto alle indicazioni riportate sulla confezione 1. Scolatelo 2 e lasciatelo intiepidire. Mondate i porri, tagliate la base, eliminate le foglie verdi e il primo strato di buccia 3.
									

								

															

																		
																																											
											
										
																						
											
										
																						
											
										
																																										
																		Affettatelo sottilmente 4. Saltate i porri in padella calda unta con olio per circa 5 minuti 5, successivamente aggiungete gli spinaci 6, salate e proseguite la cottura per altri due minuti. 
									

								

															

																		
																																											
											
										
																						
											
										
																						
											
										
																																										
																		Spegnete il fuoco e tenete da parte 7. Pulite i funghi dalla terra con della carta umida 8, tagliate a metà quelli più grandi 9. 
									

								

															

																		
																																											
											
										
																						
											
										
																						
											
										
																																										
																		Cercate di ottenere funghi della stessa dimensione 10. Cuocete i funghi in padella calda unta con olio per circa 5 minuti 11, salate e tenete da parte 12. 
									

								

															

																		
																																											
											
										
																						
											
										
																						
											
										
																																										
																		Unite in una ciotola riso, funghi 13, spinaci e porri, aggiungere semi di zucca 14, semi di lino, semi di sesamo nero 15. 
									

								

															

																		
																																											
											
										
																						
											
										
																						
											
										
																																										
																		Condite con poco olio 16, mescolate 17 e servite l'insalata di riso tiepida con funghi 18.
									

								

							
					    