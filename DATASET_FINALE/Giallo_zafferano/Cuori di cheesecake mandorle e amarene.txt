Difficoltà: Facile
I cuori di cheesecake con amarene e mandorle sono delle deliziose tortine monoporzione aromatizzate con il latte di mandorla preparate in piccoli stampi a forma di cuore.
Il punto di forza di queste cheesecake è senza dubbio la decorazione semplice ma d'effetto: lamelle di mandorle che corrono lungo i bordi e dolcissime amarene sciroppate che ricoprono il centro dei cuoricini.
Sicuramente una bontà da divorare anche con gli occhi!


						
						

														INGREDIENTI
							
							                            
                                
    								
    									
    										
    										296
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    296
    					
    					    					    					
    					    Carboidrati
    					    g
    					    21.8
    					
    					    					    					
    					      di cui zuccheri
    					    g
    					    16.4
    					
    					    					    					
    					    Proteine
    					    g
    					    4.1
    					
    					    					    					
    					    Grassi
    					    g
    					    21.4
    					
    					    					    					
    					      di cui saturi
    					    g
    					    10.64
    					
    					    					    					
    					    Fibre
    					    g
    					    1.2
    					
    					    					    					
    					    Colesterolo
    					    mg
    					    59
    					
    					    					    					
    					    Sodio
    					    mg
    					    96
    					
    					    				
    			
                            
													


						
														
							
														Ingredienti per la base di 10 cheesecake a cuore
							

							
								

																	Biscotti Digestive
								
								
								
																	100
									g
																

								

							
								

																	Amaretti
								
								
								
																	100
									g
																

								

							
								

																	Burro
								
								
								
																	100
									g
																

								

							
														
							
						
														
							
														Per la farcitura
							

							
								

																	Formaggio fresco spalmabile
								
								
								
																	200
									g
																

								

							
								

																	Panna fresca liquida
								
								
								
																	120
									g
																

								

							
								

																	Zucchero
								
								
								
																	60
									g
																

								

							
								

																	Latte di mandorle
								
								
								
																	30
									g
																

								

							
								

																	Gelatina in fogli
								
								
								
																	10
									g
																

								

							
														
							
						
														
							
														Per decorare
							

							
								

																	Mandorle in scaglie
								
								
								
																	50
									g
																

								

							
								

																	Amarene
								
								
								
																	30
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le cheesecake mandorla e amarena per prima cosa preparate la base: frullate i biscotti (in alternativa ai Digestive potete utilizzare dei semplici biscotti secchi) insieme agli amaretti in un mixer dotato di lame 1, mettete il composto in una ciotola e aggiungete il burro sciolto 2, mescolate con un cucchiaio per amalgamare bene il tutto 3.
									

								

															

																		
																															
											
										
																														
																		Stendete il composto ottenuto negli stampi a forma di cuore della dimensione di 9x9x2,5 cm, schiacciate per bene per compattare 4 disponete gli stampini su un vassoio e fate raffreddare in frigorifero per 30 minuti. Ora passate alla preparazione della crema: mettete i fogli di gelatina in ammollo in acqua fredda per 10 minuti 5. Quando sarà ammorbidita strizzatela bene e scioglietela in 20 g di panna calda 6.
									

								

															

																		
																															
											
										
																														
																		In una ciotola mescolate il formaggio spalmabile con lo zucchero e il latte di mandorla 7 e aggiungete la gelatina sciolta nella panna 8. In un’altra ciotola montate i restanti 100 g di panna 9
									

								

															

																		
																															
											
										
																														
																		e aggiungetela delicatamente alla crema di formaggio 10. Riempite gli stampini fino al bordo livellando bene la superficie 11. Lasciate riposare in frigorifero per 4 ore. Una volta che i cuoricini saranno ben sodi, sformateli delicatamente 12
									

								

															

																		
																															
											
										
																														
																		e guarnitele sistemando le mandorle tagliate a lamelle lungo i bordi 13 e ponendo al centro le amarene divise a metà (in alternativa potete utilizzare le ciliegie) 14. Ecco, i vostri bellissimi e deliziosi cuori di cheesecake mandorle e amarene sono pronti per essere divorati!
									

								

							
					    