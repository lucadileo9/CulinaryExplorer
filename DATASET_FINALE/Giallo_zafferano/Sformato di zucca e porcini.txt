Difficoltà: Facile
Per lo più di carne o di verdure gli sformati sono un'idea per cena sfiziosa e che piace sempre a tutti. In vista dell'autunno abbiamo pensato di preparare lo sformato di zucca e porcini, perfetto da servire come antipasto o come secondo vegetariano per un bel pranzo di domenica. Un flan di zucca soffice e morbido, grazie alla cottura a bagnomaria e al composto di uova e panna, a cui si aggiunge la zucca, precedentemente stufata. Come decorazione abbiamo usato i porcini, semplicemente saltati in padella e tante scaglie di Grana Padano DOP che contrasteranno la dolcezza della zucca, con il loro gusto sapido. Un pizzico di noce moscata e qualche rametto di timo profumeranno questo piatto, ma al loro posto potrete usare le vostre erbe aromatiche preferite! Scopriamo insieme quanto è semplice realizzare questo sformato!


						
						

														INGREDIENTI
							
													


						
														
							
														Ingredienti (per cuocere la zucca)
							

							
								

																	Zucca delica
								
								
								
																	850
									g
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Acqua
								
								
								
																	150
									g
																

								

							
														
							
						
														
							
														per lo sformatino (per uno stampo da 19x10 cm)
							

							
								

																	Panna fresca liquida
								
								
								
																	210
									g
																

								

							
								

																	Uova
								
								
								(circa 4)
																	220
									g
																

								

							
								

																	Grana Padano DOP
								
								
								
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
														
							
						
														
							
														per i porcini
							

							
								

																	Funghi porcini
								
								
								
																	250
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
														
							
						
														
							
														per decorare
							

							
								

																	Grana Padano DOP
								
								
								in scaglie
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare lo sformato di zucca e porcini iniziate dalla pulizia della zucca. Eliminate i semi e la buccia esterna 1; poi tagliate la zucca, prima a fette e poi a cubetti 2, in modo da ottenerne 480 g. Trasferitela in una casseruola dove avrete già versato un filo d'olio 3.
									

								

															

																		
																																											
											
										
																						
											
										
																						
											
										
																																										
																		Aggiungete timo, sale e pepe 4. Versate anche l'acqua 5 e cuocete con il coperchio per circa 20 minuti 6.
									

								

															

																		
																																											
											
										
																						
											
										
																						
											
										
																																										
																		Una volta che la zucca sarà pronta frullatela con un mixer ad immersione 7 e lasciatela intiepidire. Quando la zucca sarà fredda in una ciotola rompete le uova e unite le foglioline di timo 8. Aggiungete anche la panna 9 e sbattete con una frusta.
									

								

															

																		
																																											
											
										
																						
											
										
																						
											
										
																																										
																		Aggiungete i 100 g di Grana Padano DOP grattugiato 10, il sale 11, il pepe e la noce moscata. Mescolate per bene e in ultimo incorporate anche la zucca 12.
									

								

															

																		
																																											
											
										
																						
											
										
																						
											
										
																																										
																		Trasferite il composto all'interno di uno stampo da plumcake grande 19x10 cm (alto 7 cm), precedentemente imburrato e rivestito con carta forno. Sistemate lo stampo all'interno di una pirofila 13 e verate all'interno della pirofila dell'acqua calda, ma non bollente 14. Non dovrete arrivare all'orlo ma riempire circa i 3/4 della pirofila. Passate alla cottura a bagnomaria in forno statico preriscaldato a 180° per 90 minuti.
									

								

															

																		
																															
											
										
																														
																		Nel frattempo occupatevi della pulizia dei funghi porcini. Con un coltellino eliminate la parte del gambo più terrosa e con una spazzolina ripulitelo bene dalla sabbia 16. Per tutti i dettagli consultate la nostra scuola di cucina come pulire i funghi porcini. Quando il tortino sarà quasi cotto tagliate i funghi a fettine 17. In una padella versate un filo d'olio e due spicchi d'aglio in camicia. Lasciate insaporire, poi versate i funghi 18.
									

								

															

																		
																																											
											
										
																						
											
										
																						
											
										
																																										
																		Aggiungete un paio di rametti di timo 19. Salate, pepate e cuocete per 5-6 minuti a fuoco dolce 20. Non appena il tortino sarà pronto sfornatelo 21.
									

								

															

																		
																																											
											
										
																						
											
										
																						
											
										
																																										
																		Aspettate una decina di minuti, poi sollevate lo stampo, asciugatelo e capovolgetelo su un piatto da portata 22. Eliminate la carta forno 23 e sistemate sopra i porcini e le scaglie di Grana Padano DOP 24. Il vostro sformato è pronto da servire.
									

								

							
					    