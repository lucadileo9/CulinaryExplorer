Difficoltà: Facile
Le linguine al ragù di coda di rospo sono un primo piatto semplice e veloce da realizzare ma davvero gustoso e raffinato. In questa ricetta che vi proponiamo le bavette (dette anche linguine) sono condite con un delizioso sughetto di pomodorini pachino arricchito da cubetti di coda di rospo e rondelle di olive nere. La rana pescatrice, spesso chiamata anche coda di rospo, è un pesce di acqua salata che abita i fondali sabbiosi e rocciosi, dall'aspetto caratteristico che ricorda appunto quello di una rana. É un pesce molto leggero e duttile in cucina, in quanto non presenta lische e la sua carne non tende a sfaldarsi durante la cottura, si usa infatti per il tipico guazzetto al pomodoro. Stupite anche voi i vostri ospiti con le linguine al ragù di coda di rospo!


												
						
						

														INGREDIENTI
							
							                            
                                
    								
    									
    										
    										489
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    489
    					
    					    					    					
    					    Carboidrati
    					    g
    					    73.1
    					
    					    					    					
    					      di cui zuccheri
    					    g
    					    2.8
    					
    					    					    					
    					    Proteine
    					    g
    					    25.2
    					
    					    					    					
    					    Grassi
    					    g
    					    9.9
    					
    					    					    					
    					      di cui saturi
    					    g
    					    1.54
    					
    					    					    					
    					    Fibre
    					    g
    					    2.8
    					
    					    					    					
    					    Colesterolo
    					    mg
    					    70
    					
    					    					    					
    					    Sodio
    					    mg
    					    400
    					
    					    				
    			
                            
													


						
							
							

							
								

																	Linguine
								
								
								
																	350
									g
																

								

							
								

																	Pomodorini ciliegino
								
								
								
																	250
									g
																

								

							
								

																	Coda di rospo
								
								
								polpa 
																	400
									g
																

								

							
								

																	Olive nere
								
								
								denocciolate
																	50
									g
																

								

							
								

																	Vino bianco
								
								
								
																	40
									g
																

								

							
								

																	Prezzemolo
								
								
								tritato
																	2
									g
																

								

							
								

																	Peperoncino fresco
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Iniziate la preparazione delle linuine al ragù di coda di rospo tagliando il pesce in fette abbastanza spesse 1 e privandole della lisca centrale con un coltello 2, facendo attenzione ad eliminare tutti gli eventuali residui. Tagliate quindi i filetti di coda di rospo in cubetti 3.
									

								

															

																		
																															
											
										
																														
																		Lavate i pomodorini e tagliateli a metà 4. Procedete ora a tagliare anche le olive a rondelle 5. In ultimo tritate il prezzemolo e tenete tutto da parte 6.
									

								

															

																		
																															
											
										
																														
																		In una padella scaldate 3 cucchiai di olio extravergine di oliva, aggiungete lo spicchio d'aglio, lasciatelo imbiondire, quindi toglietelo 7. Aggiungete il peperoncino fresco privato dei semi e tagliato a fettine 8. Fate insaporire leggermente e unite anche i cubetti di coda di rospo 9.
									

								

															

																		
																															
											
										
																														
																		Lasciateli rosolare per pochi minuti, aggiustate di sale 10 e sfumate con il vino bianco a fiamma vivace 11. Una volta evaporato tutto il vino aggiungete anche i pomodorini 12.
									

								

															

																		
																															
											
										
																														
																		A questo punto unite anche le olive nere precedentemente tagliate 13. Amalgamate bene gli ingredienti, fate appassire leggermente i pomodorini e aggiungete il prezzemolo 14. Una volta che il sugo si sarà asciugato aggiungete un pizzico di pepe e spegnete il fuoco 15.
									

								

															

																		
																															
											
										
																														
																		Nel frattempo cuocete le bavette in abbondante acqua bollente e salata 16. Scolatele al dente e versatele nella padella con il ragù di coda di rospo 17, mescolate bene 18 e servite le linguine al ragù di coda di rospo ben calde aggiungendo eventualmente un filo d'olio extravergine di oliva a crudo.
									

								

							
					    