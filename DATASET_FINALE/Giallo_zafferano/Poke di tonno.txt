Difficoltà: Facile
Tutti pazzi per il poke! Quasi in ogni città o cittadina italiana pullulano i piccoli, vivaci e graziosi spazi in cui assaggiare questo poke bowl, un piatto unico ricco di verdure, frutta, proteine, salse gustose da comporre come più si preferisce. Oggi vi presentiamo la nostra proposta di poke di tonno, da fare a casa e da combinare e "scombinare" come più preferirete. Noi abbiamo scelto di abbinare il tonno fresco al mango, accostare l'avocado, ingentilire con pomodorini freschi, germogli e donare una nota croccante con arachidi sbriciolate. Una salsa spicy maio completerà questo poke superbo! Non resta che tirar fuori le bacchette per gustare questo poke di tonno!


						
						

														INGREDIENTI
							
													


						
														
							
														Ingredienti per il riso
							

							
								

																	Riso per sushi
								
								
								
																	500
									g
																

								

							
								

																	Acqua
								
								
								
																	500
									g
																

								

							
								

																	Aceto di riso
								
								
								
																	30
									g
																

								

							
								

																	Zucchero
								
								
								
																	10
									g
																

								

							
								

																	Sale fino
								
								
								
																	5
									g
																

								

							
														
							
						
														
							
														Per il poke
							

							
								

																	Tonno
								
								
								(abbattuto)
																	340
									g
																

								

							
								

																	Avocado
								
								
								
																	1
									
																

								

							
								

																	Succo di limone
								
								
								
																	
									q.b.
																

								

							
								

																	Cipollotto fresco
								
								
								
																	2
									
																

								

							
								

																	Mango
								
								
								
																	1
									
																

								

							
								

																	Alga Wakame
								
								
								
																	80
									g
																

								

							
								

																	Pomodorini ciliegino
								
								
								
																	120
									g
																

								

							
								

																	Germogli di soia
								
								
								
																	40
									g
																

								

							
								

																	Arachidi
								
								
								
																	
									q.b.
																

								

							
								

																	Semi di sesamo
								
								
								misti
																	
									q.b.
																

								

							
														
							
						
														
							
														per la mayo spicy
							

							
								

																	Maionese
								
								
								
																	
									q.b.
																

								

							
								

																	Salsa sriracha
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il poke di tonno iniziate a preparare il riso. Il riso va sciacquato bene sotto acqua fredda fino a che l’acqua non risulti limpida 1. Versatelo in una pentola dai bordi alti con pari peso di acqua (nel nostro caso 500 g) 2, accendete il fuoco a fiamma alta, con coperchio 3 e cuocete così senza mescolare per 2 minuti, quindi abbassate la fiamma e proseguite la cottura per altri 10 minuti: non dovrete mai togliere il coperchio o mescolare. La consistenza del riso dovrà essere leggermente al dente. 
									

								

															

																		
																																											
											
										
																						
											
										
																						
											
										
																																										
																		Intanto preparate il composto di aceto di riso, che donerà un gusto leggermente acidulo al riso. In un pentolino versate l'aceto e il sale 4. Scaldate a fuoco medio-basso per far sciogliere il sale, poi unite lo zucchero 5. Mescolate e spegnete il fuoco 6. Lasciate raffreddare.
									

								

															

																		
																																											
											
										
																						
											
										
																						
											
										
																																										
																		Quando il riso sarà pronto potete riporlo in un contenitore ampio di legno (o in altro materiale che non sia acciaio). Se usate un contenitore di legno, consigliamo di bagnarlo prima con dell'acqua, poi svuotarlo: in questo modo il legno non assorbirà l'aceto. Versate il riso nel contenitore 7 e aggiungete il composto di aceto, facendolo colare sulla paletta di legno 8, per spargerlo sul riso in maniera più delicata ed uniforme. Mescolate il riso smuovendolo con la paletta di legno usata di taglio, per non schiacciarlo 9. E' importante mescolare fino a che i chicchi saranno lucidi e ben conditi. 
									

								

															

																		
																																											
											
										
																						
											
										
																						
											
										
																																										
																		Attendete che si raffreddi, rimestando delicamente di tanto in tanto e poi potete coprire con un panno umido perché non si appiccichi 10. Nel frattempo occupatevi del resto: pelate il mango 11, tagliatelo a fette e realizzate dei cubetti di circa 2 cm con la polpa 12. Tagliate a rondelle il cipollotto, tagliando via la parte verde.
									

								

															

																		
																																											
											
										
																						
											
										
																						
											
										
																																										
																		Passate all'avocado: tagliatelo a metà 13, sbucciatelo e tagliatelo a fettine. Potete irrorare con succo di limone per non farlo annerire 14. Tagliate i pomodorini in 4 parti 15. 
									

								

															

																		
																																											
											
										
																						
											
										
																						
											
										
																																										
																		Preparate la maionese con un cucchiaio di salsa sriracha. Tritate grossolanamente le arachidi 16. Tagliate il tonno a fettine sottili, come se fosse un sashimi 17, oppure se preferite anche a cubetti. Ora potete comporre il poke di tonno: nelle bowl posizionate il riso alla base, inumidendovi le mani prima. Aggiungete le verdure, la frutta, le alghe e il tonno creando dei mucchietti ben separati. Completate con i germogli, le alghe e la salsa. Decorate con i semi di sesamo, la granella di arachidi, della salsa di soia e servite 18. 
									

								

							
					    