Difficoltà: Media
In passato vi avevamo conquistato con i frollini al Parmigiano, friabili e gustosi bocconcini salati, perfetti da servire per accompagnare l’aperitivo. Oggi vi proponiamo un’altra versione di questi finger food, ispirato agli aromi dell’estate: i biscotti salati al basilico, realizzati con un semplice impasto arricchito con formaggio grattugiato e foglie di basilico fresco. Colorati e saporiti, questi biscottini stuzzicheranno la curiosità dei vostri ospiti che potrete sfidare a indovinare l’ingrediente segreto che si cela dietro l’accattivante tinta verde... ai vincitori spetterà il bis!


												
						
						

														INGREDIENTI
							
													


						
							
														Ingredienti per circa 35 biscotti
							

							
								

																	Farina 00
								
								
								
																	160
									g
																

								

							
								

																	Burro
								
								
								freddo
																	110
									g
																

								

							
								

																	Grana Padano DOP
								
								
								da grattugiare
																	100
									g
																

								

							
								

																	Uova
								
								
								(circa 1 )
																	55
									g
																

								

							
								

																	Basilico
								
								
								
																	20
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i biscotti salati al basilico per prima cosa ponete le foglie di basilico lavate e asciugate in un bicchiere alto, aggiungete un uovo 1 e frullate tutto con il mixer a immersione 2 per ottenere una crema che terrete da parte. In una ciotola versate la farina e il formaggio grattugiato 3.
									

								

															

																		
																															
											
										
																														
																		Unite anche il burro freddo tagliato a tocchetti 4. Sbriciolate il composto con le dita 5, poi versate la crema di basilico precedentemente preparata 6.
									

								

															

																		
																															
											
										
																														
																		Impastate a mano raccogliendo tutti gli ingredienti, poi trasferite l’impasto su una spianatoia 7 e compattatelo bene. Avvolgete il panetto con pellicola per alimenti 8 e ponetelo in frigorifero per 20 minuti. Trascorso il tempo di riposo, riprendete il panetto e stendetelo con un mattarello su una spianatoia leggermente infarinata 9.
									

								

															

																		
																															
											
										
																														
																		Quando avrete ottenuto una sfoglia dello spessore di circa 5 mm 10, ricavate i biscotti con uno stampino del diametro di 5 cm circa 11: noi abbiamo usato uno stampo con i bordi ondulati 12. Impastando nuovamente gli scarti della frolla otterrete in totale circa 35-36 biscotti.
									

								

															

																		
																															
											
										
																														
																		Adagiate i biscotti su una leccarda rivestita con carta forno 13 e cuocete in forno statico preriscaldato a 180° per 25 minuti. A cottura ultimata, sformate i biscotti salati al basilico 14, lasciateli raffreddare e poi serviteli 15!
									

								

							
					    