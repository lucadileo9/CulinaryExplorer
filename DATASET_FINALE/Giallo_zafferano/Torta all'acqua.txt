Difficoltà: Molto facile
Provate a immaginare una torta, simile alla torta senza uova, ma non solo senza uova, anche senza burro e senza latte! Pensate che sia impossibile? Noi vi diciamo no: con la torta all’acqua! Leggera e soffice, ideale per la colazione come per la merenda. Ci è piaciuta talmente tanto che l'abbiamo realizzata anche in versione ciambella e muffin! Se non siete ancora convinti di provarla, sappiate che questa torta all’acqua è anche estremamente facile da preparare, alla portata di chi è ancora alle prime armi in cucina e non ha molta esperienza con i dolci. Bastano davvero pochi ingredienti ed è quindi perfetta se arrivano amici a cena e non siete riusciti a fare la spesa: in poche mosse preparerete una torta profumatissima, che sorprenderà anche i vostri ospiti più scettici. La torta all’acqua è un dolce senza uova delizioso da leccarsi i baffi e conquisterà tutti, una volta provata non potrete fare più a meno di questa delizia leggera e delle sue varianti:


												
						
						

														INGREDIENTI
							
							                            
                                
    								
    									
    										
    										340
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    340
    					
    					    					    					
    					    Carboidrati
    					    g
    					    54.7
    					
    					    					    					
    					      di cui zuccheri
    					    g
    					    26.7
    					
    					    					    					
    					    Proteine
    					    g
    					    4.4
    					
    					    					    					
    					    Grassi
    					    g
    					    11.6
    					
    					    					    					
    					      di cui saturi
    					    g
    					    1.56
    					
    					    					    					
    					    Fibre
    					    g
    					    1.3
    					
    					    					    					    					
    					    Sodio
    					    mg
    					    2
    					
    					    				
    			
                            
													


						
							
														Ingredienti per uno stampo di 24 cm di diametro
							

							
								

																	Acqua
								
								
								naturale, a temperatura ambiente
																	330
									g
																

								

							
								

																	Farina 00
								
								
								
																	300
									g
																

								

							
								

																	Zucchero
								
								
								
																	200
									g
																

								

							
								

																	Lievito in polvere per dolci
								
								
								
																	16
									g
																

								

							
								

																	Olio di semi
								
								
								
																	90
									g
																

								

							
								

																	Baccello di vaniglia
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta all'acqua iniziate setacciando la farina con il lievito in una ciotola 1 e mettete un attimo da parte. In un'altra ciotola versate lo zucchero e aggiungete l'acqua a temperatura ambiente 2, mescolando bene con una frusta per far sciogliere lo zucchero 3.
									

								

															

																		
																															
											
										
																														
																		Con un coltello incidete un baccello di vaniglia nel senso della lunghezza e raccoglietene i semini 4, che andrete a unire all'acqua e allo zucchero 5. A questo punto versate anche l'olio di semi 6 e mescolate 6.
									

								

															

																		
																															
											
										
																														
																		Ora riprendete le polveri setacciate e aggiungetele, un cucchiaio per volta, all'emulsione di acqua zucchero e olio, sempre mescolando bene e continuamente 7 per evitare la creazione di grumi. Una volta che avrete aggiunto tutta la farina otterrete un impasto morbido, liscio e privo di grumi 8. Prendete uno stampo da 24 cm di diametro e foderatelo con la carta da forno. O, se preferite, potete semplicemente oliarlo e infarinarlo con un po' di olio di semi e un cucchiaio di farina. Quando lo stampo sarà pronto, versateci l'impasto della torta 9.
									

								

															

																		
																															
											
										
																														
																		Se necessario aiutatevi con una spatola per distribuire uniformemente l'impasto 10 e infornate nel forno statico già caldo a 180° per 50 minuti. Se durante la cottura vi sembra che la torta si colori troppo, dopo la prima mezzora di cottura coprite la torta con un foglio di carta stagnola e proseguite la cottura. Prima di sfornare fate la prova dello stecchino: se uscirà pulito e asciutto significa che la torta è cotta a dovere. Sfornate la torta e lasciatela raffreddare 11. Infine trasferite la torta su un piatto e guarnitela con una spolverata di zucchero a velo 12. La vostra torta all'acqua è pronta per essere gustata!
									

								

							
					    