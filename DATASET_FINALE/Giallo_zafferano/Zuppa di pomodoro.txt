Difficoltà: Molto facile
Mettere in tavola i prodotti di stagione ha sempre il suo vantaggio. Al mercato sono quelli che costano meno, hanno il colore ed il profumo tipico e soprattutto il loro sapore è davvero eccezionale! Volete un esempio? I pomodori! Nella più calda delle stagioni questi frutti danno il loro meglio e così, viste anche le alte temperature, abbiamo trovato la ricetta perfetta per il periodo, la zuppa di pomodoro. Non chiamatela gazpacho perché questa preparazione ha in comune davvero ben poco. Si tratta infatti di una delicatezza in termini di sapore e non solo. Un piatto perfetto per chi non vuole consumare cibi troppo elaborati e gustare così una zuppa leggera, saporita e soprattutto di stagione. Il segreto? L’utilizzo dei pomodori San Marzano! Una varietà DOP proveniente dalla Campania e che fa davvero la differenza specialmente perché conserva il suo sapore originale anche dopo la cottura. Per il pranzo di oggi scegliete una ricetta di stagione, come la nostra zuppa di pomodoro, servitela a temperatura ambiente e fateci sapere se vi è piaciuta!


						
						

														INGREDIENTI
							
							                            
                                
    								
    									
    										
    										154
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    154
    					
    					    					    					
    					    Carboidrati
    					    g
    					    12.8
    					
    					    					    					
    					      di cui zuccheri
    					    g
    					    12.8
    					
    					    					    					
    					    Proteine
    					    g
    					    3.9
    					
    					    					    					
    					    Grassi
    					    g
    					    9.7
    					
    					    					    					
    					      di cui saturi
    					    g
    					    2.08
    					
    					    					    					
    					    Fibre
    					    g
    					    3.4
    					
    					    					    					
    					    Colesterolo
    					    mg
    					    5
    					
    					    					    					
    					    Sodio
    					    mg
    					    318
    					
    					    				
    			
                            
													


						
														
							
							

							
								

																	Pomodori San Marzano
								
								
								
																	1,5
									kg
																

								

							
								

																	Olio extravergine d'oliva
								
								
								
																	30
									g
																

								

							
								

																	Basilico
								
								
								
																	5
									foglie
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per guarnire
							

							
								

																	Panna fresca liquida
								
								
								
																	
									q.b.
																

								

							
								

																	Basilico
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la zuppa di pomodoro iniziate lavando questi ultimi. Poi asciugateli e con un coltellino eliminate il picciolo e la pelle 1. Tagliateli a metà e svuotateli dei semi e del succo 2. Una volta puliti tutti sminuzzateli 3.
									

								

															

																		
																															
											
										
																														
																		In un tegame scaldate l’olio extravergine insieme ad uno spicchio d’aglio sbucciato 4, dopo un minuto aggiungete i pomodori 5 e mescolate lasciando insaporire per qualche minuto 6.
									

								

															

																		
																															
											
										
																														
																		Unite poi le foglie di basilico 7, salate e date un’ultima mescolate 8 prima di coprire con un coperchio lasciando cuocere, a fiamma bassa, per almeno 35 minuti 9.
									

								

															

																		
																															
											
										
																														
																		Trascorso il tempo eliminate il basilico e l’aglio 10, poi utilizzando un mixer ad immersione frullate i pomodori in modo da ottenere una purea liscia 11. Lasciate cuocere ancora per 25-30 minuti così da farla asciugare e restringere un po’ 12; poi spegnete il fuoco e lasciatela intiepidire a temperatura ambiente. 
									

								

															

																		
																															
											
										
																														
																		A questo punto la vostra zuppa di pomodoro sarà pronta, noi abbiamo scelto di servirla nelle ciotoline 13 e di guarnirla con della panna fresca. Se volete farlo anche voi è davvero molto semplice, basterà versare un pò di panna sulla zuppa e con un cucchiaio formare una spirale 14. Infine date un tocco di colore e profumo in più alla vostra zuppa di pomodoro aggiungendo una fogliolina di basilico e servite 15.
									

								

							
					    