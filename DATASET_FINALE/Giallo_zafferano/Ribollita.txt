Difficoltà: Media
Conosciamo tutti la ribollita come piatto di recupero per eccellenza della tradizione culinaria toscana. Le origine di questa pietanza risalgono al medioevo quando i nobili erano soliti consumare le loro pietanze dentro a dei pani detti “mense”. Una volta terminato il pranzo, il pane avanzato veniva dato ai servi, che per sfamarsi lo univano alle loro povere verdure e lo facevano bollire, ottenendo una zuppa sostanziosa e saporita, una vera e propria antenata della ribollita! Ancora oggi questa ricetta fa parte della cucina casalinga, conosciuta e apprezzata in diverse varianti nella stessa regione che esprimono tradizioni familiari o usanze del luogo. In questa ricetta vi raccontiamo i nostri piccoli segreti per gustare al meglio questo comfort food di altri tempi, una delle più appetitose ricette con il cavolo nero. Attendete i primi freddi e concedetevi il tempo che serve per realizzare la ribollita o altre zuppe corroboranti toscane come la farinata di cavolo nero e borlotti o, se preferite, anche una pasta con il cavolo nero, facile e appetitosa.


						
						

														INGREDIENTI
							
							                            
                                
    								
    									
    										
    										427
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    427
    					
    					    					    					
    					    Carboidrati
    					    g
    					    64
    					
    					    					    					
    					      di cui zuccheri
    					    g
    					    8.9
    					
    					    					    					
    					    Proteine
    					    g
    					    20.4
    					
    					    					    					
    					    Grassi
    					    g
    					    9.9
    					
    					    					    					
    					      di cui saturi
    					    g
    					    1.57
    					
    					    					    					
    					    Fibre
    					    g
    					    15
    					
    					    					    					    					
    					    Sodio
    					    mg
    					    725
    					
    					    				
    			
                            
													


						
														
							
														Ingredienti per i fagioli
							

							
								

																	Fagioli cannellini secchi
								
								
								 
																	350
									g
																

								

							
								

																	Olio extravergine d'oliva
								
								
								 
																	20
									g
																

								

							
								

																	Aglio
								
								
								
																	1
									spicchio
																

								

							
								

																	Rosmarino
								
								
								
																	1
									rametto
																

								

							
								

																	Acqua
								
								
								
																	2
									l
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la zuppa
							

							
								

																	Verza
								
								
								
																	250
									g
																

								

							
								

																	Cavolo nero
								
								
								
																	300
									g
																

								

							
								

																	Bietole
								
								
								
																	300
									g
																

								

							
								

																	Pane raffermo
								
								
								 
																	220
									g
																

								

							
								

																	Olio extravergine d'oliva
								
								
								 
																	25
									g
																

								

							
								

																	Pomodori pelati
								
								
								
																	180
									g
																

								

							
								

																	Patate
								
								
								
																	1
									
																

								

							
								

																	Cipolle
								
								
								 
																	80
									g
																

								

							
								

																	Carote
								
								
								 
																	80
									g
																

								

							
								

																	Sedano
								
								
								
																	100
									g
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Peperoncino
								
								
								secco
																	
									q.b.
																

								

							
								

																	Timo
								
								
								fresco
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la ribollita iniziate dalla cottura dei fagioli cannellini, per prima cosa poneteli in ammollo una ciotola colma di acqua almeno per una notte intera, meglio ancora se per 24 ore 1. Trascorso questo tempo in un tegame ampio dal bordo alto scaldate l’olio di oliva con lo spicchio di aglio e il rametto di rosmarino 2, poi aggiungete i fagioli scolati dall’acqua di ammollo 3,
									

								

															

																		
																															
											
										
																														
																		coprite con l'acqua 4 e cuocete per 1 ora a fuoco medio-basso con il coperchio 5. A fine cottura pepate e salate (il sale meglio aggiungerlo alla fine altrimenti indurirebbe i legumi se messo troppo presto). Rimuovete il rametto di rosmarino, prelevate una parte di fagioli 6 e teneteli da parte perché dovranno essere aggiunti interi alla fine.
									

								

															

																		
																															
											
										
																														
																		Frullate tutto con un mixer ad immersione per ottenere un brodo con il quale porterete a cottura la zuppa 7. Ora occupatevi del soffritto: sbucciate la cipolla e tritatela finemente 8, lavate il sedano e riducete anch’esso ad un trito fine 9
									

								

															

																		
																															
											
										
																														
																		per finire pelate la carota e riducetela a piccoli cubetti 10 In un tegame scaldate 25 gr di olio di oliva e fate soffriggere a fuoco moderato cipolla, sedano e carote tritati 11. Mentre il soffritto appassisce, pelate la patata e riducetela a dadini 12
									

								

															

																		
																															
											
										
																														
																		Aggiungete anche i dadini di patata al soffritto e proseguite la cottura 13, mentre cuoce la patata versate i pelati in una ciotola e schiacciateli con una forchetta 14, aggiungeteli alle verdure nel tegame 15
									

								

															

																		
																															
											
										
																														
																		Mentre la cottura prosegue, dedicatevi alle verdure a foglia: dividete a metà la verza, privatela della costola interna più dura 16, e poi tagliatela a julienne 17, Lavate e tagliate grossolanamente le bietole 18
									

								

															

																		
																															
											
										
																														
																		e per ultime lavate e tagliate anche le foglie di cavolo nero 19. Aggiungete la verza, le bietole 20 e il cavolo 21 alla zuppa
									

								

															

																		
																															
											
										
																														
																		ora versate il brodo di fagioli che avete frullato 22, mescolate, coprite con il coperchio 23 e portate al bollore. Quando la zuppa bolle, togliete il coperchio e cuocete per altri 45 minuti mescolando di tanto in tanto. Quando la zuppa sarà pronta regolate di sale e pepe, unite i fagioli interi che avete tenuto da parte 24, mescolate e spegnete il fuoco.
									

								

															

																		
																															
											
										
																														
																		Tagliate a fette grossolane il pane raffermo, adagiate alcune fette sul fondo di una ciotola o zuppiera, coprite con un paio di mestoli di zuppa 25, poi adagiate un altro strato di pane e ricoprite con altra zuppa, proseguite alternando gli strati fino a terminare gli ingredienti 26. Lasciate raffreddare a temperatura ambiente e poi ponete in frigorifero coperto con pellicola 27 per almeno 2 ore.
									

								

															

																		
																															
											
										
																														
																		Trascorso questo tempo, riprendete la ribollita, il pane avrà assorbito la zuppa e la ribollita avrà un aspetto semisolido 28, versatela in un tegame, portatela al bollore, aromatizzatela con peperoncino 29 e foglioline di timo. La vostra ribollita è pronta per essere gustata con un filo di olio a crudo 30!
									

								

							
					    