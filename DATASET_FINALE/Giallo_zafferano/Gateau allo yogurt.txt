Difficoltà: Molto facile
Siete alla ricerca di un dolce senza troppi sensi di colpa? Il gateau allo yogurt è la ricetta che fa per voi! Non fatevi ingannare dal nome, che ci porta subito alla mente il famoso sformato di patate… il gateau allo yogurt è una torta bassa e compatta senza burro né olio, dalla consistenza simile a quella di un flan; a differenza del classico flan alle prugne, però, non contiene né farina né lievito. La preparazione in effetti è davvero molto semplice e ricorda quella della torta magica alla ricotta: basta mescolare tutti gli ingredienti con una frusta manuale e poi infornare il composto ottenuto. L’impasto realizzato con yogurt bianco naturale ha un sapore neutro e delicato ed è per questo che si abbina perfettamente a frutta fresca e panna montata, miele e frutta secca, confettura o Nutella. Servite il gateau allo yogurt per merenda o a colazione e farete la gioia di grandi e piccoli!


						
						

														INGREDIENTI
							
													


						
														
							
														Per l'impasto (per uno stampo del diametro di 20 cm alla base, 22 cm in superficie, altezza 5 cm)
							

							
								

																	Yogurt bianco naturale
								
								
								
																	500
									g
																

								

							
								

																	Uova
								
								
								(circa 3 medie)
																	165
									g
																

								

							
								

																	Zucchero integrale di canna
								
								
								
																	145
									g
																

								

							
								

																	Amido di mais (maizena)
								
								
								
																	75
									g
																

								

							
								

																	Succo di limone
								
								
								
																	30
									g
																

								

							
								

																	Scorza di limone
								
								
								da grattugiare
																	1
									
																

								

							
														
							
						
														
							
														Per lo stampo
							

							
								

																	Burro
								
								
								
																	
									q.b.
																

								

							
								

																	Zucchero integrale di canna
								
								
								
																	
									q.b.
																

								

							
														
							
						
														
							
														Per guarnire
							

							
								

																	Frutti di bosco
								
								
								
																	
									q.b.
																

								

							
								

																	Menta
								
								
								
																	
									q.b.
																

								

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il gateau allo yogurt versate le uova e lo zucchero di canna in una ciotola 1, poi aggiungete la scorza grattugiata 2 e il succo di limone 3. Mescolate energicamente con una frusta per amalgamare il tutto.
									

								

															

																		
																																											
											
										
																						
											
										
																						
											
										
																																										
																		Unite l’amido di mais 4 e mescolate ancora per evitare che si formino i grumi, poi versate lo yogurt 5. Mescolate per ottenere un composto omogeneo 6.
									

								

															

																		
																																											
											
										
																						
											
										
																						
											
										
																																										
																		Imburrate e spolverizzate con lo zucchero di canna uno stampo del diametro di 20 cm alla base, 22 cm in superficie e 5 cm di altezza 7. Versate il composto all’interno dello stampo 8 e cuocete in forno statico preriscaldato a 200° per 50 minuti, sul ripiano in basso 9.
									

								

															

																		
																																											
											
										
																						
											
										
																						
											
										
																																										
																		Una volta cotto, sfornate e lasciate raffreddare il gateau 10 prima di capovolgerlo su un piatto 11, poi mettetelo a raffreddare in frigorifero per almeno 2 ore. Trascorso questo tempo, guarnite a piacere il vostro gateau allo yogurt, per esempio con frutti di bosco, zucchero a velo e qualche fogliolina di menta 12!
									

								

							
					    