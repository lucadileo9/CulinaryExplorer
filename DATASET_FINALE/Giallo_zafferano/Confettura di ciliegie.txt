Difficoltà: Facile
La confettura di ciliegie è un classico del mondo delle conserve, una delle più amate da  grandi e piccini per il suo sapore dolce e il suo piacevolissimo gusto. Come la maggior parte delle marmellate e confetture fatte in casa, anche la confettura di ciliegie è una ricetta semplice da realizzare e particolarmente adatta alla stagione estiva, durante la quale si possono trovare le ciliegie più buone e succose. Unica complicazione nella preparazione della confettura alle ciliegie è la laboriosa eliminazione di tutti i noccioli ed i piccioli che richiede tempo e pazienza. Il gusto unico di questa confettura ripagherà della fatica, e se siete amanti delle sfide provate anche quella di melagrana!


												
						
						

														INGREDIENTI
							
							                            
                                
    								
    									
    										
    										113
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    113
    					
    					    					    					
    					    Carboidrati
    					    g
    					    27.5
    					
    					    					    					
    					      di cui zuccheri
    					    g
    					    27.5
    					
    					    					    					
    					    Proteine
    					    g
    					    0.6
    					
    					    					    					
    					    Grassi
    					    g
    					    0.1
    					
    					    					    					
    					      di cui saturi
    					    g
    					    0.02
    					
    					    					    					
    					    Fibre
    					    g
    					    1
    					
    					    					    					    					
    					    Sodio
    					    mg
    					    3
    					
    					    				
    			
                            
													


						
							
														Ingredienti 
							

							
								

																	Ciliegie
								
								
								(da denocciolare)
																	1,3
									kg
																

								

							
								

																	Zucchero
								
								
								
																	300
									g
																

								

							
								

																	Limoni
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la confettura di ciliegie iniziate privando le ciliegie del picciolo. Lavatele bene 1, poi asciugatele e tagliatele a metà, togliendo il nocciolo (otterrete così circa 1 kg di ciliegie). Mettetete le ciliegie in una ciotola e aggiungete lo zucchero, la scorza di limone e 3 cucchiai di succo di limone 2. Coprite la ciotola con la pellicola trasparente e lasciate riposare il tutto per almeno 6 ore o per tutta la notte in un luogo fresco e asciutto o in frigorifero. Trascorso questo tempo eliminate le scorze del limone 3.
									

								

															

																		
																															
											
										
																														
																		Mettete la frutta in un tegame capiente 4 e cuocete a fuoco moderato per circa un'ora, mescolando di tanto in tanto e togliendo la schiuma che si forma in superficie con una schiumarola 5. Mentre la confettura cuoce, dedicatevi alla sanificazione dei barattoli e dei tappi, come indicato dalle linee guida del Ministero della Salute riportate in fondo alla ricetta. Una volta che avrete svolto questa operazione, tornate alla confettura e controllatene la cottura: sarà pronta quando, versandone una goccia su un piatto inclinato, questa non colerà ma resterà compatta, omogenea e senza sbavature. Passate quindi la confettura con un passaverdure 6. Se però amate la frutta in pezzi potete lasciarla così o passarne circa la metà. A questo punto versate la confettura ancora bollente nei vasetti che avete sanificato, avendo cura di lasciare 1 centimetro di spazio dal bordo del vasetto. Avvitate bene i tappi sanificati ma senza stringere eccessivamente e lasciate raffreddare. Con il calore della confettura si creerà il sottovuoto, che permetterà di conservare il prodotto a lungo. Una volta che i barattoli si saranno raffreddati verificate se il sottovuoto è avvenuto correttamente: potete premere al centro del tappo e, se non sentirete il classico "click-clack", il sottovuoto sarà avvenuto.  La vostra confettura di ciliegie è pronta per essere gustata!
									

								

							
					    