Difficoltà: Molto facile
Patate e melanzane sono due degli ortaggi più amati così abbiamo scelto di utilizzarli per preparare un contorno rustico e saporito! Le melanzane al forno con patate sono l'accompagnamento perfetto per molti piatti a base di carne, da quelli più semplici come il polpettone di pollo a quelli più elaborati come l’arrosto di maiale in porchetta, ma potrebbe anche diventare un gustoso secondo vegetariano. L’aggiunta del formaggio verso la fine aggiungerà alle melanzane al forno quell’effetto filante a cui nessuno sa resistere... neanche i più restii potranno dire di no alle vostre melanzane al forno con patate!


												
						
						

														INGREDIENTI
							
							                            
                                
    								
    									
    										
    										136
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    136
    					
    					    					    					
    					    Carboidrati
    					    g
    					    9.5
    					
    					    					    					
    					      di cui zuccheri
    					    g
    					    2.7
    					
    					    					    					
    					    Proteine
    					    g
    					    6.8
    					
    					    					    					
    					    Grassi
    					    g
    					    7.9
    					
    					    					    					
    					      di cui saturi
    					    g
    					    3.6
    					
    					    					    					
    					    Fibre
    					    g
    					    2.5
    					
    					    					    					
    					    Colesterolo
    					    mg
    					    18
    					
    					    					    					
    					    Sodio
    					    mg
    					    210
    					
    					    				
    			
                            
													


						
							
							

							
								

																	Melanzane
								
								
								
																	380
									g
																

								

							
								

																	Patate
								
								
								
																	350
									g
																

								

							
								

																	Scamorza (provola)
								
								
								
																	120
									g
																

								

							
								

																	Timo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le melanzane al forno con patate, per prima cosa mettete a bollire le patate per circa 20 minuti 1: dovranno rimanere ben sode. Nel frattempo spuntate la melanzana 2 e tagliatela a rondelle di circa 5 mm di spessore 3.
									

								

															

																		
																															
											
										
																														
																		Trascorso il tempo di cottura delle patate, sbucciatele e tagliate anch’esse a rondelle di circa 5 mm di spessore 4. A questo punto oliate una pirofila 5 e adagiate una prima fila di melanzane, sovrapponendo leggermente le fette. Proseguite con una fila di patate, sovrapponendola in parte a quella di melanzane, e continuate ad alternare i due ingredienti fino al loro esaurimento 6.
									

								

															

																		
																															
											
										
																														
																		Condite con un filo d’olio 7, sale 8, pepe e qualche fogliolina di timo 9, poi cuocete in forno ventilato preriscaldato a 180° per 20 minuti.
									

								

															

																		
																															
											
										
																														
																		Nel frattempo tagliate la scamorza a fettine 10. Trascorsi i 20 minuti di cottura, sfornate e aggiungete le fettine di scamorza in superficie 11, poi rimettete in forno per circa 5 minuti, fino a quando il formaggio non si sarà sciolto. Le vostre melanzane al forno con patate sono pronte per essere servite 12!
									

								

							
					    