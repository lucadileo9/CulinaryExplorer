Difficoltà: Facile
I pomodori ripieni di tonno, maionese e uova sode sono un piatto freddo estivo saporito e veloce da preparare e ideale nella stagione più calda, un tocco di colore e gusto ai vostri menù dell'estate! E' un’ottima idea per trasformare i pomodori, spesso utilizzati come contorno o per sughi saporiti, in un piatto prelibato e sfizioso, che si può rendere ancora più leggero con una farcitura a base di salsa tonnata. Possono essere preparati in anticipo e serviti, magari come “apripista”, durante una bella cena all’aperto con gli amici o come piatto completo, accompagnati da un'insalata per una gita al mare. Non sono solo buoni, ma anche molto carini da vedere! Infatti, se tenete da parte le calotte dei pomodori dopo averli tagliati, potrete adagiarle nel piatto quando sarà pronto per essere servito e l’effetto sarà decorativo e originale!


						
						

														INGREDIENTI
							
							                            
                                
    								
    									
    										
    										394
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    394
    					
    					    					    					
    					    Carboidrati
    					    g
    					    7.4
    					
    					    					    					
    					      di cui zuccheri
    					    g
    					    7.4
    					
    					    					    					
    					    Proteine
    					    g
    					    16.3
    					
    					    					    					
    					    Grassi
    					    g
    					    33.2
    					
    					    					    					
    					      di cui saturi
    					    g
    					    5.51
    					
    					    					    					
    					    Fibre
    					    g
    					    2
    					
    					    					    					
    					    Colesterolo
    					    mg
    					    195
    					
    					    					    					
    					    Sodio
    					    mg
    					    497
    					
    					    				
    			
                            
													


						
														
							
														Ingredienti per 4 pomodori ripieni
							

							
								

																	Pomodori ramati
								
								
								da circa 200 g l'uno
																	4
									
																

								

							
								

																	Tonno sott'olio
								
								
								sgocciolato
																	150
									g
																

								

							
								

																	Uova
								
								
								medie
																	2
									
																

								

							
								

																	Capperi sott'aceto
								
								
								
																	6
									g
																

								

							
								

																	Acciughe (alici)
								
								
								filetti sott'olio 
																	8
									g
																

								

							
								

																	Timo
								
								
								
																	2
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la maionese (150 g)
							

							
								

																	Tuorli
								
								
								a temperatura ambiente
																	1
									
																

								

							
								

																	Succo di limone
								
								
								
																	12
									ml
																

								

							
								

																	Olio di semi
								
								
								
																	125
									ml
																

								

							
								

																	Aceto di vino bianco
								
								
								
																	1,5
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i pomodori ripieni, tagliate le calotte superiori 1 stando attenti a non eliminare il picciolo (che serve come decorazione) e tenetele da parte 2; quindi, con l’aiuto di un cucchiaino o di uno scavino svuotateli completamente della polpa 3,
									

								

															

																		
																															
											
										
																														
																		salateli leggermente e poneteli a sgocciolare capovolti su un piatto o meglio ancora sopra una griglia 4. Nel frattempo rassodate due uova 5, fatele raffreddare sotto l’acqua fredda corrente, poi sgusciatele e sminuzzatele fino a ridurle in pezzettini 6.
									

								

															

																		
																															
											
										
																														
																		Sgocciolate il tonno sott'olio con un colino 7, poi ponetelo in una ciotola e sminuzzatelo bene con una forchetta 8; tritate i capperi 9
									

								

															

																		
																															
											
										
																														
																		e le acciughe 10 che vi serviranno per il ripieno dei pomodori e metteteli da parte. Dedicatevi poi alla preparazione della maionese: ponete i tuorli in una ciotola dai bordi alti e salate e pepate a vostro piacimento 11. Versate l’aceto 12
									

								

															

																		
																															
											
										
																														
																		mentre state montando le uova, versate anche l’olio di semi a filo molto lentamente 13: questo passaggio è fondamentale per la buona riuscita della vostra maionese, infatti per non far impazzire la maionese bisogna evitare di aggiungere troppo olio in una volta, perchè impedirebbe il corretto emulsionamento con il tuorlo; continuate a lavorare con le fruste 14 e mescolate sempre nello stesso senso fino ad ottenere una salsa densa 15.
									

								

															

																		
																															
											
										
																														
																		Quando la maionese è montata, terminate aggiungendo il succo di limone 16 e lavorate ancora con le fruste, fino a quando non avrà raggiunto una consistenza densa, dopodiché sarà pronta per essere utilizzata nel ripieno dei vostri pomodori. Aggiungete quindi la maionese al tonno 17, poi i capperi 18
									

								

															

																		
																															
											
										
																														
																		le acciughe 19 assieme alle uova tritate 20, quindi aggiungete una spolverata di sale 20
									

								

															

																		
																															
											
										
																														
																		e pepe 22 e qualche fogliolina di timo 23. Amalgamate il tutto fino ad ottenere un composto omogeneo 24.
									

								

															

																		
																															
											
										
																														
																		Riempite accuratamente la sac-à-poche usa e getta 25 versando il composto per il ripieno dei pomodori, e quando sarà piena riempite i pomodori 26 e serviteli accompagnandoli con le calotte precedentemente messe da parte 27, che potrete appoggiare lateralmente ad essi ed ottenere un effetto decorativo. I vostri pomodori ripieni al tonno sono pronti per essere serviti!
									

								

							
					    