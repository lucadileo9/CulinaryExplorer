Difficoltà: Facile
Se siete alla ricerca di una ricetta sfiziosa e originale, siete nel posto giusto... vi mostriamo come preparare il tuorlo fritto! Una preparazione di base perfetta per arricchire tanti piatti, antipasti, primi o secondi, come quello che vi proponiamo oggi. E se vi state chiedendo come riuscire a friggere un tuorlo senza romperlo, la risposta è semplice. Basterà surgelarli ricoprendoli di pangrattato, in questo modo saranno molto meno fragili e riuscirete facilmente ad immergerli nell'olio. Una volta cotti risulteranno croccanti esternamente, ma con un cuore fondente all'interno. Dovrete prestare attenzione a non prolungare troppo la cottura per non perdere questo effetto che è proprio ciò che li caratterizza. Vi proponiamo un'idea per servirli: un letto di spinaci, arricchiti da uvetta e pinoli, e una besciamella al pepe nero per esaltare tutto il loro gusto!
Ecco altri modi per cuocere le uova:


						
						

														INGREDIENTI
							
													


						
														
							
							

							
								

																	Tuorli
								
								
								(di uova medie)
																	4
									
																

								

							
								

																	Pangrattato
								
								
								
																	200
									g
																

								

							
								

																	Olio di semi
								
								
								
																	
									q.b.
																

								

							
														
							
						
														
							
														per gli spinaci
							

							
								

																	Spinaci
								
								
								
																	250
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pinoli
								
								
								
																	20
									g
																

								

							
								

																	Uvetta
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la besciamella
							

							
								

																	Burro
								
								
								
																	20
									g
																

								

							
								

																	Farina 00
								
								
								
																	20
									g
																

								

							
								

																	Latte intero
								
								
								
																	200
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il tuorlo fritto come prima cosa versate abbondante pangrattato in un piatto, o un vassoio. Poi utilizzando un uovo create dei nidi, imprimendolo nel pangrattato 1. Versate il primo tuorlo in uno dei fori appena fatto 2 e proseguite così anche per gli altri. Ricoprite ancora con il pangrattato 3.
									

								

															

																		
																																											
											
										
																						
											
										
																						
											
										
																																										
																		I tuorli dovranno essere ben coperti; trasferiteli in freezer per almeno 2 ore 4. Quando le 2 ore saranno quasi trascorse potrete iniziare a preparare la besciamella. In un pentolino versate una grattata abbondante di pepe nero e tostatelo per un paio di minuti a fiamma bassa. Aggiungete il burro 5 e lasciatelo fondere, poi versate la farina in una volta sola 6.
									

								

															

																		
																																											
											
										
																						
											
										
																						
											
										
																																										
																		Mescolate rapidamente con una frusta 7, in modo da ottenere il roux e cuocetelo per un paio di minuti. Versate ora il latte 8 e mescolate ancora. Cuocete sino a che non inizierà ad addensarsi 9.
									

								

															

																		
																																											
											
										
																						
											
										
																						
											
										
																																										
																		Unite un pizzico di sale 10, mescolate e tenete da parte. Passate agli spinaci. Lavateli e asciugateli bene. Versateli in una padella, dove avrete già scaldato un filo d'olio. Aggiungete i pinoli 12.
									

								

															

																		
																																											
											
										
																						
											
										
																						
											
										
																																										
																		Unite anche l'uvetta 13 e mescolate bene 14. Regolate di sale 15 e di pepe.
									

								

															

																		
																																											
											
										
																						
											
										
																						
											
										
																																										
																		Cuocete per circa 3-4 minuti sino a che gli spinaci non saranno ben appassiti 16. Passate alla frittura: versate l'olio di semi in una pentola e scaldatelo fino a raggiungere la temperatura di 180°. Riprendete i tuorli dal freezer 17 e immergetene uno alla volta nell'olio caldo 18.
									

								

															

																		
																																											
											
										
																						
											
										
																						
											
										
																																										
																		Cuocete per 2 minuti, sino a che non sarà ben dorato 19. Non proseguite di molto la cottura perché il tuorlo all'interno deve rimanere morbido. Scolate il tuorlo fritto dall'olio e trasferitelo su un vassoio con carta assorbente 20 per togliere l'olio in eccesso. Ora impiattate posizionando sul fondo degli spinaci, un po' di besciamella e sopra il tuorlo fritto 21.
									

								

							
					    