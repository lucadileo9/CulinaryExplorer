Difficoltà: Facile
Oggi piovono polpette... polpette di melanzane! Piccoli e sfiziosi bocconcini da gustare uno dopo l’altro per assaporare un mix di morbidezza e croccantezza, perfetti da servire come alternativa vegetariana alle classiche polpette di carne, a cui non hanno nulla da invidiare! Molte sono le regioni italiane che ne rivendicano la paternità, ma una cosa è certa: le polpette di melanzane sono una ricetta che appartiene al meridione, dove d'estate si colgono gli ortaggi più teneri e dolci! Seguite la nostra ricetta e realizzate questo gustoso finger food perfetto per arricchire il vostro buffet o per un happy hour tra amici, vi divertirete a mangiarle con le mani consumandole in un unico boccone!

Se cercate una variante non fritta provate le polpette di melanzane al sugo, cotte in padella, o il nostro polpettone di melanzane al forno!


												
						
						

														INGREDIENTI
							
							                            
                                
    								
    									
    										
    										434
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    434
    					
    					    					    					
    					    Carboidrati
    					    g
    					    12.8
    					
    					    					    					
    					      di cui zuccheri
    					    g
    					    2.7
    					
    					    					    					
    					    Proteine
    					    g
    					    8.6
    					
    					    					    					
    					    Grassi
    					    g
    					    38.8
    					
    					    					    					
    					      di cui saturi
    					    g
    					    7.39
    					
    					    					    					
    					    Fibre
    					    g
    					    2.9
    					
    					    					    					
    					    Colesterolo
    					    mg
    					    58
    					
    					    					    					
    					    Sodio
    					    mg
    					    349
    					
    					    				
    			
                            
													


						
							
							

							
								

																	Melanzane
								
								
								
																	800
									g
																

								

							
								

																	Pangrattato
								
								
								
																	120
									g
																

								

							
								

																	Parmigiano Reggiano DOP
								
								
								grattugiato
																	120
									g
																

								

							
								

																	Uova
								
								
								medie
																	1
									
																

								

							
								

																	Aglio
								
								
								
																	1
									spicchio
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
								

																	Olio di semi
								
								
								per friggere
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le polpette alle melanzane prima di tutto lavate quest’ultime e disponetele su una leccarda foderata con carta forno 1, quindi cuocetele in forno statico preriscaldato a 200° per 1 ora. Una volta cotte 2, lasciate intiepidire le melanzane e privatele della buccia 3 e del picciolo.
									

								

															

																		
																																											
											
										
																						
											
										
																						
											
										
																																										
																		Disponete la polpa, così ottenuta, in un colino e schiacciatele leggermente con una forchetta 4 in modo da eliminare il liquido in eccesso 5. Trasferite la purea di melanzane all’interno di una ciotolina di vetro pulita, unite l'uovo e aggiungete uno spicchio d'aglio precedentemente schiacciato 6.
									

								

															

																		
																															
											
										
																														
																		A questo punto versate sia il pangrattato che il Parmigiano reggiano grattugiato 7 e aggiustate di sale 8 e di pepe. Tritate finemente il prezzemolo lavato in precedenza 9
									

								

															

																		
																															
											
										
																														
																		e incorporatelo al composto 10. Impastate il tutto con le mani 11 fino ad amalgamare gli ingredienti 12. Se l'impasto risultasse poco compatto, potete aggiungere ancora poco pangrattato.
									

								

															

																		
																															
											
										
																														
																		Una volta pronto l’impasto prelevate una piccola porzione e, sempre con le mani, formate delle polpettine tonde 13, della grandezza di una noce, che passerete nel pangrattato 14. Terminato tutto il composto versate l’olio in un tegame e scaldatelo fino a raggiungere la temperatura di 170° (utilizzate un termometro da cucina per misurare la temperatura esatta). Quando l’olio sarà caldo immergete pochi pezzi per volta 15
									

								

															

																		
																															
											
										
																														
																		e attendete 2-3 minuti 16, fino a che risulteranno ben dorate, prima di scolarle 17 e adagiarle su un vassoio foderato con carta da cucina, che assorbirà l’olio in eccesso. Servite le vostre polpettine di melanzane ancora calde e fumanti 18!
									

								

							
					    