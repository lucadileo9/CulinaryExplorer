Difficoltà: Media
Una delle cose belle dell’autunno è poter gustare le caldarroste al parco nello spettacolo del foliage che ci avvolge. Saporite, gustose e capaci di trasportarci in questi scenari, stavolta le abbiamo fatte incontrare con il fondente così da sfornare la deliziosa crostata di castagne e cioccolato di oggi. La nota avvolgente e amara del cioccolato si sposa magnificamente con quella dolce e legnosa delle castagne. Che diciamocela tutta sono buone da sole ma anche ottime da usare in tante appetitose ricette con le castagne, sia dolci che salate: sono incredibilmente versatili e in ogni preparazione non passano mai inosservate grazie al loro sapore inconfondibile. Appetitosi bocconcini di castagne e bacon, zuppe genuine, soffici ciambelle e morbide torte con le castagne abbiamo realizzato di tutto un po’, divertendoci a combinare insieme nuovi e invitanti ingredienti. Con la crostata di castagne e cioccolato vi proponiamo un abbinamento goloso in un dolce dalla doppia consistenza: friabile fuori e morbido al suo interno, grazie alle castagne bollite. Da oggi le merende autunnali avranno una marcia in più!


						
						

														INGREDIENTI
							
							                            
                                
    								
    									
    										
    										572
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    572
    					
    					    					    					
    					    Carboidrati
    					    g
    					    91.1
    					
    					    					    					
    					      di cui zuccheri
    					    g
    					    43.4
    					
    					    					    					
    					    Proteine
    					    g
    					    9.8
    					
    					    					    					
    					    Grassi
    					    g
    					    18.7
    					
    					    					    					
    					      di cui saturi
    					    g
    					    10.12
    					
    					    					    					
    					    Fibre
    					    g
    					    6.8
    					
    					    					    					
    					    Colesterolo
    					    mg
    					    83
    					
    					    					    					
    					    Sodio
    					    mg
    					    450
    					
    					    				
    			
                            
													


						
														
							
														Ingredienti per la frolla (per uno stampo da 20 cm)
							

							
								

																	Farina 00
								
								
								
																	380
									g
																

								

							
								

																	Uova
								
								
								(circa 2)
																	110
									g
																

								

							
								

																	Burro
								
								
								freddo di frigo
																	90
									g
																

								

							
								

																	Zucchero di canna
								
								
								
																	150
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per il ripieno
							

							
								

																	Castagne
								
								
								
																	500
									g
																

								

							
								

																	Zucchero di canna
								
								
								
																	40
									g
																

								

							
								

																	Latte di riso
								
								
								
																	160
									g
																

								

							
								

																	Cioccolato fondente
								
								
								
																	135
									g
																

								

							
								

																	Ricotta vaccina
								
								
								
																	60
									g
																

								

							
														
							
						
														
							
														per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la crostata di castagne cioccolato per prima cosa occupatevi della frolla. Noi abbiamo scelto di lavorare usando il robot da cucina, ma potete farlo anche a mano come nella video ricetta. Quindi nella ciotola di una planetaria munita di foglia versate lo zucchero di canna 1, il burro freddo tagliato a pezzetti e il sale 2. Date un primo giro di lame per amalgamare e poi unite le uova intere 3.
									

								

															

																		
																															
											
										
																														
																		Azionate di nuovo la planetaria per incorporarle bene e poi versate la farina 4, lavorate l’impasto per circa 3 muniti. Una volta che l’impasto sarà omogeneo 5, trasferitelo su una spianatoia 6.
									

								

															

																		
																															
											
										
																														
																		Lavoratelo per dargli la forma di un panetto, avvolgetelo con la pellicola 7 e lasciatelo rassodare in frigo per 30 minuti. Intanto occupatevi delle castagne: incidetele con un coltello affilato (questa operazione vi permetterà di sbucciarle più facilmente dopo la cottura) e ponetele in un tegame con l’acqua 9 ponete sul fuoco e cuocete per 20 minuti dal bollore.
									

								

															

																		
																															
											
										
																														
																		A cottura ultimata scolatele 10, lasciatele intiepidire leggermente e sbucciatele 11, otterrete circa 400 g di castagne. Raccogliete le castagne sbucciate nella ciotola di un mixer 12;
									

								

															

																		
																															
											
										
																														
																		tritatele grossolanamente 13 e tenete da parte. Tritate anche il cioccolato fondente con il coltello 14. Ora potete iniziare a preparare la crema: in un pentolino versate il latte e lo zucchero 15
									

								

															

																		
																															
											
										
																														
																		unite anche le castagne 16, mescolate 17 e portate al bollore. A questo punto togliete dal fuoco e incorporate subito il cioccolato fondente 18.
									

								

															

																		
																															
											
										
																														
																		Mescolate in modo da scioglierlo completamente 19, quindi unite anche la ricotta 20, mescolate ancora con la frusta e ponete in frigorifero per 10 minuti 21.
									

								

															

																		
																															
											
										
																														
																		Riprendete la frolla, dividetela in due parti: una un po' più grande dell'altra 22 e stendete quella grossa una su una spianatoia leggermente infarinata a uno spessore di 4-5 mm 23. Con il primo disco andate a rivestire uno stampo da 20 cm di diametro 24
									

								

															

																		
																															
											
										
																														
																		e ritagliate il bordo con un coltello 25. A questo punto farcite la crostata con la crema di castagne 26 e livellate bene la superficie con una spatola 27.
									

								

															

																		
																															
											
										
																														
																		Ora stendete l’altra parte della frolla, sempre allo spessore di 4-5 mm, adagiate sulla tortiera 28, ritagliate il bordo, con l'aiuto del tarocco tirate la pasta in modo che sia bene stesa e pizzicatela per fare aderire i due strati di pasta e sigillarla 30.
									

								

															

																		
																															
											
										
																														
																		Cuocete in forno statico preriscaldato a 180° per circa 40 minuti sul ripiano medio. A cottura ultimata sfornate la crostata di castagne e cioccolato 31, lasciatela raffreddare, quindi spolverizzate con zucchero a velo 32 e servite 33.
									

								

							
					    