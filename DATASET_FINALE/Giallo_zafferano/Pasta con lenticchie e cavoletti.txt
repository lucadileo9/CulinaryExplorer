Difficoltà: Facile
Un letto cremoso color verde pastello, una cascata di olive taggiasche e dolci pomodorini: ecco come abbiamo immaginato la pasta con lenticchie e cavoletti. Un primo piatto che propone sotto veste gourmet questi ortaggi piccoli e rotondi. Con solo il potere del mixer ad immersione, li trasformerete in una crema saporita e vellutata per riscattare il suo sapore spiccato che non teme l’abbinamento con altri più appetitosi ingredienti. Una piccola sfida da portare in tavola che, siamo certi, vi vedrà trionfare su tutti, ma proprio tutti, perché abbiamo scelto una pasta gluten free che abbatte le barriere culinarie per rendere la creatività in cucina alla portata di tutti!


												
						
						

														INGREDIENTI
							
							                            
                                
    								
    									
    										
    										526
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    526
    					
    					    					    					
    					    Carboidrati
    					    g
    					    86.1
    					
    					    					    					
    					      di cui zuccheri
    					    g
    					    8.5
    					
    					    					    					
    					    Proteine
    					    g
    					    18.5
    					
    					    					    					
    					    Grassi
    					    g
    					    11.9
    					
    					    					    					
    					      di cui saturi
    					    g
    					    2.78
    					
    					    					    					
    					    Fibre
    					    g
    					    9.7
    					
    					    					    					
    					    Colesterolo
    					    mg
    					    7
    					
    					    					    					
    					    Sodio
    					    mg
    					    322
    					
    					    				
    			
                            
													


						
							
							

							
								

																	Fusilli Senza Glutine
								
								
								
																	320
									g
																

								

							
								

																	Cavoletti di Bruxelles
								
								
								
																	230
									g
																

								

							
								

																	Lenticchie rosse decorticate
								
								
								
																	100
									g
																

								

							
								

																	Pomodorini datterini
								
								
								
																	250
									g
																

								

							
								

																	Panna fresca liquida
								
								
								
																	3
									cucchiai
																

								

							
								

																	Rosmarino
								
								
								
																	2
									rametti
																

								

							
								

																	Olive taggiasche
								
								
								denocciolate
																	50
									g
																

								

							
								

																	Scalogno
								
								
								
																	1
									
																

								

							
								

																	Timo
								
								
								
																	2
									rametti
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la pasta con lenticchie e cavoletti per prima cosa sciacquate le lenticchie, poi versatele in abbondante acqua 1; portatele a bollore e lessatele per 5 minuti 2. Intanto mondate lo scalogno e tagliatelo a spicchi 3
									

								

															

																		
																															
											
										
																														
																		Lavate i pomodorini e divideteli a metà 4; non appena le lenticchie saranno pronte, scolatele 5 e tenetele da parte. Tritate al coltello il timo e il rosmarino 6 e tenete da parte anche le erbe aromatiche.
									

								

															

																		
																															
											
										
																														
																		Portate a bollore dell'acqua in un pentolino; intanto sfogliate i cavoletti per eliminare le foglie più esterne, tagliate il torsolo alla base 7. Lessate anche questi per 10 minuti 8. Intanto portate a bollore l'acqua in un'altra pentola e salate quando bollirà:  servirà per la cottura della pasta. Una volta cotti i cavoletti di Bruxelles, scolateli conservando dell'acqua di cottura e versateli nel bicchiere di un mixer 9,
									

								

															

																		
																															
											
										
																														
																		aggiungete la panna fresca liquida 10 e un mestolo di acqua di cottura dei cavoletti 11, frullate tutto per ottenere una crema poi salate 12 e pepate.
									

								

															

																		
																															
											
										
																														
																		Ora cuocete la pasta 13 per circa 10 minuti o il tempo indicato sulla confezione. In un tegame versate un filo di olio di oliva, lo scalogno e i pomodorini 14, profumate con il trito di erbe aromatiche preparato in precedenza 15.
									

								

															

																		
																															
											
										
																														
																		Saltate per un minuto e poi versate le lenticchie 16, salate 17 e cuocete per circa 5 minuti. Aggiungete quindi le olive taggiasche denocciolate e scolate dell'olio di conservazione 18.
									

								

															

																		
																															
											
										
																														
																		Mescolate, spegnete il fuoco e una volta che la pasta sarà pronta, scolatela direttamente nel tegame con i pomodorini e le lenticchie 19. Mantecate per insaporire, quindi servite adagiando nel piatto prima la crema di cavoletti di Bruxelles 20 e poi posizionate sopra la pasta 21. La pasta con lenticchie e cavoletti è pronta da gustare! 
									

								

							
					    