Difficoltà: Facile
Le pesche ci fanno compagnia in estate con il loro gusto intenso e le tante varietà. Tra i dolci con le pesche noci, vi invitiamo a provare le pesche ripiene in friggitrice ad aria! Un dessert molto semplice da realizzare, con pochi ingredienti e senza accendere il forno! Infatti si possono cuocere in friggitrice ad aria e in pochi minuti servirete un goloso dolcetto estivo da leccarsi i baffi. Se avete già provato le pesche ripiene al forno e le pesche ripiene con la robiola, non potrete non avventurarvi in questa altra piccola dolce storia estiva da condividere con gli amici o magari da servire dopo il pranzo di Ferragosto!


						
						

														INGREDIENTI
							
													


						
														
							
														per 4 porzioni
							

							
								

																	Pesche noci
								
								
								
																	2
									
																

								

							
								

																	Scorza di limone
								
								
								
																	
									q.b.
																

								

							
								

																	Menta
								
								
								
																	
									q.b.
																

								

							
														
							
						
														
							
														Per il crumble
							

							
								

																	Farina integrale
								
								
								
																	10
									g
																

								

							
								

																	Zucchero di canna
								
								
								
																	10
									g
																

								

							
								

																	Burro
								
								
								(freddissimo)
																	10
									g
																

								

							
								

																	Mandorle pelate
								
								
								
																	10
									g
																

								

							
														
							
						
														
							
														per la crema di ricotta
							

							
								

																	Ricotta vaccina
								
								
								
																	125
									g
																

								

							
								

																	Zucchero a velo
								
								
								
																	25
									g
																

								

							
								

																	Scorza di limone
								
								
								
																	
									q.b.
																

								

							
								

																	Menta
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le pesche ripiene in friggitrice ad aria, iniziate tagliando le pesche a metà 1 per rimuovere il nocciolo 2, poi scavatele leggermente con l'aiuto di un cucchiaino. Quindi ponetele in friggitrice ad aria 3, impostate la temperatura di 200° e cuocete per 8 minuti.
									

								

															

																		
																																											
											
										
																						
											
										
																						
											
										
																																										
																		Intanto preparate il crumble: tritate finemente le mandorle pelate 4. In una ciotolina versate la farina integrale, lo zucchero di canna 5, il burro freddissimo di frigo tagliato a dadini 6.
									

								

															

																		
																																											
											
										
																						
											
										
																						
											
										
																																										
																		Con la punta delle dita lavorate gli ingredienti 7 e, quando saranno omogenei, inserite anche le mandorle tritate 8. Lavorate ancora velocemente con la punta delle dita per non scaldare troppo il burro, quindi il crumble sarà pronto 9.
									

								

															

																		
																																											
											
										
																						
											
										
																						
											
										
																																										
																		Farcite le pesche 10, poi cuocete in friggitrice ad aria a 200° per altri 5 minuti. Quando saranno pronte, tiratele fuori dalla friggitrice ad aria e lasciate intiepidire 11. Preparate la crema di ricotta aggiungendo alla ricotta vaccina lo zucchero a velo 12.
									

								

															

																		
																																											
											
										
																						
											
										
																						
											
										
																																										
																		Spezzettate a mano qualche fogliolina di menta 13 e grattugiate la scorza di limone 14. Mescolate il tutto brevemente per ottenere una crema omogenea 15.
									

								

															

																		
																																											
											
										
																						
											
										
																						
											
										
																																										
																		Aiutandovi con 2 cucchiaini, date la forma di una quenelle alla crema per distribuirne un po' su ciascuna pesca ripiena 16. Grattugiate ancora della scorza di limone a piacere 17 e decorate con foglioline di menta 18. Le pesche ripiene in friggitrice ad aria sono pronte per essere gustate!
									

								

							
					    