Difficoltà: Difficile
Girovagando di regione in regione, incuriositi dalle diverse culture culinarie proposte per le festività, ci siamo imbattuti in questa specialità legata alla Commemorazione dei Defunti: il torrone dei morti, un dolce a base di cioccolato e nocciole che si prepara in Campania nei primi giorni di novembre. Ci siamo incuriositi di tanta bontà e abbiamo pensato di presentarvi una variante di questo tradizionale dolce campano: un goloso involucro di cioccolato fondente racchiude un cuore di cioccolato bianco e crema spalmabile alle nocciole arricchito con nocciole intere... una vera delizia da spiluccare per merenda o come dolce fine pasto, magari travestito da macabro dessert per la vostra cena di Halloween. Il torrone dei morti si scioglie letteralmente in bocca... dite la verità: ne volete già un pezzetto!


												
						
						

														INGREDIENTI
							
							                            
                                
    								
    									
    										
    										847
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    847
    					
    					    					    					
    					    Carboidrati
    					    g
    					    69.9
    					
    					    					    					
    					      di cui zuccheri
    					    g
    					    69.9
    					
    					    					    					
    					    Proteine
    					    g
    					    12.4
    					
    					    					    					
    					    Grassi
    					    g
    					    57.5
    					
    					    					    					
    					      di cui saturi
    					    g
    					    20.28
    					
    					    					    					
    					    Fibre
    					    g
    					    3.3
    					
    					    					    					
    					    Colesterolo
    					    mg
    					    12
    					
    					    					    					
    					    Sodio
    					    mg
    					    82
    					
    					    				
    			
                            
													


						
							
														Ingredienti 
							

							
								

																	Cioccolato fondente
								
								
								
																	300
									g
																

								

							
								

																	Cioccolato bianco
								
								
								
																	500
									g
																

								

							
								

																	Crema spalmabile alle nocciole
								
								
								
																	400
									g
																

								

							
								

																	Nocciole intere spellate
								
								
								
																	300
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il torrone dei morti tritate 100 g di cioccolato fondente 1 per scioglierlo a bagnomaria 2: fate attenzione che l’acqua del pentolino che avete messo a scaldare non tocchi il fondo della bastardella su cui state facendo fondere il cioccolato. Continuate a mescolare per far sciogliere bene il cioccolato 3.
									

								

															

																		
																															
											
										
																														
																		Quindi versate il cioccolato fuso in uno stampo da plumcake svasato che misura alla base  22x8 cm, in superficie 26x11 cm e con un' altezza di 7,5 cm 4: con un pennello da cucina stendete il cioccolato fuso su tutta la superficie dello stampo, per rivestirla interamente (5-6).
									

								

															

																		
																															
											
										
																														
																		Ponete in frigorifero, nella parte più fredda, a rassodare per almeno 30 minuti o fino a quando il cioccolato non sarà ben solido 7. Trascorso il tempo necessario fate sciogliere altri 100 g di cioccolato fondente a bagnomaria 8: versatelo poi nello stampo 9.
									

								

															

																		
																															
											
										
																														
																		Nuovamente con un pennello da cucina fate aderire il cioccolato fuso ai bordi dello stampo 10 in modo tale da creare un nuovo strato di cioccolato 11. Questa operazione è necessaria per fare in modo che i due strati di cioccolato si compattino meglio creando uno spessore maggiore che consentirà in seguito di staccare più agilmente il torrone dallo stampo. Riponete di nuovo in frigorifero a rassodare per almeno 30 minuti. Nel frattempo procedete con il ripieno: sminuzzate finemente il cioccolato bianco 12.
									

								

															

																		
																															
											
										
																														
																		Mettetelo a sciogliere a bagnomaria 13 (facendo sempre in modo che l'acqua non entri in contatto con il cioccolato da fondere), mescolando di tanto in tanto per favorire lo scioglimento del cioccolato 14. Versatelo in una ciotola capiente a cui unirete la crema spalmabile alle nocciole 15.
									

								

															

																		
																															
											
										
																														
																		Abbiate cura di mescolare gli ingredienti fino a che il cioccolato bianco è ancora caldo 16 e aggiungete in ultimo le nocciole intere sgusciate 17, amalgamando bene gli ingredienti. A questo punto il cioccolato nello stampo sarà ben solido: estraete lo stampo dal frigorifero e versate il composto appena ottenuto 18.
									

								

															

																		
																															
											
										
																														
																		Livellatelo nello stampo 19, aiutandovi con una spatola. Dopodiché riponete in frigorifero per almeno 4-5 ore, coprendo lo stampo con un foglio di carta di alluminio 20. Fate attenzione che il foglio di alluminio non tocchi il composto per evitare che in frigo si attacchi. Trascorso il tempo di raffreddamento del torrone, assicuratevi che sia ben soda la superficie e fate sciogliere a bagnomaria i restanti 100 g di cioccolato fondente, versateli sopra al torrone 21.
									

								

															

																		
																															
											
										
																														
																		Spennellate il cioccolato su tutta la superficie 22 e riponetelo in frigorifero per altri 30 minuti affinché si rassodi. Estraetelo poi dal frigorifero e incidete con un coltellino il cioccolato a filo del bordo dello stampo 23. Fate ora passare la lama del coltello tra il torrone e le pareti dello stampo 24 per staccarlo. Dovreste sentire una sorta di “schiocchio” ad indicare che il torrone si è staccato dallo stampo.
									

								

															

																		
																															
											
										
																														
																		Eliminate il cioccolato in avanzo (che potrete fondere nuovamente ed usare per altre preparazioni) e capovolgete lo stampo su un tagliere o un piatto da portata 25. Battete con mano ferma lo stampo in modo da sformare il torrone più agevolmente 26. Il vostro torrone dei morti è ora pronto per essere affettato e gustato 27!
									

								

							
					    