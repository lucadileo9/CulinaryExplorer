Difficoltà: Facile
C’è chi preferisce il cioccolato fondente con il suo aroma intenso e amaro, chi non sa resistere al cioccolato al latte, più dolce e zuccherino, e altri ancora che invece bramano il candido e goloso cioccolato bianco con il suo sapore vanigliato. Ed è proprio a questi ultimi che abbiamo dedicato dessert golosi in versione total white come i frollini, i profiteroles, i budini, le creme e i biscotti al cocco con cuore di cioccolato bianco che vi presentiamo qui. Questi deliziosi bocconcini di frolla dall’aspetto semplice e un po’ rustico racchiudono un cuore raffinato di cioccolato bianco che delizierà il vostro palato al primo boccone! Gustate i biscotti con del tè o del caffè oppure serviteli come fine pasto accompagnati con un liquore aromatico.


												
						
						

														INGREDIENTI
							
													


						
							
														Ingredienti per circa 30 biscotti
							

							
								

																	Cocco rapè
								
								
								
																	250
									g
																

								

							
								

																	Cioccolato bianco
								
								
								in pastiglie
																	100
									g
																

								

							
								

																	Uova
								
								
								( circa 2)
																	115
									g
																

								

							
								

																	Farina 00
								
								
								
																	90
									g
																

								

							
								

																	Zucchero
								
								
								
																	80
									g
																

								

							
								

																	Burro
								
								
								morbido
																	80
									g
																

								

							
								

																	Lievito in polvere per dolci
								
								
								
																	5
									g
																

								

							
								

																	Sale fino
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i biscotti al cocco con cuore di cioccolato bianco versate in una ciotola il burro morbido a pezzetti e lo zucchero 1, montate gli ingredienti con le fruste elettriche e poi unite le uova, una alla volta 2. Quando avrete ottenuto un composto omogeneo, versate la farina setacciata 3.
									

								

															

																		
																															
											
										
																														
																		Proseguite aggiungendo anche un pizzico di sale 4 e il cocco rapè 5. Impastate a mano per incorporare le polveri 6.
									

								

															

																		
																															
											
										
																														
																		Versate infine il lievito 7 e amalgamate l’impasto un’ultima volta. Ora prendete una piccola porzione di impasto grande come una noce e del peso di circa 20 g, formate delle palline con le mani 8, poi create un incavo premendo con il pollice al centro della pallina 9.
									

								

															

																		
																															
											
										
																														
																		Farcite con qualche pastiglia di cioccolato bianco, circa 3 g 10, e avvolgete la farcia con l’impasto 11 ricreando la pallina iniziale 12.
									

								

															

																		
																															
											
										
																														
																		Con le dosi indicate otterrete circa 29-30 biscotti, adagiateli su una teglia rivestita con carta forno 13. Cuocete i biscotti in forno statico preriscaldato a 180° per 20 minuti. A cottura ultimata sfornate i biscotti 14, lasciateli raffreddare e poi serviteli con una spolverata di zucchero a velo 15.
									

								

							
					    