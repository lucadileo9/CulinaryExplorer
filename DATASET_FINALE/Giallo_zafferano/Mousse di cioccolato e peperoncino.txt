Difficoltà: Facile
La mousse di cioccolato al peperoncino è un peccaminoso dessert al cucchiaio, una variante della classica mousse al cioccolato, dove il cioccolato fondente si sposa con una decisa nota piccante conferita dal peperoncino fresco, creando un connubio davvero esplosivo. I Maya sceglievano questo accostamento in tempi immemori, quando tritavano la spezia assieme alle fave di cacao puro per eccitare anima e corpo di coloro che lo assumevano e coadiuvare cerimonie o riti propiziatori. E’ quindi a partire da tali antichissime usanze che l’unione del piccante con le proprietà del cioccolato è associata al vigore e, più recentemente, all’amore. State pensando a come prendere il vostro partner per la gola? Come conclusione ideale di una romantica cenetta di San Valentino, questa mousse di cioccolato al peperoncino non può davvero mancare per surriscaldare l’atmosfera!


						
						

														INGREDIENTI
							
							                            
                                
    								
    									
    										
    										652
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    652
    					
    					    					    					
    					    Carboidrati
    					    g
    					    58.1
    					
    					    					    					
    					      di cui zuccheri
    					    g
    					    58
    					
    					    					    					
    					    Proteine
    					    g
    					    11.3
    					
    					    					    					
    					    Grassi
    					    g
    					    41.6
    					
    					    					    					
    					      di cui saturi
    					    g
    					    23.75
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    194
    					
    					    					    					
    					    Sodio
    					    mg
    					    86
    					
    					    				
    			
                            
													


						
														
							
														Ingredienti per la mousse
							

							
								

																	Cioccolato fondente al 60-69%
								
								
								
																	300
									g
																

								

							
								

																	Peperoncino fresco
								
								
								
																	2
									
																

								

							
								

																	Uova
								
								
								freschissime
																	3
									
																

								

							
								

																	Zucchero
								
								
								
																	50
									g
																

								

							
								

																	Panna fresca liquida
								
								
								
																	150
									g
																

								

							
														
							
						
														
							
														Per guarnire
							

							
								

																	Panna fresca liquida
								
								
								
																	100
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la mousse di cioccolato e peperoncino, iniziate a pulire quest’ultimo. Tagliatelo a metà per il lungo, eliminate i semini con la punta di un coltello e sminuzzatelo grossolanamente 1. Aggiungetelo quindi alla panna 2, che porterete a bollore e lascerete poi a riposo per due ore in modo che il peperoncino rilasci le sue proprietà 3.
									

								

															

																		
																															
											
										
																														
																		Trascorso questo tempo colate la panna scartando la pellicola superficiale e il peperoncino 4, quindi rimettetela a scaldare su fuoco bassissimo. Tritate il cioccolato fondente al 60% in scaglie sottili 5 e fondetelo a bagnomaria 6: se non avete l’apposito utensile potete mettere il cioccolato in una terrina, da inserire in una pentola riempita con poca acqua in ebollizione.
									

								

															

																		
																															
											
										
																														
																		Quando il cioccolato si è sciolto completamente toglietelo dal bagnomaria e aggiungetevi la panna calda a filo7. Tenendo da parte gli albumi, aggiungete i tuorli delle uova mescolando accuratamente il composto 8. A parte ponete in una planetaria gli albumi e lo zucchero 9,
									

								

															

																		
																															
											
										
																														
																		quindi azionate fino ad ottenere una spuma soda e corposa 10. Aggiungete gli albumi montati a neve al cioccolato, poco alla volta e incorporandoli con movimenti dal basso verso l’alto per mantenerli intatti 11. A questo punto riempite di crema una o più ciotoline a vostra scelta 12 e lasciatele rassodare in frigorifero per almeno 3 ore.
									

								

															

																		
																															
											
										
																														
																		Trascorso il tempo necessario montate con le fruste elettriche la panna fredda di frigorifero 13 e decorate le mousse ormai pronte, usando una sac-à-poche con bocchetta a stella 14. Ultimate la decorazione distribuendo dei cuoricini di zucchero 15: la vostra mousse di cioccolato e peperoncino è pronta!
									

								

							
					    