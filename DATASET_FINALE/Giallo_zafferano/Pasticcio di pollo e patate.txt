Difficoltà: Facile
Quando si parla di pasticci in cucina non allarmatevi, nessun disastro in vista bensì pietanze appetitose e ricche, delle vere e proprie coccole ghiotte da realizzare con gli ingredienti più stuzzicanti e con gli ortaggi che offre la stagione. Ingrediente immancabile del pasticcio è la patata, bollita e ridotta a una purea, garantirà la consistenza morbida che contraddistingue questa pietanza. Dopo aver provato quelli con pancetta e salsiccia, oggi vi proponiamo il pasticcio di pollo e patate, un piatto unico e sostanzioso che vi farà venire l’acquolina al primo sguardo, complice una dorata crosticina che si formerà in superficie durante la cottura in forno. Chiamate a raccolta la famiglia per condividere insieme questo appetitoso comfort food!


												
						
						

														INGREDIENTI
							
							                            
                                
    								
    									
    										
    										349
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    349
    					
    					    					    					
    					    Carboidrati
    					    g
    					    15.9
    					
    					    					    					
    					      di cui zuccheri
    					    g
    					    1.9
    					
    					    					    					
    					    Proteine
    					    g
    					    35.7
    					
    					    					    					
    					    Grassi
    					    g
    					    15.8
    					
    					    					    					
    					      di cui saturi
    					    g
    					    6.55
    					
    					    					    					
    					    Fibre
    					    g
    					    1.8
    					
    					    					    					
    					    Colesterolo
    					    mg
    					    158
    					
    					    					    					
    					    Sodio
    					    mg
    					    405
    					
    					    				
    			
                            
													


						
							
							

							
								

																	Patate
								
								
								
																	600
									g
																

								

							
								

																	Pollo
								
								
								(non disossato e senza pelle)
																	1
									kg
																

								

							
								

																	Acqua
								
								
								
																	1
									l
																

								

							
								

																	Alloro
								
								
								
																	2
									foglie
																

								

							
								

																	Parmigiano Reggiano DOP
								
								
								da grattugiare
																	50
									g
																

								

							
								

																	Uova
								
								
								
																	1
									
																

								

							
								

																	Scamorza affumicata
								
								
								
																	100
									g
																

								

							
								

																	Rosmarino
								
								
								
																	
									q.b.
																

								

							
								

																	Scorza di limone
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il pasticcio di patate lessate le patate 1 per circa 35-40 minuti o fino a quando non saranno morbide. Nel frattempo in una casseruola ponete il pollo con l’alloro 2, il sale 3
									

								

															

																		
																															
											
										
																														
																		e un litro d’acqua 4, cuocete così per 30 minuti. Una volta pronto il pollo 5 fatelo freddare e poi spolpatelo con le mani per disossarlo sfilacciando la carne 6.
									

								

															

																		
																															
											
										
																														
																		Ponete la carne in una ciotola e condite con rosmarino tritato 7, sale, pepe e la scorza del limone grattugiata 8. Tenete da parte e prendete le patate cotte e ancora calde e passatele nelle schiacciapatate, raccogliendo la purea in una ciotola 9.
									

								

															

																		
																															
											
										
																														
																		Conditele con il Parmigiano 10, sale, pepe, poi unite l’uovo 11 e mescolate per bene il tutto 12.
									

								

															

																		
																															
											
										
																														
																		Oliate il fondo di una pirofila che misuri circa 30x21 cm e foderatela con circa quattro cucchiai abbondanti di patate schiacciate 13, pressando per bene il fondo rendendolo uniforme 14. Aggiungete il pollo condito 15
									

								

															

																		
																															
											
										
																														
																		Tagliate a fette sottili la scamorza 16 e distribuitene uno strato sopra il pollo 17. Trasferite la restante purea di patate in una sac-à-poche 18
									

								

															

																		
																															
											
										
																														
																		e distribuitela uniformemente 19 lisciandone poi la superficie con una spatola 20. Per finire condite con un filo d’olio 21;
									

								

															

																		
																															
											
										
																														
																		un po’ di pepe 22 e qualche ago di rosmarino 23. Cuocete in forno preriscaldato statico a 200° per 25 minuti per poi passare in modalità grill per altri 8 minuti. A cottura ultimata, sfornate il vostro pasticcio di pollo e patate, lasciatelo leggermente intiepidire e poi servitelo in tavola 24.
									

								

							
					    