Difficoltà: Media
Cercate un primo piatto d’effetto per Halloween? State leggendo la ricetta che fa per voi: i tagliolini stregati nel peperone sono una ricetta gustosa e divertente, creata per stupire i vostri invitati durante la festa di Halloween.

I tagliolini stregati sono preparati con il nero di seppia e accompagnati da una saporita salsa di peperoni rossi, molto semplice da preparare; ma la cosa più divertente sarà intagliare i peperoni che conterranno questa pietanza e che  stregheranno i vostri commensali!

I tagliolini stregati nel peperone, come le mummie di pasta, saranno una perfetta ricetta a tema per il vostro menù di Halloween!


						
						

														INGREDIENTI
							
							                            
                                
    								
    									
    										
    										479
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    479
    					
    					    					    					
    					    Carboidrati
    					    g
    					    64.4
    					
    					    					    					
    					      di cui zuccheri
    					    g
    					    10.9
    					
    					    					    					
    					    Proteine
    					    g
    					    15.4
    					
    					    					    					
    					    Grassi
    					    g
    					    17.7
    					
    					    					    					
    					      di cui saturi
    					    g
    					    5.61
    					
    					    					    					
    					    Fibre
    					    g
    					    5.8
    					
    					    					    					
    					    Colesterolo
    					    mg
    					    170
    					
    					    					    					
    					    Sodio
    					    mg
    					    366
    					
    					    				
    			
                            
													


						
														
							
							

							
								

																	Farina 00
								
								
								
																	280
									g
																

								

							
								

																	Sale fino
								
								
								
																	
									q.b.
																

								

							
								

																	Uova
								
								
								medie 
																	3
									
																

								

							
								

																	Nero di seppia
								
								
								
																	4
									g
																

								

							
														
							
						
														
							
														per la salsa di peperoni rossi
							

							
								

																	Olio extravergine d'oliva
								
								
								
																	4
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Peperoni rossi
								
								
								
																	500
									g
																

								

							
								

																	Panna fresca liquida
								
								
								
																	100
									g
																

								

							
														
							
						
														
							
														per la decorazione
							

							
								

																	Peperoni
								
								
								quadrati regolari non troppo alti
																	4
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i tagliolini stregati nel peperone, iniziate a preparare i tagliolini all'uovo con nero di seppia. In una ciotola capiente mettete la farina, le uova, il sale e il nero di seppia 1 e impastate con le mani fino ad amalgamare tutti gli ingredienti 2. Trasferite il composto su di una spianatoia infarinata e impastate bene fino a renderlo liscio e omogeneo. Avvolgetelo nella pellicola 3 e fatelo riposare per circa mezz'ora.
									

								

															

																		
																															
											
										
																														
																		Trascorso questo tempo, lavorate la pasta con una macchina per la pasta per ottenere una sfoglia sottile circa 1 mm 4. Montate la barra per ottenere delle strisce larghe 2-3 mm e passate le sfoglie di pasta 5: raccogliete con la mano i tagliolini ottenuti e posateli su di una spianatoia infarinata oppure stendeteli su di un asciugatore o stendipasta, ben infarinati e fateli seccare per qualche minuto 6.
									

								

															

																		
																															
											
										
																														
																		Accendete il forno a 250°C; lavate ed asciugate i peperoni rossi quindi foderate una teglia con carta forno , adagiatevi i peperoni e infornate per 30 minuti, fino a che la pelle si sarà arrostita 7 e comincerà a staccarsi (guarda scheda cliccando qui).Quando i peperoni saranno pronti, estraeteli dal forno e chiudeteli in un sacchetto di plastica 8: lasciateli sudare fino a che non saranno diventati tiepidi, quindi estraeteli e spellateli (guarda come fare cliccando qui). In questo modo la pelle verrà via più agevolmente 9.
									

								

															

																		
																															
											
										
																														
																		Eliminate il picciolo, apriteli e togliete tutti i semi e i filamenti interni 10, quindi mettete i filetti di peperone ottenuti in un mixer assieme all’olio 11, il sale e la panna 12. Azionate le lame del mixer e frullate per un paio di minuti,
									

								

															

																		
																															
											
										
																														
																		per ottenere una crema di peperoni liscia e vellutata 13. Portate ad ebollizione una pentola contenente acqua salata e  immergetevi i tagliolini, che farete lessare lasciandoli al dente (14-15).
									

								

															

																		
																															
											
										
																														
																		Intanto che la pasta cuoce passate all'intaglio dei peperoni per la decorazione finale del piatto: tagliate via la parte superiore dei 4 peperoni, a circa ¾ di altezza, ottenendo una sorta di cappello 16. Con un coltellino affilato e a punta eliminate i filamenti bianchi interni e i semi (17-18).
									

								

															

																		
																															
											
										
																														
																		Ora intagliate i peperoni sulla parte laterale più liscia e senza ammaccature: ricavate due triangolini equidistanti per gli occhi 19;  un taglio inferiore lungo che sarà la bocca e infine un triangolo centrale più piccolo che fungerà da naso 20, proprio come nella foto 21.
									

								

															

																		
																															
											
										
																														
																		Ponete in una padella antiaderente la salsa di pepereni rossi 22 e quando la pasta sarà cotta, scolatela e unitela alla salsa: fate saltare il tutto per un minuto a fuoco vivace 23, per amaglamare bene gli ingredienti tra di loro. Su di un piatto di portata disponete i peperoni intagliati e aiutandovi con una pinza riempita ogni peperone con una manciata di tagliolini stregati 24 e adagiate sopra la parte superiore del peperone tagliata in precedenza a mò di cappello. Se vi avanza della pasta disponetela intorno nel piatto ed ecco che i vostri tagliolini stregati nel peperone saranno pronti per essere serviti! Buon Halloween!
									

								

							
					    