Difficoltà: Facile
Quando si pensa ad un piatto saporito ci si aspetta di dover affrontare sempre lunghe preparazioni e ingredienti più disparati, magari difficili da reperire, forse solo con un giro intorno al mondo in 80 giorni! Ma non è il caso degli gnocchetti sardi con pesce spada e pistacchi. Pochi e semplici sapori provenienti dal Mediterraneo che si mescolano insieme per portare sulla vostra tavola un primo piatto delizioso. Il pesce spada si sposa perfettamente con la granella di pistacchi tostati emanando un profumo che farà gola già durante la cottura. Quindi se avete in mente di preparare un pranzetto o una cenetta deliziosa per i vostri ospiti, stupiteli con questi gnocchetti sardi con pesce spada e pistacchi!


												
						
						

														INGREDIENTI
							
							                            
                                
    								
    									
    										
    										552
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    552
    					
    					    					    					
    					    Carboidrati
    					    g
    					    70.5
    					
    					    					    					
    					      di cui zuccheri
    					    g
    					    5.9
    					
    					    					    					
    					    Proteine
    					    g
    					    24
    					
    					    					    					
    					    Grassi
    					    g
    					    18.4
    					
    					    					    					
    					      di cui saturi
    					    g
    					    3.02
    					
    					    					    					
    					    Fibre
    					    g
    					    4.1
    					
    					    					    					
    					    Colesterolo
    					    mg
    					    53
    					
    					    					    					
    					    Sodio
    					    mg
    					    398
    					
    					    				
    			
                            
													


						
							
							

							
								

																	Gnocchetti Sardi
								
								
								
																	320
									g
																

								

							
								

																	Pesce spada
								
								
								
																	500
									g
																

								

							
								

																	Pistacchi
								
								
								sgusciati
																	40
									g
																

								

							
								

																	Sedano
								
								
								
																	50
									g
																

								

							
								

																	Carote
								
								
								
																	50
									g
																

								

							
								

																	Vino bianco
								
								
								
																	50
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Aglio
								
								
								
																	1
									spicchio
																

								

							
								

																	Timo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli gnocchetti sardi con pesce spada e pistacchi cominciate dalla pulizia degli ortaggi. Dopo aver lavato, eliminato le due estremità e sbucciato le carote 1 tagliatele a metà e poi a bastoncino 2 e successivamente  a cubetti di circa mezzo centimetro 3.
									

								

															

																		
																															
											
										
																														
																		Fate lo stesso con il gambo di sedano, ma prima privatelo della parte esterna filamentosa, aiutandovi con un pela verdure 4. Tagliate anche questo a dadini 5. In un tegame versate l’olio insieme ai piccolissimi cubetti di carota e sedano e unite anche lo spicchio d’aglio sbucciato, lasciando cuocere il tutto a fiamma viva per 7-8 minuti, mescolando di tanto in tanto per far in modo che le verdure non si brucino o si attacchino al fondo 6.
									

								

															

																		
																															
											
										
																														
																		In questo tempo eliminate la pelle dalle fette di pesce spada 7 e poi passate al taglio: per dare un tocco più fantasiosi potrete tagliare lo spada sia a cubetti grossi che in dadini dello spessore di circa 3-4 mm 8. Togliete lo spicchio d’aglio dal soffritto 9
									

								

															

																		
																															
											
										
																														
																		e aggiungete le foglioline di timo 10. Unite i cubetti di pesce spada 11 e lasciateli cuocere per un paio di minuti. Una volta che i dadini di spada avranno assunto un colore chiaro sfumateli con il vino bianco 12.
									

								

															

																		
																															
											
										
																														
																		Non appena l’alcol sarà completamente evaporato potrete aggiustare di sale e di pepe. 13 In una padella versate i pistacchi 14 e tostateli un paio di minuti a fiamma viva facendo molta attenzione che non brucino, poiché diverrebbero amari, quindi mescolate spesso 15.
									

								

															

																		
																															
											
										
																														
																		Non appena saranno coloriti, versateli su un tagliere e sbriciolateli tagliandoli con la punta del coltello 16. Cuocete gli gnocchetti in abbondante acqua bollente e salata 17 e non appena saranno al dente, scolateli 18.
									

								

															

																		
																															
											
										
																														
																		Versate la pasta nel tegame con il sugo, in questo modo assorbiranno il sapore del condimento 19, mescolate e aggiungete i pistacchi tostati 20. Gli gnocchetti sardi con pesce spada e pistacchi sono pronti, non vi resta che versare nei piatti e gustare ancora caldissimi 21!
									

								

							
					    