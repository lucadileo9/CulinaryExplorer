Difficoltà: Difficile
Con la ricetta dei ravioli ripieni di branzino con salsa di rucola porterete i vostri menu delle feste a un livello gourmet, realizzando tutto con le vostre mani! Questo primo piatto, così raffinato ed elegante, sarà il fiore all'occhiello della tavola del Natale, in particolare è la scelta perfetta per la cena della Vigilia. Questa prelibatezza culinaria unisce sapientemente ingredienti di alta qualità per creare un'esperienza gastronomica indimenticabile. Il ripieno di branzino, un pesce prelibato dal sapore delicato, si fonde in armonia con la ricotta cremosa, che dona una nota morbida e vellutata al piatto. Il tocco di limone conferisce una freschezza agrumata che bilancia perfettamente il gusto ricco dei ravioli di branzino, creando una sinfonia di sapori deliziosi. La salsa di rucola, con il suo colore verde brillante e il retrogusto leggermente piccante, aggiunge una nota di vivacità che completerà questo delizioso piatto.  


						
						

														INGREDIENTI
							
													


						
														
							
														per la pasta fresca
							

							
								

																	Farina 00
								
								
								
																	300
									g
																

								

							
								

																	Uova
								
								
								
																	3
									
																

								

							
														
							
						
														
							
														per il ripieno
							

							
								

																	Branzino (spigola)
								
								
								
																	4
									filetti
																

								

							
								

																	Ricotta vaccina
								
								
								
																	250
									g
																

								

							
								

																	Mandorle
								
								
								
																	25
									g
																

								

							
								

																	Scorza di limone
								
								
								biologici
																	1
									
																

								

							
								

																	Aglio
								
								
								
																	1
									spicchio
																

								

							
								

																	Origano
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per condire
							

							
								

																	Rucola
								
								
								
																	100
									g
																

								

							
								

																	Olio extravergine d'oliva
								
								
								
																	150
									g
																

								

							
								

																	Mandorle
								
								
								
																	100
									g
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i ravioli ripieni di branzino con salsa di rucola iniziate dalla pasta fresca: setacciate la farina in una ciotola, versate le uova al centro della farina 1 e iniziate a impastare prima con la forchetta e poi con le mani 2. Trasferite il composto di lavoro sul piano e impastate con energia fino a ottenere un panetto liscio e omogeneo 3. Copritelo con pellicola e lasciatelo riposare a temperatura ambiente per circa 30 minuti, lontano da correnti d'aria. 
									

								

															

																		
																																											
											
										
																						
											
										
																						
											
										
																																										
																		Intanto procedete con il ripieno: prendete i filetti di branzino e assicuratevi che non ci siano lische, eventualmente rimuovetele con le pinze. Scottate i filetti di branzino in una padella con aglio e olio dalla parte della pelle per un paio di minuti 4. Quando si colora, salate, girate e proseguite la dall’altro lato a temperatura medio-alta fino a completare la cottura 5. Rimuovete la pelle 6 e, se gradite, tenete da parte dei pezzetti di filetto per guarnire i piatti.
									

								

															

																		
																																											
											
										
																						
											
										
																						
											
										
																																										
																		Sminuzzate il pesce con il coltello 7 e metteteli nel mixer con la ricotta 8, le mandorle 9, l'origano. 
									

								

															

																		
																																											
											
										
																						
											
										
																						
											
										
																																										
																		Profumate con la scorza di limone grattugiata 10, sale e pepe. Frullate per ottenere una crema liscia, poi lasciate raffreddare 11 e trasferite in un sac-à-poche. Riprendete la pasta fresca, dividetela in due parti uguali con il tarocco e ricoprite con pellicola una parte così che non si secchi 12. 
									

								

															

																		
																																											
											
										
																						
											
										
																						
											
										
																																										
																		Lavorate l’altra parte dell'impasto tirandola con la macchina sfogliatrice 13 fino ad uno spessore di circa 1 mm (fino al numero 8 della macchina). Otterrete una lunga sfoglia da dividere in due parti uguali. Spolverizzate lo stampo dei ravioli con la farina, poi prendete una delle due sfoglie (coprite l’altra sfoglia con la pellicola per non farla seccare), stendetela leggermente con il mattarello in modo che abbia la stessa larghezza dello stampo, quindi adagiatela sullo stampo e pressate delicatamente la parte dell’incavo per creare le conchette 14. Farcite la pasta con il ripieno 15, avendo cura di non esagerare per non rischiare che si aprano in cottura. 
									

								

															

																		
																																											
											
										
																						
											
										
																						
											
										
																																										
																		Spennellate i bordi con l’acqua per far aderire meglio la pasta, poi ricoprite con la seconda sfoglia 16 e premete con le dita per farle aderire 17. Infine pressate la superficie facendo rotolare il mattarello sullo stampo così da sigillare ulteriormente le due sfoglie di pasta 18. 
									

								

															

																		
																																											
											
										
																						
											
										
																						
											
										
																																										
																		Eliminate delicatamente la pasta in eccesso, quindi rovesciate lo stampo per staccare i ravioli 19 e trasferiteli su un vassoio ricoperto con carta forno o un canovaccio spolverizzato con farina 20. Preparate il condimento: nel mixer versate la rucola pulita, le mandorle, l’olio e il sale 21.  
									

								

															

																		
																																											
											
										
																						
											
										
																						
											
										
																																										
																		Frullate fino a ottenere una salsa 22. Cuocete i ravioli per circa un paio di minuti in acqua bollente salata 23, poi scolateli in padella 24. 
									

								

															

																		
																																											
											
										
																						
											
										
																						
											
										
																																										
																		Versate un po' d’acqua di cottura 25 e, a fiamma spenta, unite anche la salsa 26. Mescolate bene e servite i ravioli ripieni di branzino con salsa di rucola accompagnandoli con i filetti di pesce tenuti da parte 27.
									

								

							
					    