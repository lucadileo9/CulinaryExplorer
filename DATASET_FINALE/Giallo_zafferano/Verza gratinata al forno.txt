Difficoltà: Facile
Vi piace la verza ma cercate un modo diverso per gustarla? Provate la ricetta della verza gratinata al forno! Un contorno sostanzioso e saporito, ideale anche da servire come secondo o piatto unico. Due strati di verza arricchiti da uno strato di prosciutto cotto e formaggio filante, coronati in superficie da un’invitante crosticina dorata… nessuno potrà resistere a questa rustica lasagna di verdura! Se non ci credete, mettete in tavola la verza gratinata al forno stasera e vedrete che ne resteranno solo poche, croccanti, briciole.


												
						
						

														INGREDIENTI
							
							                            
                                
    								
    									
    										
    										510.6
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    510.6
    					
    					    					    					
    					    Carboidrati
    					    g
    					    21.1
    					
    					    					    					
    					      di cui zuccheri
    					    g
    					    8
    					
    					    					    					
    					    Proteine
    					    g
    					    32.5
    					
    					    					    					
    					    Grassi
    					    g
    					    32.9
    					
    					    					    					
    					      di cui saturi
    					    g
    					    9.6
    					
    					    					    					
    					    Fibre
    					    g
    					    52.7
    					
    					    					    					
    					    Colesterolo
    					    mg
    					    8.3
    					
    					    					    					
    					    Sodio
    					    mg
    					    546.5
    					
    					    				
    			
                            
													


						
							
							

							
								

																	Verza
								
								
								(da pulire)
																	1,5
									kg
																

								

							
								

																	Prosciutto cotto
								
								
								
																	150
									g
																

								

							
								

																	Emmentaler
								
								
								
																	100
									g
																

								

							
								

																	Parmigiano Reggiano DOP
								
								
								
																	130
									g
																

								

							
								

																	Pane
								
								
								
																	100
									g
																

								

							
								

																	Aglio
								
								
								
																	2
									spicchi
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la verza gratinata al forno, per prima cosa eliminate le foglie più esterne della verza 1, poi tagliatela a fette della larghezza di 2 cm circa 2. Sciacquate bene la verza sotto l’acqua corrente 3.
									

								

															

																		
																															
											
										
																														
																		Soffriggete gli spicchi d’aglio in camicia in una padella capiente con un filo d’olio 4, poi unite la verza 5. Cuocete a fuoco medio-alto per 15 minuti con l’aggiunta di mezzo bicchiere di acqua in modo che sia leggermente brodosa, mescolando spesso 6.
									

								

															

																		
																															
											
										
																														
																		Nel frattempo riducete il prosciutto a cubetti 7 e mettetelo in un mixer insieme all’emmentaler 8, poi frullate per sminuzzare il tutto 9.
									

								

															

																		
																															
											
										
																														
																		Quando la verza sarà appassita 10 versatela quasi tutta in una pirofila da 20x31 cm, avendo cura di ricoprire il fondo 11. Ricoprite con il mix di prosciutto e formaggio 12.
									

								

															

																		
																															
											
										
																														
																		Aggiungete la verza rimanente 13 e cuocete in forno statico preriscaldato a 200° per 15 minuti 14. Intanto tagliate il pane a tocchetti 15.
									

								

															

																		
																															
											
										
																														
																		Trasferite il pane in un mixer insieme al Parmigiano Reggiano DOP a tocchetti 16 e frullate grossolanamente 17. Trascorso il tempo di cottura sfornate la teglia e distribuite il mix di pane e Parmigiano Reggiano DOP in superficie 18.
									

								

															

																		
																															
											
										
																														
																		Condite con un filo di olio 19 e infornate nuovamente in modalità ventilata a 220° per 5 minuti. Quando sarà ben dorata 20, la vostra verza gratinata al forno è pronta per essere servita 21!
									

								

							
					    