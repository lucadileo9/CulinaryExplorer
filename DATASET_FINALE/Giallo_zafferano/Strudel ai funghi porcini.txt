Difficoltà: Facile
E’ tempo di funghi e quindi perché non approfittarne per realizzare delle preparazioni gustose e originali che esaltino il sapore unico di questo ingrediente versatile e molto amato in cucina?
Noi vi proponiamo lo strudel ai funghi porcini, uno strudel salato realizzato con la pasta brisè, farcito con i funghi porcini, una qualità di funghi tra le più amate disponibile da Giugno a Novembre, ed Emmentaler. La peculiarità del porcino è quella di avere una polpa soda e sostanziosa che lo rende adatto a innumerevoli abbinamenti. In questa ricetta vi proponiamo una preparazione abbastanza semplice che si realizza con pochi ingredienti, il risultato che si ottiene vi stupirà: elegante, raffinato e dall’aspetto decisamente invitante che non tradirà le aspettative dei vostri commensali. Servite lo strudel ai funghi porcini come antipasto tagliato a fette e per rendere ancora più saporito questo piatto accompagnatelo con una deliziosa e vellutata crema al parmigiano!


						
						

														INGREDIENTI
							
													


						
														
							
														Ingredienti per la pasta brisè
							

							
								

																	Burro
								
								
								
																	100
									g
																

								

							
								

																	Farina 00
								
								
								
																	200
									g
																

								

							
								

																	Acqua
								
								
								
																	70
									g
																

								

							
								

																	Timo
								
								
								
																	2
									rametti
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per il ripieno
							

							
								

																	Funghi porcini
								
								
								
																	380
									g
																

								

							
								

																	Emmentaler
								
								
								a fette
																	180
									g
																

								

							
								

																	Scalogno
								
								
								
																	1
									
																

								

							
								

																	Timo
								
								
								
																	2
									rametti
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per guarnire
							

							
								

																	Uova
								
								
								
																	1
									
																

								

							
								

																	Latte intero
								
								
								
																	12
									g
																

								

							
								

																	Semi di papavero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare lo strudel ai funghi porcini, iniziate dalla pasta brisè: versate in un mixer la farina, il burro freddo tagliato a tocchetti, un pizzico di sale e le foglioline di timo 1. Quindi azionate per qualche secondo, fino a che non otterrete un composto sabbioso 2. A questo punto trasferite il composto su un piano da lavoro pulito e formate al centro la classica fontana. Iniziate ad impastare versando l’acqua a poco a poco 3.
									

								

															

																		
																															
											
										
																														
																		Continuate ad impastare a mano 4, fino ad ottenere un impasto compatto 5, conferitegli una forma rotonda 6, dopodichè rivestite la pasta brisè con la pellicola e lasciate riposare in frigo per 40 minuti. Per scoprire come preparare e conservare al meglio la pasta brisè, potete consultare la nostra ricetta qui.
									

								

															

																		
																															
											
										
																														
																		Nel frattempo preparate il ripieno dello strudel: mondate e sbucciate lo scalogno, ponetelo su un tagliere e affettatelo finemente 7. Ora dedicatevi alla pulizia e al taglio dei funghi porcini, per effettuare questa operazione correttamente, consultate la Scuola di cucina: come pulire i funghi porcini. Una volta puliti e lavati, affettateli 8. Dopodichè versate un filo d’olio in una padella antiaderente e lasciate rosolare lo scalogno, quindi aggiungete i funghi porcini 9.
									

								

															

																		
																															
											
										
																														
																		Terminate unendo delle foglie di timo 10 e fate cuocere con coperchio per circa 20 minuti, fino a quando i funghi non risulteranno leggermente appassiti e bruniti. Spegnete il fuoco e lasciate raffreddare. Ora tirate fuori dal frigo la pasta brisè, eliminate la pellicola e iniziate a stenderla con un mattarello, cercando di formare un rettangolo di circa 40x50 cm 11 con uno spessore di 1/2 cm. Una volta stesa la pasta, formate un primo strato di fette di Emmentaler 12.
									

								

															

																		
																															
											
										
																														
																		Versate sullo strato di formaggio anche i funghi porcini cotti 13 e terminate con un altro strato di fette di Emmentaler 14. Quindi arrotolate delicatamente la pasta brisè: prendete la sfoglia da uno dei lati più lunghi e ripiegatela verso l’interno, facendo attenzione a non far fuoriuscire il ripieno 15 e chiudete a pacchetto le due estremità.
									

								

															

																		
																															
											
										
																														
																		Rivestite una leccarda con la carta forno e sistemate al centro lo strudel con Emmenthal e porcini, dopodichè sbattete un uovo in una ciotolina, aggiungete un cucchiaio di latte e, aiutandovi con un pennello da cucina, lucidate la superficie dello strudel 16. Spolverizzate dei semi di papavero 17 e infornate in forno statico preriscaldato a 180° per 45 minuti; se usate il forno ventilato, cuocete a 160° per 35-40 minuti. Trascorso questo tempo, sfornate lo strudel con Emmenthal e porcini e lasciatelo intiepidire su una gratella, quindi tagliatelo a fette 18 e servitelo come antipasto!
									

								

							
					    