Difficoltà: Facile
Quale miglior pretesto per riunirsi tutti se non quello di gustare un autentico cheeseburger? Che sia una ricorrenza speciale o una semplice grigliata tra amici, il cheeseburger non può mancare sulle vostre tavole! Questo saporito medaglione di carne ricoperto da formaggio filante e racchiuso fra due morbidi panini al sesamo nasce in America, ma è conosciuta e famosa in tutto il mondo: tutti ne vanno pazzi, dai grandi ai bambini! Il cheeseburger fa parte della tradizione dello street food ed è il piatto ideale da preparare per una mangiata in compagnia in autentico American-style. Si tratta della versione ancora più ricca dell'hamburger e, più che un panino, si tratta di una vera e propria istituzione della cucina americana oramai trapiantata anche nel nostro Paese! Lo abbiamo visto letteralmente in tutte le salse: ce ne sono di speciali come il burger di broccoli o di vegetariani come l’hamburger di ceci. Insomma, per tutti i gusti. Oggi abbiamo puntato su un grande classico: in questa ricetta abbiamo reso il cheeseburger ancora più gustoso, aggiungendo alla carne di manzo macinata, scalogno e spezie. A completare il cheeseburger una fetta di formaggio dolce e filante e le classiche guarnizioni: insalata, pomodori, cetriolini, cipolla affettata fine, ketchup o maionese a vostra scelta. E per i più affamati non c'è nulla di meglio di un double cheeseburger, magari da accompagnare alle nostre patate dolci fritte!


						
						

														INGREDIENTI
							
							                            
                                
    								
    									
    										
    										602
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    602
    					
    					    					    					
    					    Carboidrati
    					    g
    					    34.4
    					
    					    					    					
    					      di cui zuccheri
    					    g
    					    2.4
    					
    					    					    					
    					    Proteine
    					    g
    					    44.7
    					
    					    					    					
    					    Grassi
    					    g
    					    31.7
    					
    					    					    					
    					      di cui saturi
    					    g
    					    9.92
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    133
    					
    					    					    					
    					    Sodio
    					    mg
    					    970
    					
    					    				
    			
                            
													


						
														
							
														Ingredienti per 4 hamburger
							

							
								

																	Manzo
								
								
								macinato
																	700
									g
																

								

							
								

																	Scalogno
								
								
								due
																	50
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per accompagnare
							

							
								

																	Pane
								
								
								4 da hamburger
																	200
									g
																

								

							
								

																	Cheddar
								
								
								(o altro formaggio) 4 fette (15 g a fetta)
																	60
									g
																

								

							
								

																	Pomodori
								
								
								1 grande
																	80
									g
																

								

							
								

																	Lattuga
								
								
								
																	50
									g
																

								

							
								

																	Cipolle rosse
								
								
								
																	20
									g
																

								

							
								

																	Cetriolini sottaceto
								
								
								
																	20
									g
																

								

							
								

																	Ketchup
								
								
								o maionese
																	60
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cheeseburger prima di tutto tritate molto finemente i due scalogni 1 e metteteli in una padella antiaderente con un cucchiaio d’olio, facendoli appassire a fuoco dolce 2. Nel frattempo preparate la carne: ponete in una ciotola capiente la carne di bovino macinata 3.
									

								

															

																		
																															
											
										
																														
																		Unite gli scalogni tritati alla carne macinata 4 e amalgamate bene gli ingredienti con le mani 5. Dividete la carne macinata in 4 parti uguali e con un cucchiaio mettetela in un coppapasta alto circa 2 cm e largo 10,5 cm. Schiacciate con il dorso del cucchiaio la carne macinata e formate quindi degli hamburger 6.
									

								

															

																		
																															
											
										
																														
																		Copriteli e teneteli in frigorifero. Preparate dunque la guarnizione per il cheeseburger: tagliate i panini a metà 7, affettate il pomodoro con un coltello 8 e la cipolla rossa finemente 9.
									

								

															

																		
																															
											
										
																														
																		Tagliate i cetriolini nel senso della lunghezza (se invece avete cetrioli più grossi sott’aceto fateli a fettine) 10. Togliete dal frigorifero gli hamburger, portandoli a temperatura ambiente, poi scaldate una bistecchiera e spennellatela con dell’olio d’oliva 11; adagiate gli hamburger e fateli cuocere 4 minuti per lato, girandoli una sola volta con una palettina: fate attenzione a non schiacciare le polpette di carne mentre le cuocete, altrimenti perderanno il loro grasso e risulteranno più dure e asciutte 12.
									

								

															

																		
																															
											
										
																														
																		Trascorsi 4/5 minuti, girate gli hamburger e, quando la cottura sarà quasi ultimata, aggiungetevi una fetta di formaggio 13, che si scioglierà molto velocemente. Intanto, in un’altra padella fate tostare il pane dalla parte tagliata per circa 20 secondi 14. Iniziate a comporre il cheeseburger: spalmate il ketchup sul pane 15
									

								

															

																		
																															
											
										
																														
																		E poneteci sopra i cuori di lattuga 16, quindi la carne con il formaggio 17, poi qualche fetta di pomodoro 18,
									

								

															

																		
																															
											
										
																														
																		di cetriolo 19 e di cipolla rossa 20. Infine coprite con l’altra fetta di pane e servite i cheeseburger ben caldi al momento 21.
									

								

							
					    