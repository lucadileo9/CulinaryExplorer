Difficoltà: Molto facile
Per realizzare un dolce vi serve lo zucchero a velo, ma vi accorgete di averlo finito! Oggi vi mostriamo come preparare lo zucchero a velo fatto in casa! Realizzarlo è davvero semplice: pochissimi minuti e solo 2 ingredienti, ovvero zucchero semolato e amido di mais! La cosa importante sarà lo strumento: dovrete dotarvi di un ottimo mixer che riesca a frullare bene i granelli di zucchero fino ad ottenere la dolcissima polvere impalbabile! Quindi se avete in programma di realizzare una ricetta che prevede l'utilizzo dello zucchero a velo, saprete come fare! Ecco alcune ricette che vi suggeriamo, dove impiegare lo zucchero a velo fatto in casa: glassa all'acqua, la pasta di zucchero, i canestrelli e la crema chantilly e più semplicemente per la panna montata! Ma utilizzatelo anche solo per decorare i vostri dolci perchè, come dice Pollon, "serve a dare l'allegria"!


												
						
						

														INGREDIENTI
							
													


						
							
														Ingredienti (per circa 350 g di zucchero a velo)
							

							
								

																	Zucchero
								
								
								
																	350
									g
																

								

							
								

																	Amido di mais (maizena)
								
								
								
																	10
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare lo zucchero a velo fatto in casa vi servirà un mixer, dotato di lame, molto potente. Versate all'interno lo zucchero 1 e l'amido di mais 2. Frullate il tutto per circa 2 minuti 3. Poi fermatevi, in modo da far raffreddare le lame, e frullate ancora per un paio di minuti.
									

								

															

																		
																																											
											
										
																						
											
										
																						
											
										
																																										
																		A questo punto avrete ottenuto una polvere sottile, ariosa e palpabile 4. Trasferitela in una ciotola 5 e lo zucchero a velo è pronto 6.
									

								

							
					    