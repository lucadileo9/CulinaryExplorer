Difficoltà: Facile
La parmigiana di carciofi è una sfiziosa variante della classica parmigiana di melanzane, in cui il nuovo protagonista è questo appetitoso fiore della terra, che nasconde sotto la sua corazza spinosa un gusto delicato dalle note amarognole, ma è più versatile di quanto si possa pensare. Qui troverete una versione bianca della parmigiana, ovvero senza pomodoro, con strati alternati di carciofi saltati in padella e formaggi filanti. Un piatto vegetariano, ma di carattere, che potrete includere tranquillamente anche nel vostro menù di Pasqua. Servitela come antipasto di Pasqua, contorno saporito o magari come piatto unico… la parmigiana di carciofi vi regalerà una “poesia” di sapori!


												
						
						

														INGREDIENTI
							
													


						
							
														per una teglia 18x24
							

							
								

																	Carciofi mammole
								
								
								da pulire
																	8
									
																

								

							
								

																	Aglio
								
								
								
																	2
									spicchi
																

								

							
								

																	Sale fino
								
								
								
																	
									q.b.
																

								

							
								

																	Fiordilatte
								
								
								
																	250
									g
																

								

							
								

																	Scamorza (provola)
								
								
								
																	250
									g
																

								

							
								

																	Grana Padano DOP
								
								
								(da grattugiare)
																	100
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la parmigiana di carciofi sfilacciate il fiordilatte in un colino 1 così che perda il suo siero. Coprite con pellicola 2 e basterà una mezzora. Nel frattempo passate alla pulizia dei carciofi eliminando le foglie più esterne e dure 3. 
									

								

															

																		
																																											
											
										
																						
											
										
																						
											
										
																																										
																		Pelate il gambo (accorciandolo se è molto lungo) 4 e tagliate le punte 5. Divideteli a metà ed estraete la barbetta 6. 
									

								

															

																		
																																											
											
										
																						
											
										
																						
											
										
																																										
																		Tagliateli a fette non troppo sottili (circa 8 mm) 7 e ponete i carciofi così tagliati in acqua acidulata per non farli annerire. Fate insaporite in padella un giro d’olio con l’aglio schiacciato 8. Quindi aggiungete i carciofi 9. 
									

								

															

																		
																																											
											
										
																						
											
										
																						
											
										
																																										
																		Salateli 10 e fateli inizialmente rosolare a fiamma vivace. Quando saranno insaporiti e cominceranno a prendere colore abbassate la fiamma, coprite con il coperchio 11 e proseguite la cottura per circa 15 minuti, mescolando di tanto in tanto. Non sarà necessario bagnare i carciofi che cuoceranno grazie alla loro stessa umidità, se però li aprite troppo spesso, o non li coprite affatto, tenete conto che vi servirà più tempo e potreste aver bisogno di bagnare ogni tanto. Una volta pronti tenete da parte i carciofi cotti 12.
									

								

															

																		
																																											
											
										
																						
											
										
																						
											
										
																																										
																		Tagliate la scamorza a fette sottili 13. Disponete un terzo abbondante dei carciofi sul fondo di una pirofila da 18x24 cm 14, coprite con la scamorza 15. 
									

								

															

																		
																																											
											
										
																						
											
										
																						
											
										
																																										
																		Aggiungete sempre un terzo abbondante della dose di fiordilatte 16, così anche per il Grana Padano DOP e  qualche foglia di basilico 17, insaporite con pepe a piacere 18. 
									

								

															

																		
																																											
											
										
																						
											
										
																						
											
										
																																										
																		Ripetete con un secondo strato identico: carciofi 19 e formaggi 20. Formate poi un ultimo strato con meno carciofi e aggiungete i restanti formaggi 21 senza coprire del tutto gli spicchietti. 
									

								

															

																		
																																											
											
										
																						
											
										
																						
											
										
																																										
																		Pressate leggermente con le mani e completate con un giro d’olio 22 e una macinata di pepe. Cuocete in forno statico a 180° per 25 minuti e poi passate qualche minuto sotto il grill (il tempo dipende dalla temperatura del grill stesso, dai 2 ai 5 minuti per ottenere un bel colore dorato) 23. Lasciate rapprendere la parmigiana per qualche minuto prima di servirla con foglie di basilico fresco 24.
									

								

							
					    