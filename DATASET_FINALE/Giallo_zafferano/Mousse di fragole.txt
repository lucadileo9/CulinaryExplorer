Difficoltà: Facile
La mousse è una preparazione dolce o salata dalla consistenza spumosa e leggera, come dice la stessa parola in francese. Ne esistono molte varianti in base agli aromi e all'ingrediente di base utilizzato: ad esempio la mousse al cioccolato o la mousse allo yogurt. Per questa ricetta abbiamo scelto un frutto estivo e succoso, le fragole, per creare un dessert fresco, ideale come fine pasto nelle giornate più calde.
Potete servire la mousse di fragole in piccole coppette e decorare questo raffinato dessert al cucchiaio con delle fragoline fresche: conquisterete tutti i palati! 

E se cercate un altro dolce al cucchiaio realizzato con le fragole, provate anche questo tiramisù! 


						
						

														INGREDIENTI
							
							                            
                                
    								
    									
    										
    										155
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    155
    					
    					    					    					
    					    Carboidrati
    					    g
    					    22
    					
    					    					    					
    					      di cui zuccheri
    					    g
    					    22
    					
    					    					    					
    					    Proteine
    					    g
    					    2.7
    					
    					    					    					
    					    Grassi
    					    g
    					    6.3
    					
    					    					    					
    					      di cui saturi
    					    g
    					    3.52
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    20
    					
    					    					    					
    					    Sodio
    					    mg
    					    146
    					
    					    				
    			
                            
													


						
														
							
														Ingredienti per 10 coppette da 100 ml l'una
							

							
								

																	Fragole
								
								
								
																	700
									g
																

								

							
								

																	Panna fresca liquida
								
								
								
																	300
									ml
																

								

							
								

																	Succo di limone
								
								
								
																	1
									
																

								

							
								

																	Gelatina in fogli
								
								
								
																	12
									g
																

								

							
														
							
						
														
							
														Per la meringa all'italiana
							

							
								

																	Albumi
								
								
								
																	80
									g
																

								

							
								

																	Zucchero
								
								
								
																	160
									g
																

								

							
								

																	Acqua
								
								
								
																	60
									ml
																

								

							
								

																	Succo di limone
								
								
								qualche goccia
																	
									
																

								

							
								

																	Sale fino
								
								
								
																	1
									pizzico
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la mousse di fragole iniziate ammollando la gelatina in fogli in acqua fredda per almeno 10 minuti 1.  Lavate  le fragole, privatele del picciolo verde, tagliatele a metà 2 e versatele in un mixer 3; aggiungete il succo di un limone filtrato e frullate il tutto.
									

								

															

																		
																															
											
										
																														
																		Dovrete ottenere una purea omogenea 4, da passare poi con un colino 5 per eliminare eventuali grumi e i semini più grossi: otterrete così circa 400 gr di purea di fragole. Prendete due/tre cucchiai di purea di fragole e scaldatela in un pentolino 6,
									

								

															

																		
																															
											
										
																														
																		quando sarà calda aggiungetevi i fogli di gelatina scolati e ben strizzati 7 e fateli sciogliere completamente mescolando con una frusta 8. Quando la gelatina sarà completamente sciolta, unite la purea a quella restante e mescolate bene 9.Tenete il composto da parte mentre proseguite nella preparazione.
									

								

															

																		
																															
											
										
																														
																		Preparate ora la meringa all'italiana: spremete il succo di mezzo limone e filtratelo (10-11). Poi in un tegamino fate sciogliere lo zucchero con l'acqua 12 a fuoco dolce;
									

								

															

																		
																															
											
										
																														
																		lo sciroppo non dovrà superare i 120° (dovrete misurare con un termometro da cucina); quando la temperatura sarà arrivata intorno agli 85°, iniziate a lavorare gli albumi con la planetaria (oppure con uno sbattitore elettrico) 13 e quando saranno diventati bianchi unite anche il succo di limone filtrato 14. Quando lo sciroppo avrà raggiunto i 120° e contemporaneamente gli albumi saranno ben montati, versatelo a filo sugli albumi coontinuando a lavorarli a velocità media 15; continuate a far andare le fruste fino a quando il composto non sarà diventato completamente freddo.
									

								

															

																		
																															
											
										
																														
																		Una volta pronta la meringa avrà una consistenza candida e spumosa 14, aggiungetela alla purea di fragole 17 e mescolate con una frusta dall'alto verso il basso per non smontare il composto 18.
									

								

															

																		
																															
											
										
																														
																		In ultimo potete montare la panna fresca, che dovrà essere semimontata, quindi bianca e cremosa 19. Incorporatela alle fragole e meringa all'italiana 20, mescolando dal basso verso l’alto finchè non avrete amalgamato il tutto. Potete versare la mousse di fragole in una sac-à-poche usa e getta senza bocchetta e ponetela in frigorifero per almeno 10-15 minuti. Passato questo tempo, riempite le coppette 21, da riporre nuovamente in frigorifero per almeno mezz'ora prima di servire. Decorate ciascuna coppetta con una fragolina fresca se lo gradite prima di farle gustare ai vostri ospiti!
									

								

							
					    