Difficoltà: Media
La charlotte alle fragole con Pavesini è un dolce raffinato, perfetto per esaltare al meglio il sapore dolce e zuccherino di questi frutti, la cui polpa si presta ad essere impiegata in moltissime preparazioni di pasticceria, sia per insaporire creme e impasti che per guarnire con un tocco accattivante, come in questa ricetta. Ispirate alla tradizionale charlotte, con la differenza che qui abbiamo scelto di usare dei biscotti più leggeri e friabili rispetto ai tipici savoiardi, queste delizie in formato monoporzione, la cui forma richiama dei graziosi cestini di fiori, renderanno ancora più elegante il dessert, pensato per celebrare un giorno speciale! 


						
						

														INGREDIENTI
							
													


						
														
							
														Ingredienti per la bavarese
							

							
								

																	Pavesini
								
								
								
																	24
									
																

								

							
								

																	Latte intero
								
								
								
																	250
									g
																

								

							
								

																	Tuorli
								
								
								
																	100
									g
																

								

							
								

																	Zucchero
								
								
								
																	150
									g
																

								

							
								

																	Scorza di limone
								
								
								
																	2
									
																

								

							
								

																	Gelatina in fogli
								
								
								
																	12
									g
																

								

							
								

																	Panna fresca liquida
								
								
								
																	500
									g
																

								

							
								

																	Fragole
								
								
								
																	200
									g
																

								

							
														
							
						
														
							
														per guarnire
							

							
								

																	Pavesini
								
								
								
																	40
									
																

								

							
								

																	Cioccolato bianco
								
								
								
																	200
									g
																

								

							
								

																	Fragole
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la charlotte alle fragole con Pavesini mettete ad ammollare la gelatina in acqua fredda per circa 10 miniuti. Intanto in un pentolino versate il latte e portate a sfiorare il bollore 1. In una ciotola unite lo zucchero 2 e i tuorli 3. 
									

								

															

																		
																																											
											
										
																						
											
										
																						
											
										
																																										
																		Mescolate subito con la frusta 4, per ottenere un composto omogeneo. Versate il latte caldo nel composto di tuorli 5 e riportate il composto sul fuoco 6. 
									

								

															

																		
																																											
											
										
																						
											
										
																						
											
										
																																										
																		Mescolate con la marisa per non incorporare eccessivamente aria 7, mescolate e cuocete a fuoco dolce fino a portare tutto a 84-85° (da misurare possibilmente con un termometro oppure quando velerà la marisa). Trasferite la crema in una ciotola e unite la gelatina precedentemente ammollata e strizzata 8. Aromatizzate con la scorza grattugiata di due limoni 9 e mescolate bene. 
									

								

															

																		
																																											
											
										
																						
											
										
																						
											
										
																																										
																		Lasciate raffreddare la crema a temperatura ambiente e nel frattempo tagliate le fragole a piccoli cubetti di circa 2 mm 10. Quando la crema avrà raggiunto i 30° (o anche meno) aggiungete le fragole 11 e mescolate 12. 
									

								

															

																		
																																											
											
										
																						
											
										
																						
											
										
																																										
																		A questo punto potete semimontare la panna con le fruste elettriche 13 14. Una volta pronta, potete incorporarla alla crema, in 3 volte 15. La prima volta che la inserite potete mescolare energicamente.
									

								

															

																		
																																											
											
										
																						
											
										
																						
											
										
																																										
																		Dalla seconda versata in poi, iniziate a mescolare delicatamente con movimenti dal basso verso l'alto 16 per non smontare il composto 16. Versate la bavarese ottenuta in una sac-à-poche senza bocchetta 17. Fate un taglio grande (per non farla smontare). Prendete un vassoietto, rivestitelo di carta forno e poggiate un anello di 6x9 cm. Alla base ponete 4 Pavesini rifilati a misura 18. 
									

								

															

																		
																																											
											
										
																						
											
										
																						
											
										
																																										
																		Versate la crema fino a metà anello 19, poi adagiate 2 Pavesini 20 e concludete con il resto della crema fino al bordo 21. 
									

								

															

																		
																																											
											
										
																						
											
										
																						
											
										
																																										
																		Livellate, se necessario, con una spatolina 22. Mettete in frigo a rassodare, coperte per circa 1 ora. Nel frattempo sciogliete a bagnomaria o in microonde il cioccolato bianco e immergete per 1/3 i 40 Pavesini che serviranno per decorare le vostre charlotte 23. Man a mano che li immergete fate colare l'eccesso, poi posateli su una teglia con carta forno per farli rapprendere 24 e lasciate rassodare in frigorifero 24.
									

								

															

																		
																																											
											
										
																						
											
										
																						
											
										
																																										
																		Quando saranno rassodate, sfilate gli anelli direttamente sul piatto da portata con l’aiuto di un coltellino, passando tutto intorno ai bordi 25 26, posizionate i Pavesini rivestiti di cioccolato bianco tutti intorno (ne userete circa 10 per ogni charlotte), avendo cura di lasciare la parte rivestita di cioccolato in alto 27.
									

								

															

																		
																																											
											
										
																						
											
										
																						
											
										
																																										
																		Legate con lo spago 28.  Lavate e tagliate a spicchi le fragole 29 29 e decorate la superficie 30. Servite così la vostra charlotte alle fragole con Pavesini 30.
									

								

							
					    