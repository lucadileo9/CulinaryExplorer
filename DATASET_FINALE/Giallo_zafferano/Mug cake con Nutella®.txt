Difficoltà: Molto facile
Preparare una torta richiede sempre del tempo, soprattutto per la cottura, ma la torta in tazza è un’eccezione a questa regola e ne avrete la prova con la nostra mug cake con Nutella®! Il morbido impasto al profumo di limone è arricchito con lamponi freschi e si cuoce nel forno a microonde in soli 2 minuti. Una ricetta facile e veloce nel vero senso del termine che viene completata con un ciuffo di Nutella® e qualche aghetto di rosmarino. Se avete voglia di una colazione più golosa del solito, quindi, non dovrete aspettare oltre: basterà una classica tazza adatta al microonde e in pochissimo tempo potrete affondare il cucchiaino nell’avvolgente bontà della mug cake con Nutella®!

Scoprite anche come preparare la torta in tazza senza uova!


						
						

														INGREDIENTI
							
													


						
														
							
														Ingredienti per 4 tazze (della capacità di 235 g l'una)
							

							
								

																	Uova
								
								
								(circa 2 piccole) a temperatura ambiente
																	90
									g
																

								

							
								

																	Zucchero a velo
								
								
								
																	70
									g
																

								

							
								

																	Lamponi
								
								
								
																	50
									g
																

								

							
								

																	Frumina
								
								
								
																	35
									g
																

								

							
								

																	Farina 00
								
								
								
																	30
									g
																

								

							
								

																	Lievito in polvere per dolci
								
								
								
																	2
									g
																

								

							
								

																	Scorza di limone
								
								
								
																	½
									
																

								

							
														
							
						
														
							
														Per guarnire
							

							
								

																	Nutella®
								
								
								
																	60
									g
																

								

							
								

																	Lamponi
								
								
								
																	8
									
																

								

							
								

																	Cacao amaro in polvere
								
								
								
																	
									q.b.
																

								

							
								

																	Rosmarino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la mug cake con Nutella® versate le uova 1, lo zucchero a velo 2 e la scorza di limone grattugiata in una ciotola 3 e lavorate con le fruste elettriche per 2 minuti.
									

								

															

																		
																																											
											
										
																						
											
										
																						
											
										
																																										
																		Setacciate nella ciotola la farina e la frumina 4, unite anche il lievito 5 e mescolate energicamente con una frusta a mano 6.
									

								

															

																		
																																											
											
										
																						
											
										
																						
											
										
																																										
																		In ultimo aggiungete i lamponi interi 7 e incorporateli delicatamente al composto con una marisa 8. A questo punto prendete delle tazze adatte alla cottura in microonde della capacità di circa 235 g e riempitele per metà col composto ottenuto 9. Cuocete in microonde a 700-750W per 2 minuti, monitorando la cottura ogni 30 secondi.
									

								

															

																		
																																											
											
										
																						
											
										
																						
											
										
																																										
																		Trascorso questo tempo, sfornate le tazze e lasciate intiepidire. Guarnite ciascuna tazza con un po' di cacao e 15 g di Nutella® 10, poi completate con 2 lamponi e qualche ago di rosmarino 11. Le vostre mug cake con Nutella® sono pronte per essere gustate 12!
									

								

							
					    