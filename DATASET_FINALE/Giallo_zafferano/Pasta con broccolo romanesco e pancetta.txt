Difficoltà: Facile
Voglia di un primo ricco e saporito? Allora dovete assolutamente provare la pasta con broccolo romanesco e pancetta! Questo simpatico cavolo dalla forma piramidale e dalle curiose rosette incontra una gustosa dadolata di pancetta in un mix di sapori irresistibile per un primo piatto tanto semplice quanto sfizioso, perfetto per pranzi o cene tra amici! Ma il vero segreto di questa pasta? Frullare parte del condimento per ottenere una deliziosa crema dalle tinte delicate. Siete pronti per preparare insieme a noi la pasta con broccolo romanesco e pancetta e sentirvi dire da tutti: "cavolo, che bontà!"?


												
						
						

														INGREDIENTI
							
							                            
                                
    								
    									
    										
    										717
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    717
    					
    					    					    					
    					    Carboidrati
    					    g
    					    69.5
    					
    					    					    					
    					      di cui zuccheri
    					    g
    					    5.3
    					
    					    					    					
    					    Proteine
    					    g
    					    30.2
    					
    					    					    					
    					    Grassi
    					    g
    					    35.4
    					
    					    					    					
    					      di cui saturi
    					    g
    					    10.84
    					
    					    					    					
    					    Fibre
    					    g
    					    6.5
    					
    					    					    					
    					    Colesterolo
    					    mg
    					    58
    					
    					    					    					
    					    Sodio
    					    mg
    					    929
    					
    					    				
    			
                            
													


						
							
							

							
								

																	Rigatoni
								
								
								
																	320
									g
																

								

							
								

																	Broccoli romaneschi
								
								
								
																	1
									kg
																

								

							
								

																	Pancetta (tesa)
								
								
								
																	200
									g
																

								

							
								

																	Parmigiano Reggiano DOP
								
								
								grattugiato
																	80
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	60
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con broccolo romanesco e pancetta cominciate dalla pulizia del cavolo. Quindi sfogliatelo 1 ed eliminate il gambo 2, poi staccate man a mano le cimette dividendole dal fusto 3.
									

								

															

																		
																															
											
										
																														
																		Tagliate a dadini la parte più tenera del gambo 4, in questo modo non dovrete scartarlo interamente. Sciacquate accuratamente il broccolo 5, facendo attenzione agli eventuali residui di terreno, e poi sbollentate per 2 minuti in acqua bollente 6. Una volta sbollentato, potete scolarlo (se preferite potete usare la stessa acqua di cottura del broccolo per lessare la pasta successivamente, per non buttarla).
									

								

															

																		
																															
											
										
																														
																		Nel frattempo rosolate uno spicchio d’aglio in una padella insieme a 50 g d’olio extravergine d’oliva 7; togliete l'aglio e unite le cime di broccolo ben scolate, saltandole in padella per 5-6 minuti 8. A fine cottura aggiustate di sale e di pepe 9.
									

								

															

																		
																															
											
										
																														
																		Affettate e tagliate a cubetti la pancetta 10 e tenetela da parte. Poi mettete a cuocere la pasta in acqua bollente e salata (o nell'acqua in cui avete cotto il broccolo) 11 e nel frattempo versate in un mixer ¾ del broccolo che avete saltato in padella 12.
									

								

															

																		
																															
											
										
																														
																		Unite 10 g di olio 13, il Parmigiano grattugiato 14 e frullate il tutto versando poca acqua di cottura della pasta 15,
									

								

															

																		
																															
											
										
																														
																		otterrete così una salsa cremosa 16. Versate i cubetti di pancetta alle restanti cime 17 e scottate a fiamma viva per 1-2 minuti 18.
									

								

															

																		
																															
											
										
																														
																		A questo punto la pasta sarà al dente, quindi scolatela direttamente nella padella con pancetta e broccolo 19 e sfiammate per qualche minuto unendo anche la crema 20. Se notate che il composto risulta troppo denso potrete stemperare con altra acqua della pasta. Spolverizzate con Parmigiano grattugiato a piacere e la pasta con broccolo romanesco e pancetta è pronta, non vi resta che servire ancora caldissima 21!
									

								

							
					    