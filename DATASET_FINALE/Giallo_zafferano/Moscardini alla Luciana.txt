Difficoltà: Facile
Il polpo alla Luciana è una tipica ricetta campana caratterizzata da un sughetto semplice e saporito. Con lo stesso condimento abbiamo realizzato una deliziosa variante: i moscardini alla Luciana! Dopo aver cotto a lungo nel pomodoro i moscardini in umido diventano teneri e succulenti, perfetti da accompagnare con crostoni di pane tostato. All’apparenza molto simili ai famosi polipetti affogati, i moscardini si differenziano per la presenza di una sola fila di ventose e sono arricchiti con capperi e olive, per un risultato dall'intenso gusto mediterraneo. Un secondo piatto o antipasto di mare da leccarsi i baffi… e le dita!


												
						
						

														INGREDIENTI
							
													


						
							
							

							
								

																	Moscardini
								
								
								(circa 60 g l'uno)
																	1
									kg
																

								

							
								

																	Passata di pomodoro
								
								
								
																	400
									g
																

								

							
								

																	Olive di Gaeta
								
								
								
																	80
									g
																

								

							
								

																	Capperi sotto sale
								
								
								
																	10
									g
																

								

							
								

																	Aglio
								
								
								
																	1
									spicchio
																

								

							
								

																	Peperoncino secco
								
								
								
																	1
									
																

								

							
								

																	Prezzemolo
								
								
								
																	1
									ciuffo
																

								

							
								

																	Vino bianco secco
								
								
								
																	½
									bicchiere
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i moscardini alla Luciana per prima cosa pulite i moscardini: eliminate il dente 1 e gli occhi 2, poi rimuovete le interiora dalla sacca e sciacquateli accuratamente uno per uno sotto l’acqua corrente 3.
									

								

															

																		
																																											
											
										
																						
											
										
																						
											
										
																																										
																		Dividete il peperoncino a metà per il lungo, eliminate i semi 4 e tritatelo finemente 5. Fate soffriggere lo spicchio di aglio e il peperoncino con un giro d’olio in un tegame capiente 6.
									

								

															

																		
																																											
											
										
																						
											
										
																						
											
										
																																										
																		Aggiungete i moscardini 7 e rosolate a fuoco dolce per 2-3 minuti, finché i tentacoli si arricceranno 8. A questo punto alzate la fiamma e sfumate con il vino bianco 9.
									

								

															

																		
																																											
											
										
																						
											
										
																						
											
										
																																										
																		Quando l’alcool sarà evaporato abbassate nuovamente la fiamma e versate la passata di pomodoro 10. Mescolate bene, poi unite le olive denocciolate 11 e i capperi dissalati 12.
									

								

															

																		
																															
											
										
																														
																		Salate leggermente 13, mescolate 14 e coprite con il coperchio 15. Cuocete a fuoco dolce per 50-60 minuti, mescolando occasionalmente. Se verso fine cottura dovesse asciugarsi troppo potete aggiungere poca acqua calda, ma tenete conto che il sugo deve risultare piuttosto ristretto.
									

								

															

																		
																																											
											
										
																						
											
										
																						
											
										
																																										
																		Trascorso il tempo di cottura spegnete il fuoco e guarnite con pepe e prezzemolo tritato 16. Un’ultima mescolata 17 e i vostri moscardini alla Luciana sono pronti per essere serviti ancora caldi 18!
									

								

							
					    