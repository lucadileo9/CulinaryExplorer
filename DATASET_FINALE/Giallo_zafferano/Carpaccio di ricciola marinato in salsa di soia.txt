Difficoltà: Media
Se siete alla ricerca di un antipasto semplice da realizzare ma di grande effetto, siete nel posto giusto. Oggi prepariamo insieme il carpaccio di ricciola marinato in salsa di soia, un piatto raffinato e originale perfetto da servire in moltissime occasioni. Le carni estremamente pregiate di questo pesce sono perfette per una preparazione a crudo, che manterrà inalterata tutta la loro tenerezza; il sapore delicato della ricciola verrà impreziosito dalla profumata scorza arancia e pepite di pepe rosa. L'ingrediente segreto? La salsa di soia Tamari senza glutine, fermentata naturalmente e dal gusto intenso, in cui farete marinare dolcemente la ricciola, aromatizzandola all'aneto che ben si sposa con il pesce. Il carpaccio di ricciola marinato in salsa di soia conquisterà proprio tutti!


												
						
						

														INGREDIENTI
							
							                            
                                
    								
    									
    										
    										176
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    176
    					
    					    					    					
    					    Carboidrati
    					    g
    					    11.9
    					
    					    					    					
    					      di cui zuccheri
    					    g
    					    11.8
    					
    					    					    					
    					    Proteine
    					    g
    					    23.5
    					
    					    					    					
    					    Grassi
    					    g
    					    3.8
    					
    					    					    					
    					      di cui saturi
    					    g
    					    0.89
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    64
    					
    					    					    					
    					    Sodio
    					    mg
    					    1485
    					
    					    				
    			
                            
													


						
							
							

							
								

																	Ricciola
								
								
								 (1 filetto)
																	600
									g
																

								

							
								

																	Salsa di soia
								
								
								Tamari, senza glutine
																	150
									g
																

								

							
								

																	Aneto
								
								
								
																	5
									g
																

								

							
								

																	Aceto di vino bianco
								
								
								
																	50
									g
																

								

							
								

																	Scorza d'arancia
								
								
								 
																	½
									
																

								

							
								

																	Pepe rosa in grani
								
								
								
																	
									q.b.
																

								

							
								

																	Zucchero di canna
								
								
								
																	50
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il carpaccio di ricciola marinato in salsa di soia per prima cosa bisogna assicurarsi di avere un filetto già abbattuto; vi consigliamo di congelare il filetto per almeno 96 ore a -18 gradi e poi scongelare per impiegarlo nella ricetta. A questo punto prendete il vostro filetto e privatelo delle spine utilizzando una pinzetta 1, per individuarle sarà sufficiente accarezzare il filetto con le dita 2. Passate ora ad affettare il filetto, facendo dei tagli trasversali in modo da ottenere delle fettine molto sottili 3.
									

								

															

																		
																															
											
										
																														
																		Trasferite le fettine di ricciola all'interno di una pirofila e unite la salsa di soia senza glutine 4, l'aceto 5 e lo zucchero di canna 6.
									

								

															

																		
																															
											
										
																														
																		Tritate finemente l'aneto 7 e aggiungetelo al resto della marinatura 8. Fate in modo che le fettine di ricciola siano completamente coperte dai liquidi 9,
									

								

															

																		
																															
											
										
																														
																		quindi coprite il tutto con della pellicola per alimenti 10 e lasciate marinare per almeno 2 ore, in frigorifero 11. Quindi scolate le fettine di ricciola dalla marinatura e adagiatele su un piatto da portata 12.
									

								

															

																		
																															
											
										
																														
																		Ultimate il piatto aggiungendo della scorza di arancia grattugiata al momento 13 e delle bacche di pepe rosa 14. Non vi resta che servire il vostro carpaccio di ricciola in salsa di soia 15.
									

								

							
					    