Difficoltà: Molto facile
La barbabietola, o rapa rossa, è un ortaggio dall’aspetto molto particolare capace di suscitare sentimenti di odio o amore. Tuttavia, chi riesce ad andare oltre l’apparenza impara ad apprezzare il suo spiccato sapore dolce e a sfruttare quel suo caratteristico colore acceso, eccellente colorante naturale da aggiungere a preparazioni come il pesto, gli gnocchi o delle sfiziose crocchette. Oggi vogliamo renderla protagonista di una ricetta sfiziosa e versatile, la torta salata alla barbabietola! Sotto il rivestimento dorato di pasta sfoglia si nasconde un semplice ripieno a base di barbabietole e gorgonzola, che con il suo sapore intenso riesce a bilanciarne la dolcezza senza sovrastarla. Il tempo di preparazione è ridotto al minimo se utilizzate la pasta sfoglia già pronta e la barbabietola precotta, che viene venduta in comode confezioni sottovuoto già pronte all’uso: vi basterà assemblare gli ingredienti e lasciare che il forno completi l’opera! Servite la torta salata alla barbabietola ai vostri ospiti o familiari come stuzzicante antipasto o secondo vegetariano… chissà, forse riuscirete a conquistare anche i più scettici, trasformandoli da detrattori a estimatori di questo controverso ortaggio!


						
						

														INGREDIENTI
							
							                            
                                
    								
    									
    										
    										239
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    239
    					
    					    					    					
    					    Carboidrati
    					    g
    					    14.7
    					
    					    					    					
    					      di cui zuccheri
    					    g
    					    1.8
    					
    					    					    					
    					    Proteine
    					    g
    					    6.4
    					
    					    					    					
    					    Grassi
    					    g
    					    17.3
    					
    					    					    					
    					      di cui saturi
    					    g
    					    7.17
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    43
    					
    					    					    					
    					    Sodio
    					    mg
    					    372
    					
    					    				
    			
                            
													


						
														
							
							

							
								

																	Pasta Sfoglia
								
								
								rettangolare
																	230
									g
																

								

							
								

																	Barbabietole precotte
								
								
								
																	210
									g
																

								

							
								

																	Gorgonzola
								
								
								dolce
																	150
									g
																

								

							
								

																	Timo
								
								
								
																	3
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per spennellare
							

							
								

																	Uova
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la torta salata alla barbabietola, iniziate con la preparazione degli ingredienti: prendete la barbabietola precotta e tagliatela a rondelle di pochi millimetri di spessore 1, poi eliminate la crosta dal gorgonzola dolce e tagliatelo a tocchetti 2. Infine separate il tuorlo dall’albume, sistemateli in due ciotoline diverse e sbattete entrambi leggermente con la forchetta 3.
									

								

															

																		
																															
											
										
																														
																		Ora prendete il rotolo di pasta sfoglia, srotolatelo e tagliatelo a metà per il lungo 4, poi trasferite una delle due metà su una leccarda foderata con carta forno e preriscaldate il forno a 180° in modalità statica. Ricoprite la superficie della pasta sfoglia con le rondelle di barbabietola, avendo cura di lasciare libero lo spazio intorno ai bordi 5, poi distribuite i pezzettini di gorgonzola uniformemente 6,
									

								

															

																		
																															
											
										
																														
																		salate 7, pepate e aggiungete le foglioline di timo 8. Infine spennellate i bordi del rettangolo di pasta sfoglia con l’albume 9.
									

								

															

																		
																															
											
										
																														
																		A questo punto prendete la metà rimanente della pasta sfoglia e, con una rotella tagliapasta o un coltellino, praticate dei tagli orizzontali ravvicinati fra loro per tutta la lunghezza del foglio, avendo sempre cura di lasciare il bordo del rettangolo intatto 10. Sollevate delicatamente il foglio così intagliato e adagiatelo sopra il primo foglio, ricoprendo il ripieno e facendo combaciare i bordi 11. Premete con le dita sui bordi per sigillare i due fogli 12.
									

								

															

																		
																															
											
										
																														
																		Ora prendete il tuorlo e spennellate l’intera superficie della torta salata 13, poi cuocetela a 180° nel forno statico preriscaldato per circa 15 minuti, fino a che la pasta sfoglia non risulterà bella dorata 14. Una volta che si sarà intiepidita, la vostra torta salata alla barbabietola è pronta per essere tagliate a fette e servita 15!
									

								

							
					    