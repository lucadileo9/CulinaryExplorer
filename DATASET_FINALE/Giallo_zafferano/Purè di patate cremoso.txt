Difficoltà: Facile
Il purè di patate è uno dei contorni più classici. Amato da tutti per la sua consistenza cremosa, si sposa perfettamente con numerosi secondi piatti, soprattutto a base di carne. Oggi, qui a Giallo Zafferano vogliamo proporvi una variante ancora più saporita e vellutata: il purè di patate cremoso! Il metodo seguito dallo Chef Roberto Di Pinto è quello classico, ma con qualche accortezza in più, come quella di asciugare completamente le patate in padella e setacciarle per avere un risultato più fine che si scioglierà in bocca ad ogni assaggio. Ma il vero segreto è quello di utilizzare la panna al posto del burro; mantecando il purè con la panna fresca, infatti otterrete una consistenza cremosa che conquisterà tutti i vostri ospiti! E per ottenere un gusto che non stanca mai, la panna acida donerà una nota acidula che contrasterà il gusto delicato delle patate! Preparate delle classiche cotolette o delle scaloppine e accompagnatele con questo purè cremoso, non ve ne pentirete!


												
						
						

														INGREDIENTI
							
							                            
                                
    								
    									
    										
    										284
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    284
    					
    					    					    					
    					    Carboidrati
    					    g
    					    22.4
    					
    					    					    					
    					      di cui zuccheri
    					    g
    					    2.6
    					
    					    					    					
    					    Proteine
    					    g
    					    3.9
    					
    					    					    					
    					    Grassi
    					    g
    					    19.8
    					
    					    					    					
    					      di cui saturi
    					    g
    					    7.61
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    35
    					
    					    					    					
    					    Sodio
    					    mg
    					    321
    					
    					    				
    			
                            
													


						
							
							

							
								

																	Patate
								
								
								a pasta gialla
																	550
									g
																

								

							
								

																	Panna fresca liquida
								
								
								
																	200
									g
																

								

							
								

																	Panna acida
								
								
								
																	1
									cucchiaio
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il purè cremoso come prima cosa ponete le patate in un tegame e riempitelo d'acqua 1, poi lessatele per circa 40 minuti 2. Quando saranno cotte scolatele e tenetele da parte per un momento. A questo punto occupatevi di ridurre la panna: versatela in un pentolino 3
									

								

															

																		
																															
											
										
																														
																		e a fuoco molto basso lasciatela ridurre del 50% 4, ci vorranno circa 10 minuti. Nel frattempo passate a pelare le patate, che dovranno essere ancora calde 5. Una volta pelate, e sempre ancora calde, schiacciatele utilizzando l'apposito attrezzo 6.
									

								

															

																		
																															
											
										
																														
																		Dopodichè, trasferite le patate in una padella antiaderente 7 e a fuoco molto basso, mescolando con una spatola 8, lasciate evaporare completamente l'umidità contenuta nelle patate. Non si dovrà creare una crosticina sul fondo, infatti il calore dovrà essere costante ma moderato. A questo punto passate a setacciare le patate. Ponetele in un colino, posto sopra una ciotola 9
									

								

															

																		
																															
											
										
																														
																		e con una spatola setacciate le patate 10, in modo da renderle ancora più vellutate 11. Aggiungete un pizzico di sale 12
									

								

															

																		
																															
											
										
																														
																		e mescolate con le mani 13, in modo da ricavare un panetto liscio, morbido e compatto 14. Non resta che mantecare il purè: versate la riduzione di panna in un tegame più ampio 15
									

								

															

																		
																															
											
										
																														
																		aggiungete il panetto di patate separato in pezzi nella panna 16 e utilizzando una spatola 17 incorporate completamente la panna alle patate. A questo punto spegnete il fuoco e sempre con la spatola iniziate a montare il purè sbattendolo velocemente 18, in modo da incorporare aria e ottenere una consistenza più soffice. 
									

								

															

																		
																															
											
										
																														
																		Aggiungete poi la panna acida 19 e mescolate per amalgamarla completamente. Unite poi una grattata abbondante di noce moscata 20, regolate di sale se necessario, mescolate nuovamente e servite il vostro purè cremoso aggiungendo un filo d'olio a crudo in superficie 21. 
									

								

							
					    