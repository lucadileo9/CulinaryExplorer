Difficoltà: Facile
Gli spaghetti con cozze e ricci di mare sono una leccornia per chi ama i piatti a base di pesce. In questo piatto riscoprirete tutti i sapori e i profumi del mar mediterraneo. Gli spaghetti vengono cotti direttamente nell'acqua delle cozze per assorbirne tutto il sapore, mentre la polpa dei ricci viene aggiunta solo all'ultimo per non alterarne il gusto inconfondibile. Le cozze non sono alimenti difficili da reperire, a differenza dei ricci di mare che non sono così diffusi anche se al giorno d'oggi le uova vengono vendute anche nei vasetti di vetro nei supermercati. Noi consigliamo dove possibile di utilizzare solo ricci di mare freschi da aprire e cuocere al momento. Gli spaghetti con cozze e ricci di mare sono un'alternativa al classico piatto di pasta con le cozze per gustare il sapore del mare già dal primo boccone! E se anche voi siete degli amanti della pasta con i ricci provate una versione al pomodoro e una variante gourmet tutta da scoprire: spaghetti cacio, pepe e ricci di mare, oppure assaggiate i nostri spaghetti con cozze e pomodorini!


												
						
						

														INGREDIENTI
							
							                            
                                
    								
    									
    										
    										429
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    429
    					
    					    					    					
    					    Carboidrati
    					    g
    					    69.3
    					
    					    					    					
    					      di cui zuccheri
    					    g
    					    4.4
    					
    					    					    					
    					    Proteine
    					    g
    					    13.5
    					
    					    					    					
    					    Grassi
    					    g
    					    11
    					
    					    					    					
    					      di cui saturi
    					    g
    					    1.7
    					
    					    					    					
    					    Fibre
    					    g
    					    3
    					
    					    					    					
    					    Colesterolo
    					    mg
    					    45
    					
    					    					    					
    					    Sodio
    					    mg
    					    99
    					
    					    				
    			
                            
													


						
							
							

							
								

																	Spaghetti
								
								
								
																	320
									g
																

								

							
								

																	Ricci di mare
								
								
								
																	10
									
																

								

							
								

																	Cozze
								
								
								
																	400
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Prezzemolo
								
								
								
																	1
									ciuffo
																

								

							
								

																	Aglio
								
								
								
																	1
									spicchio
																

								

							
								

																	Pepe bianco
								
								
								
																	
									q.b.
																

								

							
								

																	Vino bianco
								
								
								
																	60
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti con cozze e ricci di mare, la prima cosa da fare è prelevare dall'interno dei ricci la polpa da usare. Iniziate tagliando i ricci con l'apposito attrezzo 1, sciacquate la parte interessata sotto l'acqua corrente e aiutandovi con un cucchiaino estraete le uova (la parte arancione) 2; quindi mettetele da parte in una ciotolina 3. 
									

								

															

																		
																															
											
										
																														
																		A questo punto in una padella antiaderente fate scaldare l’olio e rosolate leggermente lo spicchio d’aglio. Non appena sarà dorato levatelo 4 e aggiungete le cozze precedentemente pulite (per tutte le indicazioni su come pulire le cozze cliccate qui.) Sfumatele con il vino bianco 5 e coprite con un coperchio 6.
									

								

															

																		
																															
											
										
																														
																		Lasciate cuocere pochi minuti fino a farle aprire, quindi con una ramina raccogliete tutte le cozze 7. Procedete filtrando il sugo delle cozze 8, quindi rimettetelo in padella e riportate a bollore 9.
									

								

															

																		
																															
											
										
																														
																		A questo punto prendete gli spaghetti 10 e uniteli nel tegame, cuocete come se fosse un risotto, aggiungendo dell'acqua bollente al momento del bisogno 11. Prima di aggiungere ancora un mestolo di acqua aspettate che quello precedente sia completamente assorbito. Portate gli spaghetti a cottura in questo modo girando spesso, per non farli attaccare 12.
									

								

															

																		
																															
											
										
																														
																		Nel frattempo che gli spaghetti arrivino a cottura, sgusciate le cozze e tenetele da parte 13. Non appena gli spaghetti saranno cotti aggiungete le cozze 14 e i ricci di mare 15.
									

								

															

																		
																															
											
										
																														
																		Aggiungete anche il prezzemolo 16, un filo d'olio extravergine di oliva 17 e insaporite con il sale e il pepe bianco. Servite gli spaghetti con cozze e ricci di mare non appena cotti 18.
									

								

							
					    