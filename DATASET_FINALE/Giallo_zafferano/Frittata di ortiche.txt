Difficoltà: Facile
La frittata di ortiche è un piatto unico a base di un ingrediente che di solito incute timore, ma che in realtà è molto nutriente e versatile: l’ortica!
L'ortica, una pianta erbacea che si raccoglie in primavera, si presta alla preparazione di diversi piatti sfiziosi come frittelle, sformati, risotti e... frittate.
Con questa ricetta, perciò, vogliamo farvi dimenticare i luoghi comuni e ingolosirvi con semplicità, sfruttando anche le innumerevoli proprietà di questa pianta per creare un piatto davvero salutare.
L’ortica, infatti, è ricca di vitamine (A, C, K) e sali minerali. Inoltre ha funzioni depurative, ricostituenti, disintossicanti e aiuta la digestione.
Preparare la frittata di ortiche, poi, è molto semplice: dopo aver sfogliato accuratamente l’ortica, basta bollirla, strizzarla e poi farla saltare in padella. Una volta unita all’uovo e al parmigiano il gioco è fatto. La vostra frittata di ortiche sarà un ottimo piatto unico oppure un antipasto alternativo!


												
						
						

														INGREDIENTI
							
							                            
                                
    								
    									
    										
    										232
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    232
    					
    					    					    					
    					    Carboidrati
    					    g
    					    1.3
    					
    					    					    					
    					      di cui zuccheri
    					    g
    					    1.3
    					
    					    					    					
    					    Proteine
    					    g
    					    16.8
    					
    					    					    					
    					    Grassi
    					    g
    					    17.7
    					
    					    					    					
    					      di cui saturi
    					    g
    					    8.98
    					
    					    					    					
    					    Fibre
    					    g
    					    3.4
    					
    					    					    					
    					    Colesterolo
    					    mg
    					    289
    					
    					    					    					
    					    Sodio
    					    mg
    					    446
    					
    					    				
    			
                            
													


						
							
							

							
								

																	Ortiche
								
								
								
																	400
									g
																

								

							
								

																	Uova
								
								
								
																	5
									
																

								

							
								

																	Burro
								
								
								
																	40
									g
																

								

							
								

																	Parmigiano Reggiano DOP
								
								
								da grattugiare
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la frittata di ortiche, iniziate indossando dei guanti in lattice per proteggere le mani da eventuali tracce di sostanza urticante rimaste sullo stelo e sulle foglie. Quindi sfogliate l’ortica, eliminando gli steli e conservando solo le foglie 1. Mettete a bagno le foglie di ortica in acqua fredda, lavatele accuratamente 2 e scolatele bene con un colapasta 3.
									

								

															

																		
																															
											
										
																														
																		A questo punto fate bollire dell’acqua in una pentola, salatela e mettete a cuocere le foglie di ortica per circa 10 minuti 4. Quando si saranno ammorbidite e avranno raggiunto una colorazione più intensa 5, scolatele in un colapasta e, aiutandovi con il dorso di una forchetta, spingete le foglie cotte verso il setaccio per far fuoriuscire tutto il liquido assorbito durante la cottura 6 e mettete da parte.
									

								

															

																		
																															
											
										
																														
																		Rompete le uova in una ciotola, quindi salatele e pepatele a piacere 7. Unite il parmigiano grattugiato 8 e montate il tutto con una frusta da cucina fino ad ottenere un’amalgama omogenea. Nel frattempo fate sciogliere il burro in una padella antiaderente 9.
									

								

															

																		
																															
											
										
																														
																		Una volta sciolto il burro, aggiungete le foglie di ortiche cotte e fatele saltare per pochi secondi per farle insaporire 10. Dopodichè versate le uova 11 e uniformate il tutto, assicurandovi che l’uovo ricopra tutto il fondo della padella 12.
									

								

															

																		
																															
											
										
																														
																		Coprite con un coperchio per favorire la cottura 13. Lasciate cuocere per circa 8 minuti a fuoco lento, poi girate la frittata con l’aiuto del coperchio 14, capovolgendola e facendola scivolare di nuovo nella padella, e lasciate cuocere l’altro lato per altri 4 minuti senza coperchio. Quando il composto presenterà una consistenza più densa e un colore più scuro, impiattate la vostra frittata di ortiche e servitela tiepida o fredda 15!
									

								

							
					    