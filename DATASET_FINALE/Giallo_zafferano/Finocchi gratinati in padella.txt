Difficoltà: Facile
Sempre presenti sui banchi della verdura dall’autunno alla primavera, i finocchi sono ottimi da gustare sia crudi che cotti. Se non sapete decidervi fra i finocchi in insalata con le arance e i finocchi gratinati forno con la besciamella, vi proponiamo uno sfizioso compromesso: i finocchi gratinati in padella! Un contorno ricco e saporito grazie all’aggiunta delle olive e del pangrattato, in questo caso senza glutine, che garantirà la crosticina croccante anche con una semplice cottura in padella. Perfetti da servire sia con secondi di carne che di pesce, i finocchi gratinati in padella sono aromatizzati con scorza d’arancia ed erbe aromatiche per un risultato finale tutt’altro che scontato!


												
						
						

														INGREDIENTI
							
							                            
                                
    								
    									
    										
    										137
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    137
    					
    					    					    					
    					    Carboidrati
    					    g
    					    9.7
    					
    					    					    					
    					      di cui zuccheri
    					    g
    					    4
    					
    					    					    					
    					    Proteine
    					    g
    					    3.4
    					
    					    					    					
    					    Grassi
    					    g
    					    9.4
    					
    					    					    					
    					      di cui saturi
    					    g
    					    1.35
    					
    					    					    					
    					    Fibre
    					    g
    					    6.3
    					
    					    					    					    					
    					    Sodio
    					    mg
    					    570
    					
    					    				
    			
                            
													


						
							
							

							
								

																	Finocchi
								
								
								(da pulire)
																	1,5
									kg
																

								

							
								

																	Pangrattato senza glutine
								
								
								
																	30
									g
																

								

							
								

																	Olive taggiasche
								
								
								
																	30
									g
																

								

							
								

																	Scorza d'arancia
								
								
								
																	1
									
																

								

							
								

																	Cerfoglio
								
								
								secco
																	1
									cucchiaino
																

								

							
								

																	Origano
								
								
								secco
																	
									q.b.
																

								

							
								

																	Prezzemolo
								
								
								secco
																	
									q.b.
																

								

							
								

																	Rosmarino
								
								
								secco
																	
									q.b.
																

								

							
								

																	Timo
								
								
								secco
																	
									q.b.
																

								

							
								

																	Acqua
								
								
								
																	40
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i finocchi gratinati in padella, per prima cosa lavate e pulite i finocchi eliminando la base e la parte superiore, poi rimuovete lo strato più esterno. Dividete i finocchi a metà e tagliateli a fettine sottili 1; dovrete ottenere circa 900 g di finocchi puliti. Trasferite i finocchi in una ciotola e condite con 15 g di olio 2 e il mix di origano, prezzemolo, rosmarino e timo secchi 3.
									

								

															

																		
																																											
											
										
																						
											
										
																						
											
										
																																										
																		Unite anche il sale 4 e il cerfoglio 5, poi mescolate bene per insaporire 6.
									

								

															

																		
																																											
											
										
																						
											
										
																						
											
										
																																										
																		Passate alla cottura: scaldate l’olio rimanente in un’ampia padella, versate i finocchi e cuocete per 5 minuti a fiamma vivace 7. A questo punto aggiungete la scorza d’arancia grattugiata 8 e l’acqua 9, abbassate la fiamma e cuocete con il coperchio per 10 minuti.
									

								

															

																		
																																											
											
										
																						
											
										
																						
											
										
																																										
																		Trascorso questo tempo unite le olive 10 e il pangrattato 11, poi alzate nuovamente la fiamma e mescolate per circa un minuto finché la panatura non risulterà dorata 12. I vostri finocchi gratinati in padella sono pronti per essere serviti!
									

								

							
					    