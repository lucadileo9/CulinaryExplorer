Difficoltà: Facile
La pasta alla gricia è considerata l’antenata della pasta all'amatriciana, con cui ha in comune l’utilizzo del guanciale e del Pecorino romano. A differenza di quest’ultima non prevede il sugo di pomodoro poiché la sua origine sarebbe addirittura antecedente alla sua importazione in Europa. Si dice infatti che la ricetta della gricia sia stata inventata dai pastori laziali che, con i pochi ingredienti a disposizione, preparavano una pietanza tanto semplice quanto sostanziosa. Una pasta alla gricia fatta a regola d’arte deve risultare cremosa e saporita con il solo ausilio del formaggio e dell’acqua di cottura: noi abbiamo scelto i rigatoni per raccogliere questo gustoso condimento ma sarà perfetto anche un formato lungo come bucatini o tonnarelli!


												
						
						

														INGREDIENTI
							
													


						
							
							

							
								

																	Rigatoni
								
								
								
																	320
									g
																

								

							
								

																	Guanciale
								
								
								(già pepato)
																	250
									g
																

								

							
								

																	Pecorino romano
								
								
								da grattugiare
																	60
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la pasta alla gricia per prima cosa preparate il guanciale: tagliatelo a fette dello spessore di mezzo cm 1, poi rimuovete la cotenna 2 e ricavate delle listarelle 3. Mettete sul fuoco una pentola di acqua da salare a bollore.
									

								

															

																		
																																											
											
										
																						
											
										
																						
											
										
																																										
																		Versate il guanciale in una padella ben calda 4 e rosolate a fiamma medio-alta per circa 10 minuti, mescolando spesso per non farlo bruciare 5. Quando sarà appena dorato rimuovete il guanciale e mettetelo da parte, lasciando il fondo di cottura nella padella 6.
									

								

															

																		
																																											
											
										
																						
											
										
																						
											
										
																																										
																		Nel frattempo l’acqua per la pasta sarà arrivata a bollore, quindi cuocete i rigatoni per 2-3 minuti in meno rispetto al tempo indicato sulla confezione 7. Grattugiate il Pecorino con una grattugia a maglie strette 8 e tenete da parte. Versate un mestolo dell’acqua di cottura della pasta nella padella col fondo ancora caldo del guanciale 9 e ruotatela per creare un’emulsione.
									

								

															

																		
																																											
											
										
																						
											
										
																						
											
										
																																										
																		Scolate i rigatoni nella padella 10 e ultimate la cottura saltando e mescolando spesso, in modo che l’amido rilasciato dalla pasta si amalgami al grasso del condimento creando una cremina 11. Quando la pasta sarà al dente, togliete la padella dal fuoco e aggiungete a pioggia il Pecorino grattugiato 12.
									

								

															

																		
																																											
											
										
																						
											
										
																						
											
										
																																										
																		Quindi diluite subito con poca acqua di cottura della pasta calda 13, mescolate rapidamente così da ad ottenere un condimento fluido e cremoso. In ultimo unite il guanciale rosolato 14 e date un’ultima mescolata 15.
									

								

															

																		
																																											
											
										
																						
											
										
																						
											
										
																																										
																		Impiattate subito 16 e completate a piacere con pepe macinato 17. La vostra pasta alla gricia è pronta per essere gustata 18!
									

								

							
					    