Difficoltà: Facile
Le feste di Natale sembrano infinite, da quando si apre il primo panettone e pandoro fino a quando tavola e dispensa sono completamente invase di dolci natalizi! Ecco allora come sfruttare e proporre in maniera originale il pandoro.
I bicchierini di pandoro e caffè sono deliziosi dolci al cucchiaio composti da una base di pandoro e una delicata crema montata di mascarpone e panna, aromatizzata con il caffè. Il risultato è un dolce cremoso e avvolgente, ideale come dolce da servire durante le feste ancora non finite!
I bicchierini di pandoro e caffè saranno apprezzati da tutti!


						
						

														INGREDIENTI
							
							                            
                                
    								
    									
    										
    										308
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    308
    					
    					    					    					
    					    Carboidrati
    					    g
    					    17.3
    					
    					    					    					
    					      di cui zuccheri
    					    g
    					    11.3
    					
    					    					    					
    					    Proteine
    					    g
    					    5.2
    					
    					    					    					
    					    Grassi
    					    g
    					    24.3
    					
    					    					    					
    					      di cui saturi
    					    g
    					    14.01
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    80
    					
    					    					    					
    					    Sodio
    					    mg
    					    46
    					
    					    				
    			
                            
													


						
														
							
														Ingredienti per 8 bicchierini
							

							
								

																	Pandoro
								
								
								
																	175
									g
																

								

							
								

																	Caffè
								
								
								
																	100
									ml
																

								

							
								

																	Mascarpone
								
								
								
																	250
									g
																

								

							
								

																	Panna fresca liquida
								
								
								
																	250
									ml
																

								

							
								

																	Zucchero a velo
								
								
								
																	50
									g
																

								

							
								

																	Gelatina in fogli
								
								
								
																	8
									g
																

								

							
								

																	Caffè in polvere
								
								
								
																	
									q.b.
																

								

							
														
							
						
														
							
														per decorare
							

							
								

																	Chicchi di caffè
								
								
								
																	8
									
																

								

							
								

																	Caffè in polvere
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i bicchierini di pandoro e caffè, realizzate per prima cosa la crema di mascarpone e panna: in una ciotola ben fredda versate la panna, anch'essa ben fredda, 1, il mascarpone e lo zucchero a velo setacciato 2. Montate il tutto con uno sbattitore elettrico 3.
									

								

															

																		
																															
											
										
																														
																		Quando la crema sarà ben montata 4 ponetela in frigo a riposare; intanto, mettete in ammollo in acqua fredda, per circa 10 minuti, la gelatina 5 e preparate 100 ml di caffè con la moka. Trascorso questo tempo, strizzate bene la gelatina  e unitela al caffè ancora caldo 6; mescolate per sciogliere bene la gelatina e fate raffreddare il composto a temperatura ambiente.
									

								

															

																		
																															
											
										
																														
																		Riprendete la crema di mascarpone e tenetene da parte due cucchiaiate che serviranno per la decorazione finale dei bicchierini: noi l'abbiamo trasferita direttamente in una sac-à-poche con bocchetta stellata 7. Aggiungete alla crema rimanente il caffè intiepidito 8 e mescolate per amalgamare il tutto. Unite della polvere di caffè alla crema: ne basta anche la punta di un cucchiaino ma se gradite potete metterne in più 9. La crema dovrà risultare omogenea e morbida.
									

								

															

																		
																															
											
										
																														
																		A questo punto ricavate, da fette di pandoro alte circa 1 cm, la base dei bicchierini con un coppapasta di circa 5 cm di diametro 10 (il diametro e l'altezza della base possono variare in base al bicchierino che usate, regolatevi di conseguenza). Potete comporre la base anche con pandoro sbriciolato. Ponete il pandoro sul fondo dei vostri bicchierini 11 e ricopritelo con un mestolo di crema al caffè 12; potete anche alternare più fette di pandoro con la crema.
									

								

															

																		
																															
											
										
																														
																		Per finire, spremete al centro dei bicchierini un ciuffo di crema con la sac-à-poche 13 e ponete sopra di esso un chicco di caffè 14. Spolverizzate i bicchierini con un pizzico di caffè in polvere 15 et voilà: i vostri bicchierini di pandoro e caffè pronti per essere gustati!
									

								

							
					    