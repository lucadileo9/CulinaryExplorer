Difficoltà: Facile
Era il mese di ottobre del 1943: i primi voli internazionali fra l’Europa e gli Stati Uniti avvenivano a bordo di idrovolanti che partivano dal villaggio di Foynes, in Irlanda. Quel giorno una brutta perturbazione costrinse uno di questi idrovolanti a fare ritorno alla base per aspettare un miglioramento delle condizioni meteo. I passeggeri, giustamente stanchi e infreddoliti, vennero accolti all’interno del ristorante del terminal e lo chef, Joe Sheridan, decise di offrire loro una bevanda speciale con l’intento di riscaldare gli ospiti e risollevarne l’umore. Aggiunse del whiskey irlandese al caffè caldo (un abbinamento inusuale fino a quel momento) e quando un passeggero, deliziato, gli chiese se si trattasse di caffè brasiliano, Sheridan gli rispose: “No, it’s Irish coffee!”. Fu proprio così che nacque una delle bevande più famose al mondo, simbolo iconico dell’Irlanda ma particolarmente apprezzata anche Oltreoceano. Non ci volle molto infatti perché la notizia di questa bevanda innovativa arrivasse fino agli Stati Uniti, in particolare a San Francisco, dove venne provata e riprovata fino a quando non riuscirono a replicarla fedelmente, sia nel gusto che nella presentazione! Lo strato di panna che contraddistingue l’Irish coffee non è così facile da realizzare come può sembrare e in fondo alla ricetta potete trovare qualche suggerimento per ottenere un risultato degno di quello originale. Preparate un menù a tema a base di Irish stew, colcannon e una golosa chocolate Guinness cake, poi brindate con un vero caife Gaelach… quale modo migliore per festeggiare San Patrizio? Cheers!


												
						
						

														INGREDIENTI
							
							                            
                                
    								
    									
    										
    										145
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    145
    					
    					    					    					
    					    Carboidrati
    					    g
    					    6.2
    					
    					    					    					
    					      di cui zuccheri
    					    g
    					    6.2
    					
    					    					    					
    					    Proteine
    					    g
    					    1
    					
    					    					    					
    					    Grassi
    					    g
    					    6.4
    					
    					    					    					
    					      di cui saturi
    					    g
    					    3.69
    					
    					    					    					    					
    					    Colesterolo
    					    mg
    					    20
    					
    					    					    					
    					    Sodio
    					    mg
    					    25
    					
    					    				
    			
                            
													


						
							
														Ingredienti per 4 bicchieri della capacità di 250 ml
							

							
								

																	Caffè
								
								
								caldo
																	360
									g
																

								

							
								

																	Whisky
								
								
								irlandese
																	100
									ml
																

								

							
								

																	Panna fresca liquida
								
								
								fredda
																	125
									g
																

								

							
								

																	Zucchero integrale di canna
								
								
								
																	4
									cucchiaini
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare l’Irish coffee, per prima cosa preparate il caffè con la moka. Nel frattempo versate la panna fresca in una ciotola e montatela con uno sbattitore elettrico oppure con una frusta a mano per al massimo 3 minuti: dovrà addensarsi leggermente 1. Tenete un attimo la panna da parte e occupatevi di riscaldare il bicchiere che avete scelto di utilizzare per questa ricetta, quindi fate bollire dell’acqua in un pentolino, versatela nel bicchiere 2 e svuotatelo appena questo sarà diventato caldo. Aggiungete un cucchiaino di zucchero integrale di canna 3,
									

								

															

																		
																															
											
										
																														
																		unite 25 ml di whiskey 4 e mescolate bene con un cucchiaino 5. Versate 90 g di caffè caldo della moka fino a raggiungere circa i 4/5 del bicchiere 6 e mescolate ancora.
									

								

															

																		
																															
											
										
																														
																		A questo punto versate la panna semi-montata nel bicchiere facendola cadere prima sul dorso di un cucchiaino 7 e alzandolo gradualmente man mano che la versate 8: in questo modo la panna formerà uno strato separato e non affonderà nel liquido. Il vostro Irish coffee è pronto per essere servito e sorseggiato 9!
									

								

							
					    