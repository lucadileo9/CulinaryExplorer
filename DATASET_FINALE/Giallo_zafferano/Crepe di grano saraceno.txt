Difficoltà: Facile
Le crepe di grano saraceno (gallettes de sarrasin) sono una versione delle classiche crepe che vengono appunto preparate con farina di grano saraceno.

Le crepe di grano saraceno sono diffuse specialmente in Bretagna dove le crepe di farina 00 vengono utilizzate esclusivamente per le preparazioni dolci (con o senza uova), mentre le crepe al grano saraceno per le preparazioni salate.

Le crepe al grano saraceno possono essere farcite con una grandissima varietà di ingredienti, la preparazione più classica si chiama crepe complète, farcita con prosciutto, groviera e uovo.
Ma ci si può sbizzarrire scegliendo tantissimi ripieni, come ad esempio formaggio roquefort e noci, salmone affumicato e formaggio fresco, funghi etc.


												
						
						

														INGREDIENTI
							
							                            
                                
    								
    									
    										
    										239
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    239
    					
    					    					    					
    					    Carboidrati
    					    g
    					    40.5
    					
    					    					    					
    					      di cui zuccheri
    					    g
    					    2.4
    					
    					    					    					
    					    Proteine
    					    g
    					    7.9
    					
    					    					    					
    					    Grassi
    					    g
    					    5
    					
    					    					    					
    					      di cui saturi
    					    g
    					    1.79
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    73
    					
    					    					    					
    					    Sodio
    					    mg
    					    46
    					
    					    				
    			
                            
													


						
							
														Ingredienti per 12 crepe
							

							
								

																	Uova
								
								
								
																	2
									
																

								

							
								

																	Farina di grano saraceno
								
								
								 
																	180
									g
																

								

							
								

																	Farina 00
								
								
								 
																	100
									g
																

								

							
								

																	Latte intero
								
								
								
																	250
									ml
																

								

							
								

																	Acqua
								
								
								
																	250
									ml
																

								

							
								

																	Olio extravergine d'oliva
								
								
								 
																	1
									cucchiaio
																

								

							
								

																	Sale fino
								
								
								 
																	
									q.b.
																

								

							
								

																	Burro
								
								
								per ungere la padella 
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’impasto base per le crepe di grano saraceno iniziate ponendo la farina di grano saraceno in una ciotola, aggiungete quindi la farina 00 setacciata e mezzo cucchiaino di sale. Mescolate con un cucchiaio di legno e incorporate poi il latte 1 e l’acqua a filo 2. Amalgamate bene gli ingredienti facendo attenzione a non formare grumi e aggiungete infine  l'olio 3
									

								

															

																		
																															
											
										
																														
																		e le due uova precedentemente sbattute 4. Lasciate riposare l’impasto per 2 ore coperto da una pellicola in frigorifero. Ponete a scaldare sul fuoco una padella antiaderente per crepe, fatevi fondere del burro per ungerla e quando sarà calda ponetevi al centro un mestolino di pastella 5 (che avrete rimescolato dopo il tempo di riposo in frigorifero). Inclinate e ruotate subito la padella per distribuire la pastella su tutta la superficie. Lasciate cuocere per un minuto circa e non appena sarà dorata giratela dall’altro lato con l’aiuto di una spatola facendo attenzione a non romperla 6. Quando la crepe avrà preso colore da entrambi i lati fatela scivolare su un piatto di portata, in attesa di guarnirla con gli ingredienti che preferite.
									

								

							
					    