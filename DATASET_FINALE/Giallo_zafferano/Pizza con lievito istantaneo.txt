Difficoltà: Facile
Cosa fare quando la voglia di pizza ci assale ma il tempo a disposizione per prepararla non è abbastanza? La pizza con lievito istantaneo è proprio la risposta a questo problema! In pochissimi minuti l'impasto sarà pronto ed essendo una pizza senza lievito di birra non sarà necessario attendere i lunghi tempi di lievitazione! Sappiamo che i lievitati con lievito di birra e quelli con lievito madre hanno caratteristiche insuperabili, ma ogni tanto bisogna scendere a qualche compromesso e se è un buon compromesso, meglio ancora! Vi proponiamo di farcire la pizza con lievito istantaneo con funghi, gorgonzola e prosciutto crudo, ma potrete arricchire questa pizza veloce con tantissimi altri ingredienti. Il risultato finale non sarà esattamente come l'originale, ma siamo sicuri che sarete molto soddisfatti da questa ricetta veloce e sfiziosa, come quella senza impasto!


						
						

														INGREDIENTI
							
													


						
														
							
														Per 2 pizze da 30 cm di diametro
							

							
								

																	Farina 00
								
								
								
																	400
									g
																

								

							
								

																	Acqua
								
								
								a temperatura ambiente
																	220
									g
																

								

							
								

																	Sale fino
								
								
								
																	8
									g
																

								

							
								

																	Lievito istantaneo per preparazioni salate
								
								
								
																	15
									g
																

								

							
														
							
						
														
							
														per condire
							

							
								

																	Passata di pomodoro
								
								
								
																	200
									g
																

								

							
								

																	Gorgonzola
								
								
								
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Salame
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Origano
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pizza con lievito istantaneo come prima cosa versate in una ciotola la farina, il lievito istantaneo per preparazioni salate 1, il sale 2 e l'acqua 3.
									

								

															

																		
																																											
											
										
																						
											
										
																						
											
										
																																										
																		Mescolate gli ingredienti con un mestolo 4, poi iniziate ad impastare con le mani 5. Trasferite quindi il composto su un piano e lavoratelo per qualche minuto sino a che non sarà liscio ed omogeneo 6.
									

								

															

																		
																																											
											
										
																						
											
										
																						
											
										
																																										
																		Dividete ora l'impasto a metà e formate 2 palline 7. Munitevi di due teglie da 30 cm e ungetele con un velo d'olio 8. Sistemate la prima pallina al centro di una delle due teglie 9.
									

								

															

																		
																																											
											
										
																						
											
										
																						
											
										
																																										
																		Stendete schiacciando con le mani unte e tiratela delicatamente 10, sino a che non avrete rivestito l'intera superficie 11. Se l'impasto dovesse fare resistenza, fermatevi e aspettate qualche minuto prima di proseguire, in questo modo la pasta si rilasserà e sarà più facile stenderla. Versate la passata di pomodoro al centro di ogni pizza 12.
									

								

															

																		
																																											
											
										
																						
											
										
																						
											
										
																																										
																		Spargetela con il dorso di un cucchiaio 13 e condite con olio 14 e sale 15. Se preferite potete condire la passata a parte prima di versarla sulla pizza.
									

								

															

																		
																																											
											
										
																						
											
										
																						
											
										
																																										
																		Aggiungete qualche fogliolina di origano 16 e cuocete in forno statico preriscaldato a 220° per 15 minuti posizionandola sulla base del forno. Sfornate la vostra pizza e aiutandovi con una spatola 17 spostatela su una gratella. Aggiungete sopra la mozzarella a striscioline 18.
									

								

															

																		
																																											
											
										
																						
											
										
																						
											
										
																																										
																		Posizionate anche il Gorgonzola aiutandovi con un cucchiaio 19 e disponete sopra le fettine di salame 20. Cuocete in forno ventilato preriscaldato a 200°, inserendo la pizza direttamente con la griglia in forno. Sfornate e servite ben calda 21.
									

								

							
					    