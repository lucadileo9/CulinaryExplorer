Difficoltà: Facile
Allegri e gustosi, i peperoni ripieni sono perfetti come ricetta estiva! Vi invitiamo a provare i peperoni ripieni di tonno, ottimi da servire sia caldi che a temperatura ambiente: richiedono pochi semplici ingredienti e sono molto facili da preparare. La consistenza carnosa dei peperoni li rende perfetti per accogliere il ripieno a base di tonno, pomodorini e pangrattato, dal fresco profumo di basilico, e dopo una mezz’oretta in forno le vostre colorate barchette saranno pronte e ben gratinate! Servite i peperoni ripieni di tonno come secondo piatto oppure aumentate le dosi e gustateli come piatto unico per un pranzo nutriente e appetitoso al tempo stesso.


												
						
						

														INGREDIENTI
							
													


						
							
							

							
								

																	Peperoni
								
								
								
																	2
									
																

								

							
								

																	Tonno al naturale
								
								
								(peso sgocciolato)
																	280
									g
																

								

							
								

																	Pomodorini
								
								
								
																	200
									g
																

								

							
								

																	Pangrattato
								
								
								
																	55
									g
																

								

							
								

																	Olio extravergine d'oliva
								
								
								
																	25
									g
																

								

							
								

																	Basilico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i peperoni ripieni di tonno per prima cosa pulite i peperoni: eliminate la calotta, poi divideteli a metà per il lungo 1 e rimuovete i filamenti e semi interni 2. Lavate i pomodorini e tagliateli grossolanamente 3.
									

								

															

																		
																																											
											
										
																						
											
										
																						
											
										
																																										
																		Scolate il tonno e versatelo in una ciotola, poi schiacciatelo con una forchetta 4. Unite i pomodorini 5 e il pangrattato 6. 
									

								

															

																		
																																											
											
										
																						
											
										
																						
											
										
																																										
																		Condite con 10 g di olio, sale 7 e pepe, poi aggiungete le foglie di basilico spezzettate 8. Mescolate per amalgamare bene il composto 9.
									

								

															

																		
																																											
											
										
																						
											
										
																						
											
										
																																										
																		A questo punto adagiate i peperoni su una teglia foderata con carta forno e riempiteli con la farcitura 10. Aggiungete i restanti 15 g di olio in superficie 11 e cuocete in forno statico preriscaldato a 180° per circa 30 minuti o fino a quando non risulteranno della morbidezza che desiderate. Sfornate quando i peperoni saranno morbidi e ben gratinati. I vostri peperoni ripieni di tonno sono pronti per essere serviti, caldi o a temperatura ambiente 12!
									

								

							
					    