Difficoltà: Facile
Le tartellette alle pesche e crema sono dei piccoli cestini di fragrante pasta frolla.
Il goloso ripieno è formato da una crema vellutata aromatizzata alla vaniglia, mentre la pesca noce viene lavorata a forma di spiga per decorare in maniera graziosa le tartellette.
Un dessert raffinato con una crema avvolgente che si ottiene facendo sciogliere a fuoco lento lo zucchero con i tuorli, aggiungendo al composto sia il latte che la panna fresca a filo e i semi di vaniglia insieme al baccello per dare un aroma intenso.
Anche i gusci delle tartellette alle pesche e crema vengono profumati alla vaniglia, aggiungendo i semi nell'impasto prima della breve lavorazione a mano della frolla.
Potrete spolverizzare le tartellette alle pesche e crema con lo zucchero a velo o spennellarle con della confettura dopo averle cotte in forno per creare l'effetto lucido!


						
						

														INGREDIENTI
							
							                            
                                
    								
    									
    										
    										427
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    427
    					
    					    					    					
    					    Carboidrati
    					    g
    					    46.2
    					
    					    					    					
    					      di cui zuccheri
    					    g
    					    28.8
    					
    					    					    					
    					    Proteine
    					    g
    					    6.5
    					
    					    					    					
    					    Grassi
    					    g
    					    24
    					
    					    					    					
    					      di cui saturi
    					    g
    					    13.26
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    197
    					
    					    					    					
    					    Sodio
    					    mg
    					    189
    					
    					    				
    			
                            
													


						
														
							
														Ingredienti per la frolla (per 8 tartellette)
							

							
								

																	Burro
								
								
								
																	150
									g
																

								

							
								

																	Farina 00
								
								
								
																	125
									g
																

								

							
								

																	Zucchero a velo
								
								
								
																	50
									g
																

								

							
								

																	Tuorli
								
								
								medio
																	1
									
																

								

							
								

																	Baccello di vaniglia
								
								
								i semi
																	½
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per la crema
							

							
								

																	Latte intero
								
								
								
																	500
									ml
																

								

							
								

																	Panna fresca liquida
								
								
								
																	125
									ml
																

								

							
								

																	Zucchero
								
								
								
																	125
									g
																

								

							
								

																	Tuorli
								
								
								medi
																	3
									
																

								

							
								

																	Farina 00
								
								
								
																	25
									g
																

								

							
								

																	Amido di mais (maizena)
								
								
								
																	25
									g
																

								

							
								

																	Scorza di limone
								
								
								
																	1
									
																

								

							
								

																	Baccello di vaniglia
								
								
								
																	½
									
																

								

							
														
							
						
														
							
														Per decorare
							

							
								

																	Pesche noci
								
								
								
																	200
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le tartellette alle pesche e crema, iniziate dalla pasta frolla (potete consultare nel dettaglio il procedimento qui): in un mixer ponete la farina, versate il burro freddo a pezzi 1, lo zucchero a velo 2 e il sale 3.
									

								

															

																		
																															
											
										
																														
																		Quindi azionate il mixer fino ad ottenere un composto sabbioso 4. Trasferitelo su una spianatoia o un piano di lavoro freddo. Quindi prendete metà di una bacca di vaniglia, estraete i semi aiutandovi con la punta di un coltellino 5 e aggiungeteli al composto sabbioso 6.
									

								

															

																		
																															
											
										
																														
																		Formate la classica fontana e versate al centro il tuorlo 7; impastate brevemente il tutto a mano 8, fino ad ottenere un composto liscio e omogeneo 9 dandogli la forma di un panetto.
									

								

															

																		
																															
											
										
																														
																		Avvolgetelo con la pellicola trasparente 10 e lasciatelo raffreddare in frigorifero per almeno mezz’ora. Nel frattempo preparate la crema: in una pentola capiente versate i tuorli e aggiungete lo zucchero 11, mescolate a fuoco bassissimo con una frusta fino a sciogliere lo zucchero 12.
									

								

															

																		
																															
											
										
																														
																		Quindi unite la maizena e la farina setacciandole a mano a mano 13 e mescolate il tutto sempre con la frusta per ottenere un composto omogeneo e senza grumi 14. A questo punto, aggiungete il latte a temperatura ambiente 15 e la panna a filo, stemperando sempre con una frusta.
									

								

															

																		
																															
											
										
																														
																		Prendete l'altra mezza bacca di vaniglia, incidetela con il coltello ed estraete i semi da aggiungere alla crema 16, poi immergete anche il mezzo baccello aperto e diviso in due 17. Ad ultimo grattugiate direttamente nella pentola la scorza del limone non trattato 18.
									

								

															

																		
																															
											
										
																														
																		Mescolate continuamente con la frusta e lasciate cuocere la crema a fuoco molto basso per almeno 15 minuti o fino a che la crema non avrà raggiunto una consistenza cremosa e compatta come la crema pasticcera 19.  Poi spegnete il fuoco, fate intiepidire la crema e trasferitela in una sac-à-poche. A questo punto riprendete la pasta frolla dal frigorifero e ponetela su un ripiano di lavoro o una spianatoia infarinata. Stendetela con un mattarello fino a raggiungere lo spessore di mezzo cm 20  (se la pasta frolla tendesse a rompersi, mettetela tra due fogli di carta da forno leggermente oleati e stendetela sempre con il mattarello). Dopodichè con un coppapasta ricavate 8 dischi di circa 9-10 cm di diametro 21.
									

								

															

																		
																															
											
										
																														
																		Adagiate i dischi ottenuti in stampini del diametro di 8 cm precedentemente imburrati e infarinati. Foderate bene ciascuno stampino con la pasta, facendo aderire il fondo e i bordi. Prendete la sac-à-poche con la crema e riempite ciascuno stampino fino al bordo 22; poi poneteli in frigo a raffreddare: in questo modo eviterete che i bordi della frolla collassino verso l’interno durante la cottura. Nel frattempo preparate la decorazione con le pesche: tagliatele in 4 spicchi 23 e poi a metà nel senso della larghezza 24.
									

								

															

																		
																															
											
										
																														
																		Iniziate dalla base larga e praticate al centro una piccola incisione obliqua come per formare una V rovesciata (25-26). Lasciando qualche millimetro di spazio, praticate altri tagli sempre a V; ripetete ancora l'operazione arrivando quasi all'estremità del quarto di pesca 27.
									

								

															

																		
																															
											
										
																														
																		A questo punto delicatamente con le dita fate scivolare i pezzetti di pesca verso il basso 28; dovreste aver formato una spiga. Ponetela al centro di ogni tortina 29 e infornatele in forno statico preriscaldato a 170° per 45-50 minuti (se forno ventilato a 160° per 40-45 minuti). Tiratele fuori dal forno quando i bordi delle tartellette saranno dorati 30. Sformatele e servite le vostre tartellette alle pesche e crema tiepide!
									

								

							
					    