Difficoltà: Facile
Nelle strade delle città spesso ci si imbatte, in particolare per occasioni di festa o alla domenica, nei venditori di dolciumi e altre leccornie. Qui si trovano tante piccole dolcezze confortanti, come caramelle o mandorle pralinate. Poi lo sguardo si posa agli angoli della strada, dove spesso ci sono venditori di caldarroste: una magia che solo l’autunno può regalarci. Acquistare un cono di queste leccornie ancora fumanti, sgranocchiarle una alla volta scaldandosi le mani e deliziando il palato è un piacere a cui non si può rinunciare. Le castagne calde e arrostite si trasformano in caldarroste per richiamare l’attenzione dei passanti con un’espressione incisiva e d’effetto… quanti di voi sono già stati attratti dal profumo irresistibile delle caldarroste cotte alla brace? Presi dalla fretta probabilmente non sarete riusciti a fermarvi, ma se la voglia non è svanita niente paura, oggi vi sveliamo come realizzarle a casa! La cottura classica prevede l’utilizzo di una padella particolare che presenta dei grossi fori sulla base che permettono alla fiamma di entrare in contatto con le castagne ma senza bruciarle troppo. Seguite i nostri consigli e magari accompagnate le caldarroste con un bel vin brulé, per ricreare a casa vostra la stessa atmosfera che i venditori ambulanti regalano tra le vie di piccoli borghi e grandi città! 


												
						
						

														INGREDIENTI
							
							                            
                                
    								
    									
    										
    										400
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    400
    					
    					    					    					
    					    Carboidrati
    					    g
    					    84.8
    					
    					    					    					
    					      di cui zuccheri
    					    g
    					    16.2
    					
    					    					    					
    					    Proteine
    					    g
    					    7
    					
    					    					    					
    					    Grassi
    					    g
    					    3.6
    					
    					    					    					
    					      di cui saturi
    					    g
    					    0.62
    					
    					    					    					
    					    Fibre
    					    g
    					    18
    					
    					    					    					    					
    					    Sodio
    					    mg
    					    22
    					
    					    				
    			
                            
													


						
							
							

							
								

																	Castagne
								
								
								
																	1
									kg
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le caldarroste in padella procuratevi delle castagne più o meno della stessa dimensione (o dei marroni) e controllatele una per volta per accertarvi che siano integre, senza alcuna macchia o buco. Intaccatele praticando un taglio lungo circa 3 cm (servirà a non farle scoppiare in cottura) 1, poi trasferite le castagne in una ciotola più ampia 2 e versate l'acqua 3: lasciatele in ammollo per almeno 2 ore. 
									

								

															

																		
																															
											
										
																														
																		Scolatele bene, asciugatele quindi versate le castagne nell'apposita padella forata e cuocete a fiamma moderata 4, per circa 30 minuti 5, girandole spesso. Per non bruciare troppo la parte esterna delle castagne e rischiare di avere un prodotto non cotto all’interno è consigliabile porre sotto alla padella uno spargifiamma. Se non possedete questo attrezzo non preoccupatevi sarà sufficiente tenere la padella leggermente sollevata e mescolare le castagne molto spesso. Una volta ottenuta una cottura omogenea toglietele dalla padella e ponetele in un contenitore, meglio se traspirante. Potete servire le caldarroste in un conetto di cartapaglia 6.
									

								

							
					    