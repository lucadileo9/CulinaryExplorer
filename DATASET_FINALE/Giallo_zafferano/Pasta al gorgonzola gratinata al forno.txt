Difficoltà: Molto facile
Morbido, sapido e suadente... il gorgonzola è il re dei formaggi erborinati italiani e con il suo sapore inconfondibile e profumo caratteristico è davvero unico nel suo genere. Estremamente versatile, è perfetto per dare una nota intensa di gusto ad antipasti sfiziosi o per realizzare creme irrestibili che accompagnano piatti di pasta o risotti. Se siete a corto di idee ma non volete sfigurare davanti ai vostri amici, noi vi proponiamo un primo piatto che nessun amante di questo formaggio può farsi sfuggire: pasta al gorgonzola gratinata al forno! I cellentani sono il formato di pasta perfetto per assorbire il sapore deciso del gorgonzola che incontra la croccantezza delle noci, il tutto impreziosito dal fascino della gratinatura in forno per conferire a questa pasta vegetariana una deliziosa crosticina dorata. In poco tempo sfornerete una vera delizia... il successo è assicurato!


												
						
						

														INGREDIENTI
							
							                            
                                
    								
    									
    										
    										685
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    685
    					
    					    					    					
    					    Carboidrati
    					    g
    					    68.6
    					
    					    					    					
    					      di cui zuccheri
    					    g
    					    4.4
    					
    					    					    					
    					    Proteine
    					    g
    					    29.5
    					
    					    					    					
    					    Grassi
    					    g
    					    32.4
    					
    					    					    					
    					      di cui saturi
    					    g
    					    12.96
    					
    					    					    					
    					    Fibre
    					    g
    					    2.8
    					
    					    					    					
    					    Colesterolo
    					    mg
    					    67
    					
    					    					    					
    					    Sodio
    					    mg
    					    546
    					
    					    				
    			
                            
													


						
							
														Ingredienti per una teglia da 26x18 cm
							

							
								

																	Cellentani
								
								
								
																	320
									g
																

								

							
								

																	Gorgonzola
								
								
								
																	300
									g
																

								

							
								

																	Gherigli di noci
								
								
								
																	50
									g
																

								

							
								

																	Latte intero
								
								
								
																	50
									g
																

								

							
								

																	Grana Padano DOP
								
								
								grattugiato
																	50
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta al gorgonzola gratinata al forno, per prima cosa mettete a cuocere la pasta al dente in una pentola di acqua bollente salata. Prendete il gorgonzola, tagliatelo a listarelle e poi a tocchetti 1. In una padella aggiungete il gorgonzola, unite il latte per diluire il formaggio e renderlo cremoso 2 e mescolate con una frusta 3.
									

								

															

																		
																															
											
										
																														
																		Fate cuocere a fuoco moderato per 2 o 3 minuti, fino ad ottenere una crema liscia. Una volta pronta la pasta, scolatela e trasferitela in padella insieme al condimento 4, amalgamando bene il tutto 5. Disponete la pasta in una teglia rettangolare da 26x18 cm e spolveratela con abbondante Grana 6.
									

								

															

																		
																															
											
										
																														
																		Tritate grossolanamente le noci 7 e distribuitele sulla pasta 8. Fate cuocere per 3-4 minuti in forno in modalità grill 9. La vostra pasta al gorgonzola gratinata al forno è pronta per essere servita!
									

								

							
					    