Difficoltà: Media
Con la ricetta del plumcake zucca e cioccolato vogliamo rendere le vostre colazioni autunnali super golose. L'aria inizia a essere più frizzante e riprendiamo le buone abitudini realizzando dei dolci da forno fatti in casa, primi fra tutti i plumcake, ottimi a colazione con una tazza di caffé, ma perfetti anche da gustare a merenda, come l'intramontabile plumcake allo yogurt. La stagione della zucca è iniziata e abbiamo voluto impiegarla per arricchire l'impasto, non solo per renderlo più morbido ma anche per conferire il suo tipico gusto dolciastro, come abbiamo già fatto con la ricetta del Plumcake alla zucca, yogurt e caramello salato, per stuzzicare i palati più raffinati, e con il Pan brioche alla zucca, destinato a chi preferisce i dolci più rustici. Provate il nostro plumcake e sperimentate anche altre ricette che prevedono questo sfizioso abbinamento, come ad esempio la deliziosa torta zucca e cioccolato.


												
						
						

														INGREDIENTI
							
													


						
							
														Ingredienti per uno stampo da 22 cmx8,5 cm
							

							
								

																	Zucca delica
								
								
								da pulire
																	300
									g
																

								

							
								

																	Rosmarino
								
								
								
																	3
									rametti
																

								

							
								

																	Farina 00
								
								
								
																	200
									g
																

								

							
								

																	Fecola di patate
								
								
								
																	35
									g
																

								

							
								

																	Farina di nocciole
								
								
								
																	35
									g
																

								

							
								

																	Zucchero
								
								
								
																	150
									g
																

								

							
								

																	Uova
								
								
								
																	3
									
																

								

							
								

																	Olio di semi di girasole
								
								
								
																	35
									g
																

								

							
								

																	Yogurt greco
								
								
								
																	250
									g
																

								

							
								

																	Gocce di cioccolato fondente
								
								
								
																	50
									g
																

								

							
								

																	Lievito in polvere per dolci
								
								
								
																	16
									g
																

								

							
								

																	Estratto di vaniglia
								
								
								
																	1
									cucchiaino
																

								

							
								

																	Sale fino
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il plumcake zucca e cioccolato pulite la zucca 1 eliminando i semi interni e la buccia e tagliatela a pezzi ottenendo circa 200 g di polpa 2. Preparate una vaporiera con acqua bollente e rosmarino 3. 
									

								

															

																		
																																											
											
										
																						
											
										
																						
											
										
																																										
																		Versate la zucca 4, coprite 5 e lasciate cuocere 10 minuti o finché non sarà morbida, testate la consistenza infilando la zucca con la forchetta 6. 
									

								

															

																		
																																											
											
										
																						
											
										
																						
											
										
																																										
																		Una volta pronta, schiacciate la zucca con una forchetta 7 e tenetela da parte. Intanto montate con le fruste elettriche le uova con vaniglia 8 e zucchero 9.
									

								

															

																		
																																											
											
										
																						
											
										
																						
											
										
																																										
																		Quando il composto risulterà spumoso, unite lo yogurt 10, la polpa di zucca 11 e l’olio di semi 12. 
									

								

															

																		
																																											
											
										
																						
											
										
																						
											
										
																																										
																		Spegnete le fruste e setacciate farina, fecola e lievito 13. Unite anche la farina di nocciole e il sale 14, mescolate ancora con le fruste 15 per ottenere un impasto omogeneo. 
									

								

															

																		
																																											
											
										
																						
											
										
																						
											
										
																																										
																		Completate con le gocce di cioccolato tenendone un po' da parte per la superficie 16. Trasferite l'impasto in uno stampo da 22 cm x 8,5 cm, alto 7 cm imburrato e infarinato 17, affondate la punta di un coltello – imbevuta nell’olio – lungo tutta la superficie come per dividere in due per la lunghezza. 
									

								

															

																		
																																											
											
										
																						
											
										
																						
											
										
																																										
																		Aggiungete le gocce tenute da parte 19 e cuocete in forno statico preriscaldato a 170°per 55/60 minuti. Sfornate e lasciate raffreddare 20, quindi sformate e servite il plumcake zucca e cioccolato 21.
									

								

							
					    