Difficoltà: Media
Se siete amanti dell'abbinamento delle cozze con i legumi, apprezzerete sicuramente la ricetta di oggi. Pasta con ceci, cozze e burrata: un piatto facile da preparare, sfizioso e perfetto per tutte le occasioni. Ci siamo ispirati alla famosissima pasta fagioli e cozze, ottenendo la stessa cremina che rende questa pasta così gustosa! I tubetti infatti, vengono risottati insieme ai ceci, utilizzando al posto del brodo l'acqua delle cozze che donerà un sapore davvero unico. Una cascata di prezzemolo completerà il piatto, ma ciò che lo renderà davvero unico sarà la burrata fresca che aggiungerete all'ultimo, prima di servirlo!


												
						
						

														INGREDIENTI
							
													


						
							
							

							
								

																	Tubetti
								
								
								
																	320
									g
																

								

							
								

																	Cozze
								
								
								
																	500
									g
																

								

							
								

																	Burrata
								
								
								
																	300
									g
																

								

							
								

																	Ceci precotti
								
								
								
																	240
									g
																

								

							
								

																	Prezzemolo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Aglio
								
								
								
																	2
									spicchi
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta con ceci, cozze e burrata partite dalla pulizia delle cozze. Togliete il bisso e pulite bene il guscio 1, poi passatele sotto acqua corrente. A questo punto procedete all’apertura: in una padella versate un filo d’olio e uno spicchio d’aglio e lasciate soffriggere a fiamma media. Versate le cozze pulite 2 e alzate la fiamma sino a che non inizieranno ad aprirsi. Aggiungete un mestolo d'acqua 3. 
									

								

															

																		
																																											
											
										
																						
											
										
																						
											
										
																																										
																		Coprite con un coperchio 4 e cuocete sino a che le cozze non saranno tutte aperte 5. Utilizzando una schiumarola sollevate le cozze 6.
									

								

															

																		
																																											
											
										
																						
											
										
																						
											
										
																																										
																		Trasferitele in una ciotola 7 e filtrate l'acqua di cottura 8, raccogliendola in un'altra ciotola 9.
									

								

															

																		
																																											
											
										
																						
											
										
																						
											
										
																																										
																		Prendete abbondante prezzemolo e tritatelo finemente 10. Ora sgusciate tutte le cozze 11. In una pentola versate un filo d’olio e uno spicchio d’aglio e lasciate soffriggere per pochi minuti a fiamma media, aggiungete i ceci precotti scolati 12 e lasciateli rosolare per 5 minuti circa. 
									

								

															

																		
																																											
											
										
																						
											
										
																						
											
										
																																										
																		Ora versate la pasta 13 e unite tutta l’acqua delle cozze 24. Eliminate l'aglio 15. 
									

								

															

																		
																																											
											
										
																						
											
										
																						
											
										
																																										
																		Lasciate cuocere a fiamma media fino a cottura ultimata della pasta, avendo cura di mescolare spesso e aggiungendo se necessario qualche mestolo d’acqua 10. A cottura ultimata la pasta dovrà risultare molto cremosa ma non brodosa. Aggiustate di sale e pepe 17. Ora unite le cozze 18.
									

								

															

																		
																																											
											
										
																						
											
										
																						
											
										
																																										
																		Aggiungete anche il prezzemolo precedentemente tritato 19. Mescolate bene 20 e trasferite nei piatti. Aggiungete sopra la burrata 21 e servite. 
									

								

							
					    