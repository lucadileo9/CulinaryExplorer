Difficoltà: Difficile
Tonde, fritte e invitanti solo a guardarle... le pizzelle fritte faranno gola proprio a tutti!
Conosciute anche come montanare, sono fragranti dischi di impasto della pizza e fanno parte della tradizione culinaria campana. Persino nel cuoppo se ne trova sempre (almeno) una piccina in compagnia dei crocché, delle zeppoline, le palle di riso e le frittelle di sciurilli.
E dato che la pizza è un'arte, abbiamo preferito affidarci ad un Maestro panificatore, da ben tre generazioni: Franco Pepe, che ha messo le mani in pasta per noi, lavorando l'impasto delle pizzelle in un oggetto tradizionale e quasi "sacro": la madia, un grande contenitore in legno utilizzato per l'ottima capacità di garantire la giusta temperatura dell'impasto. Ovviamente voi a casa potrete utilizzare una semplice ciotola in vetro, otterrete ugualmente delle squisite pizzelle con cui fare una sfiziosissima merenda salata! Vi sentirete trasportati nell'atmosfera dei vicoli della Napoli dei primi del '900, in uno di quei film in bianco e nero in cui si riportano le scene di vita popolare: "mangiate oggi e pagate tra otto giorni" ripeteva il pizzaiolo, preparando la pizza fritta al momento per consegnarla ai passanti o alle signore del quartiere che calavano i cestini dai balconi. Ora che l'atmosfera è pronta, non vi resta che iniziare pazientemente a realizzare le vostre pizzelle fritte! E per terminare il pranzo o la cena gustate una buonissima sfogliatella! 


						
						

														INGREDIENTI
							
							                            
                                
    								
    									
    										
    										217
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    217
    					
    					    					    					
    					    Carboidrati
    					    g
    					    19.2
    					
    					    					    					
    					      di cui zuccheri
    					    g
    					    1.8
    					
    					    					    					
    					    Proteine
    					    g
    					    3.6
    					
    					    					    					
    					    Grassi
    					    g
    					    14
    					
    					    					    					
    					      di cui saturi
    					    g
    					    3
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    3
    					
    					    					    					
    					    Sodio
    					    mg
    					    562
    					
    					    				
    			
                            
													


						
														
							
														Ingredienti per 25 pizzelle fritte
							

							
								

																	Farina 0
								
								
								(oppure farina 00)
																	700
									g
																

								

							
								

																	Acqua
								
								
								a temperatura ambiente
																	500
									ml
																

								

							
								

																	Lievito di birra fresco
								
								
								
																	4
									g
																

								

							
								

																	Sale fino
								
								
								
																	20
									g
																

								

							
														
							
						
														
							
														per condire le pizzelle
							

							
								

																	Pomodori pelati
								
								
								tipo San Marzano
																	720
									g
																

								

							
								

																	Basilico
								
								
								
																	25
									foglie
																

								

							
								

																	Origano
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Grana Padano DOP
								
								
								da grattugiare
																	70
									g
																

								

							
														
							
						
														
							
														Per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le pizzelle fritte iniziate a realizzare l'impasto, come prima cosa versate un po' della quantità d'acqua indicata (a temperatura ambiente) in una piccola brocca. Aggiungete il lievito di birra fresco sbriciolato e mescolate con un cucchiaino fino a scioglierlo completamente 1. Lasciate riposare il lievito e nel frattempo posizionate circa il 30% della farina su un lato della madia 2. La madia è un contenitore in legno, che riesce a sopportare bene la temperatura dell'impasto e permette che questo non si attacchi ai bordi. Se non l'avete, potete utilizzare un contenitore in legno o una ciotola in vetro. Quindi versate anche l'acqua nell'altra metà della madia, evitando di versarla direttamente sulla farina 3.
									

								

															

																		
																															
											
										
																														
																		Unite poi anche il sale nell'acqua 4 e scioglietelo mescolando delicatamente con le mani 5. Non appena non sentirete più alcun granello iniziate a miscelare anche la farina 6.
									

								

															

																		
																															
											
										
																														
																		Versate ancora un po' di farina 7 e man mano con le mani, facendo un movimento rotatorio, miscelatela all'acqua. Quando avrete inserito circa il 50% della dose di farina, aggiungete all'impasto il lievito disciolto in precedenza 8. Proseguite aggiungendo ancora un po' di farina 9 
									

								

															

																		
																															
											
										
																														
																		e continuate ad impastare fino a che non l'avrete incorporata tutta: realizzare l'impasto a mano permette di regolarsi meglio sulla consistenza dell'impasto e capire se è necessario aggiungere ancora un pò di farina. A questo punto continuate a lavorare l'impasto all'interno della madia, o della ciotola, per 10-15 minuti fino a che non risulterà liscio ed omogeneo 11. Quindi lasciate lievitare l'impasto dentro la madia e delicatamente copritelo a contatto con un canovaccio pulito, leggermente inumidito 12. Lasciatelo lievitare in un punto al riparo da correnti d'aria o sbalzi di temperatura caldo-freddo.
									

								

															

																		
																															
											
										
																														
																		Lasciatelo riposare per almeno 4 ore a temperatura ambiente, lontano da correnti d'aria. Trascorso questo tempo riprendete l'impasto 13 e trasferitelo, utilizzando un tarocco, su un piano leggermente infarinato 14. Sempre utilizzando il tarocco dividetelo in porzioni da 50 g l'una 15. Con queste dosi otterrete circa 25 porzioni.
									

								

															

																		
																															
											
										
																														
																		Aiutandovi con un po' di farina, date a ciascuna porzione delle pieghe per formare una pallina, ponendo i lembi al di sotto 16 e man mano posizionatele su un vassoio leggermente infarinato (la parte dei lembi ripresi e riportati al centro con le pieghe andrà a contatto con la base) 17. Coprite con un canovaccio asciutto questa volta 18 e lasciate riposare per almeno altre 2 ore, sempre in un posto lontano da correnti d'aria.
									

								

															

																		
																															
											
										
																														
																		Nel frattempo occupatevi del sugo; trasferite i pomodori San Marzano in una ciotola di vetro e sfilacciateli con le mani 19; in alternativa potete utilizzare una forchetta. Poi versate un filo d'olio in un tegame, aggiungete uno spicchio d'aglio in camicia precedentemente schiacciato 20 e lasciatelo soffriggere fino a doratura; poi eliminatelo 21. 
									

								

															

																		
																															
											
										
																														
																		Aggiungete quindi il pomodoro in padella e regolate di sale 22; unite poi anche l'origano 23 e lasciatelo cuocere a fuoco lento per almeno mezz'ora, girandolo spesso, fino a che non si sarà ristretto 24.
									

								

															

																		
																															
											
										
																														
																		Trascorse le 2 ore di lievitazione delle palline, mettete sul fuoco un tegame capiente con oliodi semi di arachide da portare alla temperatura di 180° massimo (controllate con un termometro da cucina). Utilizzando un tarocco aiutatevi a staccare dal vassoio una porzione alla volta 25 e trasferitela sul piano di lavoro leggermente infarinato. Utilizzando i polpastrelli stendete la vostra prima pizzella, allargandola delicatamente (26-27). 
									

								

															

																		
																															
											
										
																														
																		Poi,utilizzando la punta del tarocco bucherellate leggermente la pasta 28; in questo modo in cottura non si gonfierà troppo. Non appena l'olio avrà raggiunto la temperatura indicata immergete la pizzella 29, schiacciandola al centro con un cucchiaio 30, in modo da evitare che si gonfi eccessivamente e per creare una cavità centrale che, una volta cotta la pizzella, raccoglierà a contenere il condimento. 
									

								

															

																		
																															
											
										
																														
																		Quando sarà ben dorata, scolate la pizzella con una sciumarola 31 e posizionatela su un foglio di carta per fritti 32. Proseguite così a cuocere anche le altre. Non appena saranno cotte potrete condirle: versate un cucchiaio di sugo di pomodoro nella cavità di ciascuna pizzella 33
									

								

															

																		
																															
											
										
																														
																		poi un po' di formaggio grattugiato 34. Ultimate con le foglioline di basilico fresco 35 e servite le vostre pizzelle ancora calde 36!
									

								

							
					    