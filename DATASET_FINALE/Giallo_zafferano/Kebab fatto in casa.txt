Difficoltà: Media
Quante volte abbiamo comprato il kebab per una cena al volo o per mangiarlo per strada durante una serata fra amici? Con la ricetta del kebab fatto in casa vi spieghiamo come cucinarlo con le vostre mani, per una versione tanto gustosa quanto genuina! Questo famoso street food deriva da un tradizionale piatto turco, il döner kebab, che si può mangiare al piatto o nella pita, un pane rotondo tipico dei paesi mediorientali. Il termine döner, come il suo equivalente greco, il gyros, si riferisce al tipico spiedo rotante su cui viene impilata e cotta la carne speziata, per poi essere tagliata verticalmente con una lama affilata per ottenere degli straccetti. Noi abbiamo provato a replicare la funzione dello spiedo anche nel forno di casa e con un po’ di ingegno e dei lunghi spiedini di acciaio ci siamo riusciti! Scoprite come assemblare il vostro kebab fatto in casa e preparate tutti gli ingredienti necessari per farcire questo ricco panino: noi vi proponiamo insalata, pomodoro, cavolo rosso e bianco, ketchup e salsa allo yogurt… dite che manca qualcosa? Non mettete limiti alla fantasia e fateci sapere come l’avete farcito!


						
						

														INGREDIENTI
							
													


						
														
							
														Per la carne (per 8 panini)
							

							
								

																	Sovracosce di pollo
								
								
								(disossate)
																	1
									kg
																

								

							
								

																	Fettine di vitello
								
								
								(punta di petto)
																	500
									g
																

								

							
								

																	Mele Granny Smith
								
								
								
																	2
									
																

								

							
														
							
						
														
							
														Per la marinatura
							

							
								

																	Olio extravergine d'oliva
								
								
								
																	3
									cucchiai
																

								

							
								

																	Aglio
								
								
								
																	4
									spicchi
																

								

							
								

																	Scorza di limone
								
								
								
																	2
									
																

								

							
								

																	Paprika piccante
								
								
								
																	1
									cucchiaio
																

								

							
								

																	Cumino in polvere
								
								
								
																	1
									cucchiaino
																

								

							
								

																	Coriandolo in polvere
								
								
								
																	1
									cucchiaino
																

								

							
								

																	Rosmarino
								
								
								
																	
									q.b.
																

								

							
								

																	Sale fino
								
								
								
																	1
									cucchiaio
																

								

							
								

																	Pepe nero
								
								
								
																	1
									cucchiaino
																

								

							
														
							
						
														
							
														Per le verdure
							

							
								

																	Pomodori ramati
								
								
								
																	200
									g
																

								

							
								

																	Cipolle rosse
								
								
								
																	100
									g
																

								

							
								

																	Cavolo cappuccio
								
								
								
																	100
									g
																

								

							
								

																	Cavolo rosso
								
								
								
																	100
									g
																

								

							
								

																	Lattuga iceberg
								
								
								
																	100
									g
																

								

							
								

																	Acqua
								
								
								
																	
									q.b.
																

								

							
								

																	Ghiaccio
								
								
								
																	
									q.b.
																

								

							
								

																	Succo di limone
								
								
								
																	2
									
																

								

							
														
							
						
														
							
														Per la salsa allo yogurt
							

							
								

																	Yogurt greco
								
								
								
																	100
									g
																

								

							
								

																	Succo di limone
								
								
								
																	1
									
																

								

							
								

																	Olio extravergine d'oliva
								
								
								
																	1
									cucchiaio
																

								

							
														
							
						
														
							
														Per i panini
							

							
								

																	Pita
								
								
								
																	8
									
																

								

							
														
							
						
														
							
														Per completare
							

							
								

																	Ketchup
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il kebab fatto in casa per prima cosa preparate la marinatura per la carne: in una pirofila capiente versate il sale, la paprika 1, il pepe 2 e gli spicchi di aglio sbucciati e leggermente schiacciati 3.
									

								

															

																		
																																											
											
										
																						
											
										
																						
											
										
																																										
																		Aggiungete gli aghetti di rosmarino 4, la scorza grattugiata dei limoni 5 e l’olio 6.
									

								

															

																		
																																											
											
										
																						
											
										
																						
											
										
																																										
																		Unite anche il cumino e il coriandolo in polvere 7, poi mescolate tutto 8 e adagiate all’interno le fette di pollo e di vitello 9.
									

								

															

																		
																																											
											
										
																						
											
										
																						
											
										
																																										
																		Massaggiate la carne con le mani per insaporirla uniformemente con la marinatura 10, poi coprite con pellicola e lasciate marinare in frigorifero per almeno 4 ore 11. Verso la fine del tempo di marinatura occupatevi delle verdure: lavate la lattuga e tagliatela a striscioline 12.
									

								

															

																		
																																											
											
										
																						
											
										
																						
											
										
																																										
																		Lavate e tagliate a fette anche i pomodori 13. Mondate la cipolla e affettatela finemente 14, poi immergetela in una ciotola con acqua, ghiaccio e il succo dei 2 limoni così da stemperare la sua nota pungente 15.
									

								

															

																		
																																											
											
										
																						
											
										
																						
											
										
																																										
																		Infine tagliate il cavolo bianco con una mandolina 16 e mettetelo in ammollo in acqua fredda 17. Fate la stessa cosa con il cavolo rosso 18.
									

								

															

																		
																																											
											
										
																						
											
										
																						
											
										
																																										
																		Togliete la carne dal frigorifero. Prendete una mela e rimuovete la parte inferiore e superiore, poi dividetela a metà in senso orizzontale. Inserite 3 spiedini di acciaio in una mezza mela 19, poi infilzate le fette di carne negli spiedini, alternando il pollo con il vitello 20. Una volta arrivati alla fine, chiudete lo spiedino con l’altra mezza mela 21. Procedete nello stesso modo per formare il secondo spiedino.
									

								

															

																		
																																											
											
										
																						
											
										
																						
											
										
																																										
																		Adagiate gli spiedini su una gratella posizionata sopra una teglia foderata con carta forno, che servirà per raccogliere i succhi durante la cottura 22. Cuocete in forno statico preriscaldato a 230° per 50 minuti, girandolo con una pinza ogni 10 minuti 23. Verificate la cottura: se la carne non vi sembra cotta, soprattutto quella di pollo, dovrete proseguire ancora per qualche minuto. Non appena si saranno intiepiditi, tagliate la carne al coltello tenendo gli spiedini in verticale, in modo che i pezzetti di carne cadano nel fondo di cottura 24.
									

								

															

																		
																																											
											
										
																						
											
										
																						
											
										
																																										
																		In ultimo preparate la salsa allo yogurt: versate lo yogurt greco in una ciotola, poi aggiungete il succo di limone 25 e l’olio 26 e mescolate bene 27. Se desiderate potete aggiungere anche qualche goccia di tabasco.
									

								

															

																		
																																											
											
										
																						
											
										
																						
											
										
																																										
																		A questo punto scolate e asciugate le verdure, dopodiché siete pronti per assemblare il vostro kebab: tagliate la pita a metà e spalmate un lato con la salsa allo yogurt 28, poi aggiungete la lattuga 29 e i pomodori 30.
									

								

															

																		
																																											
											
										
																						
											
										
																						
											
										
																																										
																		Proseguite con gli straccetti di carne 31, il cavolo bianco 32 e il cavolo rosso 33.
									

								

															

																		
																																											
											
										
																						
											
										
																						
											
										
																																										
																		Completate con la cipolla rossa 34, poi chiudete con l’altra metà del panino spalmata con il ketchup 35. Procedete nello stesso modo per assemblare anche tutti gli altri panini. Il vostro kebab fatto in casa è pronto per essere gustato 36!
									

								

							
					    