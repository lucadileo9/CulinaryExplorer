Difficoltà: Media
Una ricetta piemontese, direttamente raccontata da L'Escola e Lou Mulin, nel cuore delle langhe: sono i ravioli ris e coi (riso e cavoli). Una prelibatezza di primo piatto genuino fatto in casa da gustare semplicemente con del burro fuso, saltati in padella. Queste "raviole" si preparano con una base di pasta fresca a cui si aggiunge l'olio extravergine d'oliva: un involucro sottile che abbraccia il ripieno di riso cotto nel latte e cavolo cappuccio. Una ricetta tramandata da generazioni, la semplicità raccontata attraverso uno scrigno di pasta fresca. Questi ravioli sono anche la "risposta" di magro ai ravioli del plin, sempre tipici piemontesi, che sono invece ripieni di carne. Scoprite la loro bontà mettendo le mani in pasta insieme a noi!


						
						

														INGREDIENTI
							
													


						
														
							
														Ingredienti (per la pasta fresca)
							

							
								

																	Farina 00
								
								
								
																	500
									g
																

								

							
								

																	Uova
								
								
								(medie)
																	5
									
																

								

							
								

																	Olio extravergine d'oliva
								
								
								
																	5
									cucchiai
																

								

							
														
							
						
														
							
														Per il ripieno
							

							
								

																	Cavolo cappuccio
								
								
								
																	800
									g
																

								

							
								

																	Sedano
								
								
								
																	½
									costa
																

								

							
								

																	Cipolle bianche
								
								
								
																	1
									
																

								

							
								

																	Carote
								
								
								medie
																	3
									
																

								

							
								

																	Latte intero
								
								
								
																	700
									ml
																

								

							
								

																	Riso Carnaroli
								
								
								
																	400
									g
																

								

							
														
							
						
						
						
							
								
									
										
									
								
								.
							
						
				    

															

																		Per preparare i ravioli riso e coj, iniziate versando la farina sul piano da lavoro, create la fontata, quindi al centro versate le uova e iniziate a di impastare. Proseguite unendo l'olio e continuate a lavorare con le mani. Dovrete formare un panettto liscio ed elastico. Una volta pronto, formate una palla, coprite con canovaccio umido e lasciate riposare per 30 minuti. Realizzate un trito finissimo di sedano, carota e cipolla (meglio ancora se utilizzate un mizer), fate rosolare qualche minuto in padella con un filo d'olio mescolando di tanto in tanto. Tritate altrettanto finemente anche il cavolo cappuccio e aggiungetelo in padella. Mescolate di tanto in tanto e fate cuocere per 10 minuti. Unite circa 200 ml di latte dalla dose totale, mescolate e poi coprite con il coperchio, fate cuocere per circa 1 ora. In una pentola capiente versate l'acqua, salata a piacere, unite anche 500 ml di latte e portate a bollore. Lessate il riso per 18-20 minuti da quando riprende il bollore (controllare cottura, poi scolate e lasciate raffreddare).
Una volta che la pasta è riposata, potete dividerla in 2 parti, per passare un pezzo alla volta nella macchina tirapasta e realizzare una striscia di sfoglia sottilissima. Unite il riso freddo e il cavolo cotto e raffreddato a sua volta e con il ripieno realizzaste dei mucchietti distanti 3-4 cm gli uni dagli altri. Spennellate la sfoglia dove non c'è il ripieno con dell'acqua, in modo che si attacchi più facilmente la sfoglia che andrete a posizionare a chiusura, sempre molto sottile. Pressate con delicatezza nei punti dove non c'è il ripieno con le dita, prima di passare la rondella dentellata taglia pasta e ottenere i vostri ravioli dalla forma quadrata, piuttosto grandi.
Potete cuocerli per circa 90 secondi in acqua bollente salata a piacere quindi potete ripassarli in padella con burro fuso, sciolto fino a farlo diventare nocciola! Buon appetito!
									

								

							
					    