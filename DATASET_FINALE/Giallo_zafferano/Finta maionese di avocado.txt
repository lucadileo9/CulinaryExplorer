Difficoltà: Molto facile
Se per alcuni la maionese è un classico intoccabile da preparare secondo tradizione, sono molti quelli che, per scelte o esigenze alimentari, vogliono provarla in versioni alternative. Noi di Giallozafferano, lo sapete, vogliamo accontentare proprio tutti i gusti, e perciò, dopo la finta maionese senza uova, ci siamo spinti ancora oltre e oggi vi proponiamo una finta maionese di avocado! Una salsa setosa, delicata e deliziosamente acidula, che non ha niente da invidiare alla classica maionese anche se se ne differenzia per molti aspetti. Preparata con avocado, frutto esotico versatile e ricco di grassi insaturi, prezioso olio di sesamo e un leggero latte di riso, la finta maionese di oggi accontenterà tanto i vegani quanto chi soffre di intolleranze a uova o latticini, regalandovi un gusto ricco e avvolgente perfetto per accompagnare snack, aperitivi, burger classici o vegetariani o persino i più sobri piatti di pesce. Il tutto declinato in un invitante color pastello!


												
						
						

														INGREDIENTI
							
							                            
                                
    								
    									
    										
    										250
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    250
    					
    					    					    					
    					    Carboidrati
    					    g
    					    1
    					
    					    					    					
    					      di cui zuccheri
    					    g
    					    1
    					
    					    					    					
    					    Proteine
    					    g
    					    2.1
    					
    					    					    					
    					    Grassi
    					    g
    					    26.4
    					
    					    					    					
    					      di cui saturi
    					    g
    					    3.34
    					
    					    					    					
    					    Fibre
    					    g
    					    1.5
    					
    					    					    					    					
    					    Sodio
    					    mg
    					    201
    					
    					    				
    			
                            
													


						
							
														Ingredienti per 400 g
							

							
								

																	Avocado
								
								
								
																	1
									
																

								

							
								

																	Olio di sesamo
								
								
								
																	100
									g
																

								

							
								

																	Latte di riso
								
								
								
																	50
									g
																

								

							
								

																	Succo di lime
								
								
								
																	15
									g
																

								

							
								

																	Sale fino
								
								
								
																	1
									pizzico
																

								

							
								

																	Tabasco®
								
								
								
																	2
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la finta maionese di avocado, scegliete un avocado al giusto grado di maturazione: la polpa dovrà risultare verde e soda, ma leggermente cedevole al tatto. Tagliate a metà il vostro avocado 1 e asportate il nocciolo 2. Rimuovete la buccia, aiutandovi con un coltellino dalla lama liscia 3
									

								

															

																		
																															
											
										
																														
																		e tagliate la polpa a dadini 4, in modo da ricavarne 260 gr. Spremete il lime per ricavarne il succo 5 e versatelo insieme all’avocado nel bicchiere del mixer a immersione 6.
									

								

															

																		
																															
											
										
																														
																		Aggiungete l’olio di sesamo 7, una presa di sale 8 e il latte di riso 9.
									

								

															

																		
																															
											
										
																														
																		Frullate accuratamente 10 per ottenere una salsa perfettamente liscia. Unite quindi il tabasco 11, regolando il grado di piccantezza a vostro gusto, mescolate bene e la vostra finta maionese di avocado sarà pronta per essere gustata!
									

								

							
					    