Difficoltà: Facile
La quiche svuota frigo è una torta salata (quiche, alla francese) che abbiamo chiamato così perché in realtà tutti possono aprire il proprio frigorifero e trovare qualche ingrediente da inserire all’interno di un guscio di pasta briseè e renderla una gustosissima quiche. La quiche si può preparare in tanti modi, noi vi abbiamo proposto la quiche alla zucca, quella tricolore, la quiche di zucchine trombetta e quella al salmone... insomma ce n'è per tutti i gusti. La quiche svuotafrigo è una sfiziosa ricetta antispreco, perfetta anche per utilizzare gli avanzi delle feste, per esempio, proprio come abbiamo fatto per la carne lessa con le polpette di bollito e ricotta e con formaggi e salumi avanzati riutilizzati per gli ziti al forno!

In questa ricetta vi suggeriamo le alternative agli ingredienti da noi scelti e i relativi pesi, così da permettervi di utilizzare i prodotti che avete a casa seguendo anche i vostri gusti. Scatenate la vostra fantasia e create farciture sempre nuove, provate ad esempio anche questa stuzzicante ricetta:torta salata peperoni e ricotta.

La quiche svuotafrigo è un'ottima cena o un pranzo sostanzioso, veloce da preparare, ideale anche per gli studenti alle prese con gli esami di maturità. Le verdure utilizzate per la nostra quiche svuotafrigo contengono infatti minerali e vitamine che aiutano la memoria.

Questa ricetta è stata realizzata in collaborazione con il sito Studenti.it


						
						

														INGREDIENTI
							
							                            
                                
    								
    									
    										
    										565
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    565
    					
    					    					    					
    					    Carboidrati
    					    g
    					    23
    					
    					    					    					
    					      di cui zuccheri
    					    g
    					    4.2
    					
    					    					    					
    					    Proteine
    					    g
    					    21.9
    					
    					    					    					
    					    Grassi
    					    g
    					    42.8
    					
    					    					    					
    					      di cui saturi
    					    g
    					    18.86
    					
    					    					    					
    					    Fibre
    					    g
    					    1.8
    					
    					    					    					
    					    Colesterolo
    					    mg
    					    178
    					
    					    					    					
    					    Sodio
    					    mg
    					    826
    					
    					    				
    			
                            
													


						
														
							
							

							
								

																	Pasta brisé
								
								
								
																	250
									g
																

								

							
								

																	Peperoni
								
								
								
																	85
									g
																

								

							
								

																	Zucchine
								
								
								
																	85
									g
																

								

							
								

																	Carote
								
								
								
																	85
									g
																

								

							
								

																	Prosciutto cotto
								
								
								
																	150
									g
																

								

							
								

																	Parmigiano Reggiano DOP
								
								
								da grattugiare
																	100
									g
																

								

							
								

																	Panna fresca liquida
								
								
								
																	200
									ml
																

								

							
								

																	Uova
								
								
								medie 
																	3
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Noce moscata
								
								
								da grattugiare
																	
									q.b.
																

								

							
								

																	Erba cipollina
								
								
								steli
																	10
									
																

								

							
								

																	Scamorza (provola)
								
								
								
																	100
									g
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														per spennellare
							

							
								

																	Panna fresca liquida
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la quiche svuotafrigo, mondate e tagliate a piccoli cubetti le verdure e fatele saltare 1 con un cucchiaio di olio extravergine di oliva per circa 10 minuti, quindi salate e lasciate intiepidire. Tagliate a piccoli cubetti o a listerelle il prosciutto cotto e a dadi più grossi la provola (per ottenere l’effetto filante quando si taglierà una fetta di quiche). Versate in una ciotola capiente la panna fresca e aggiungete le uova 2; sbattete per bene e poi aggiungete il parmigiano grattugiato 3,
									

								

															

																		
																															
											
										
																														
																		il pepe macinato e la noce moscata grattata 4. Tritate l’erba cipollina. Unite nella ciotola il prosciutto cotto 5, la provola 6,
									

								

															

																		
																															
											
										
																														
																		le verdure ormai tiepide 7 e l’erba cipollina 8, quindi aggiustate eventualmente di sale; mescolate per bene il tutto. Strappate un pezzo di carta forno che possa ricoprire la superficie (compresi i lati) di una tortiera del diametro di 24 cm; bagnate la carta forno sotto l’acqua fredda e strizzatela molto bene. Distendetela con le mani e foderateci la tortiera 9:
									

								

															

																		
																															
											
										
																														
																		poggiate sopra la carta forno la pasta briseè distesa e poi punzecchiate il fondo con i rebbi di una forchetta 10. Potete realizzare la pasta seguendo la ricetta che trovate nella scheda Pasta brisèe. Versate all’interno il composto precedentemente ottenuto 11, livellatelo per bene con il dorso di un cucchiaio, ripiegate i bordi di pasta briseè verso l’interno e spennellateli con della panna 12 (oppure latte o uovo sbattuto). Infornate in forno già caldo a 180° per circa 50 minuti (se usate il forno ventilato cuocete a 160° per 40 minuti) o fino a che la superficie della quiche non sarà ben dorata. Lasciate intiepidire la quiche svuota frigo e poi servitela tagliandola a fette o a cubetti.
									

								

							
					    