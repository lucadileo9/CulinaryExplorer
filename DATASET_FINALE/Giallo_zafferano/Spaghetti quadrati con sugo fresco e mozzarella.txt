Difficoltà: Molto facile
Mozzarella, pomodoro e basilico sono sicuramente gli ingredienti vincenti dell’estate. Freschi, colorati e gustosi sono perfetti da combinare insieme per dar vita a moltissime ricette. Quella che vi proponiamo oggi unisce queste bontà tipicamente italiane per dar vita ad un primo piatto, ideale da gustare anche nelle giornate più calde! I pomodorini di stagione dolci e saporiti sono la varietà migliore per realizzare il sugo fresco che si abbina brillantemente con il formato di pasta scelto. Gli spaghetti quadrati risultano essere il formato moderno degli spaghetti alla chitarra, ruvidi e corposi sono adatti a sostenere questo tipo di condimento. I tocchetti di mozzarella e il basilico fresco completano il piatto con una nota piacevolmente fresca. E se anche voi in estate non volete rinunciare ad uno squisito piatto di pasta cosa state aspettando? Realizzate gli spaghetti quadrati con sugo fresco e mozzarella!


												
						
						

														INGREDIENTI
							
							                            
                                
    								
    									
    										
    										481
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    481
    					
    					    					    					
    					    Carboidrati
    					    g
    					    70.1
    					
    					    					    					
    					      di cui zuccheri
    					    g
    					    6.1
    					
    					    					    					
    					    Proteine
    					    g
    					    21.8
    					
    					    					    					
    					    Grassi
    					    g
    					    12.7
    					
    					    					    					
    					      di cui saturi
    					    g
    					    7.23
    					
    					    					    					
    					    Fibre
    					    g
    					    3.6
    					
    					    					    					
    					    Colesterolo
    					    mg
    					    29
    					
    					    					    					
    					    Sodio
    					    mg
    					    427
    					
    					    				
    			
                            
													


						
							
							

							
								

																	Spaghetti Quadrati
								
								
								
																	320
									g
																

								

							
								

																	Pomodorini ciliegino
								
								
								
																	500
									g
																

								

							
								

																	Mozzarella
								
								
								
																	250
									g
																

								

							
								

																	Basilico
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti quadrati con sugo fresco e mozzarella incominciate a tagliare i pomodorini in 4 1. Versate l’olio insieme allo spicchio d’aglio in un tegame e lasciatelo rosolare a fuoco moderato, quindi toglietelo 2 e unite i pomodorini 3.
									

								

															

																		
																															
											
										
																														
																		Aggiustate di sale e di pepe 4 e lasciate cuocere per 20 minuti a fuoco dolce. Una volta cotti aggiungete il basilico spezzettato 5. A questo punto cuocete gli spaghetti quadrati in abbondante acqua bollente, salata a piacere 6.
									

								

															

																		
																															
											
										
																														
																		Nel frattempo tagliate la mozzarella a cubetti di mezzo cm 7. Scolate la pasta al dente 8 e versatela direttamente nel sugo 9.
									

								

															

																		
																															
											
										
																														
																		Terminate la cottura per un paio di minuti, spegnete il fuoco e aggiungete i cubetti di mozzarella 10, mescolate giusto il tempo di amalgamare gli ingredienti, senza far sciogliere la mozzarella 11 e servite i vostri spaghetti quadrati con sugo fresco e mozzarella 12.
									

								

							
					    