Difficoltà: Facile
La panna cotta è un goloso dessert al cucchiaio, semplice e raffinato, davvero adatto ad ogni occasione. Questo dolce delicato può essere arricchito da diversi tipi di salse come il caramello, il cioccolato fuso, oppure da una fresca coulis di frutta. In questa nostra versione, alla panna abbiamo aggiunto il latte di cocco che dona un sapore esotico e particolare; ma non solo! Completa la panna cotta al cocco una squisita coulis di lamponi dal sapore leggermente aspro, che ben si sposa con il gusto avvolgente del cocco. Provate questo mix di sapori e di sicuro ne rimarrete affascinati!

Se siete amanti del cocco provate anche la nostra crema al latte di cocco!


						
						

														INGREDIENTI
							
							                            
                                
    								
    									
    										
    										336
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    336
    					
    					    					    					
    					    Carboidrati
    					    g
    					    25.2
    					
    					    					    					
    					      di cui zuccheri
    					    g
    					    25.2
    					
    					    					    					
    					    Proteine
    					    g
    					    4.3
    					
    					    					    					
    					    Grassi
    					    g
    					    24.2
    					
    					    					    					
    					      di cui saturi
    					    g
    					    14.64
    					
    					    					    					
    					    Fibre
    					    g
    					    5.1
    					
    					    					    					
    					    Colesterolo
    					    mg
    					    54
    					
    					    					    					
    					    Sodio
    					    mg
    					    45
    					
    					    				
    			
                            
													


						
														
							
														Ingrendienti per la panna cotta al cocco (per 6 stampi da 150 ml)
							

							
								

																	Panna fresca liquida
								
								
								
																	400
									ml
																

								

							
								

																	Latte di cocco
								
								
								
																	400
									ml
																

								

							
								

																	Gelatina
								
								
								in fogli
																	10
									g
																

								

							
								

																	Zucchero
								
								
								
																	120
									g
																

								

							
														
							
						
														
							
														per la coulis di lamponi
							

							
								

																	Lamponi
								
								
								
																	200
									g
																

								

							
								

																	Zucchero a velo
								
								
								
																	20
									g
																

								

							
								

																	Succo di limone
								
								
								
																	20
									ml
																

								

							
														
							
						
														
							
														per guarnire
							

							
								

																	Lamponi
								
								
								
																	6
									
																

								

							
								

																	Menta
								
								
								
																	12
									foglie
																

								

							
								

																	Cocco rapè
								
								
								a piacere
																	
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la panna cotta al cocco con coulis di lamponi iniziate mettendo in ammollo la gelatina in fogli in un recipiente con acqua fredda. Lasciatela ammorbidire completamente per almeno 10 minuti 1 e nel frattempo incominciate a preparare la panna cotta. In un pentolino fate scaldare a fuoco basso, ma senza far bollire, la panna; dunque aggiungete il latte di cocco 2 e lo zucchero 3, mescolando bene con le fruste.
									

								

															

																		
																															
											
										
																														
																		Trascorsi 10 minuti, con le mani strizzate bene la gelatina in fogli 4 e unitela al composto, mescolando bene fino a quando non si sarà sciolta completamente 5 (se ci dovessero essere dei grumi, passate il tutto attraverso un colino dalle maglie fini). A questo punto spegnete il fuoco e su un vassoio preparate 6 stampi della capacità di 150 ml, bagnandone l'interno con acqua: questa operazione vi servirà per poter estrarre meglio la panna cotta una volta rassodata. Successivamente con un mestolo versate la panna cotta al cocco che avete ottenuto riempiendo gli stampi fino all'orlo 6.
									

								

															

																		
																															
											
										
																														
																		Una volta terminata questa operazione 7, mettete la panna cotta al cocco in frigorifero a rassodare per almeno 3 ore e nel frattempo preparate la coulis di lamponi, ovvero la salsa di accompagnamento; spremete un limone e con un colino filtrate il succo 8, dopodiché in un mixer ponete i lamponi (tenendone da parte 6 per la decorazione finale) e lo zucchero a velo setacciato 9.
									

								

															

																		
																															
											
										
																														
																		Aggiungete il succo di limone 10 e poi frullate il tutto 11. Filtrate la coulis che avete ottenuto con un colino a maglie strette aiutandovi con una spatola 12 e poi mettete da parte.
									

								

															

																		
																															
											
										
																														
																		Trascorse 3 ore, quando la panna cotta sarà compatta, infilate per metà la lama di un coltellino nello stampo e percorrete tutto il perimetro per staccare la panna cotta dai bordi 13. Immergete poi ogni stampo per qualche secondo in acqua bollente fermandovi a 2-3 mm dal bordo 14. Dopo aver completato questo passaggio, decorate il piatto da portata con la coulis di lamponi per creare la base su cui poi collocherete la panna cotta, usando un dispenser 15 o una sac-è-poche.
									

								

															

																		
																															
											
										
																														
																		Infine sformate la panna cotta (se necessario, date qualche piccolo colpetto per farla fuoriuscire) 16 e poi guarnitela con la coulis sulla sommità 17. Da ultimo, con un coltello aprite a metà i lamponi che avete avanzato 18;
									

								

															

																		
																															
											
										
																														
																		con la mandolina affettate sottilmente il cocco 19 e completate decorando con un lampone 20, un paio di foglioline di menta e le fettine di cocco 21; una volta terminato, servite immediatamente la panna cotta al cocco con coulis di lamponi.
									

								

							
					    