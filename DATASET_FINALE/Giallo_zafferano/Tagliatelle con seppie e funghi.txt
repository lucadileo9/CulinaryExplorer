Difficoltà: Facile
Perché un piatto di pasta possa essere davvero buono deve rispettare alcuni criteri: scelta delle materie prime, semplicità e sapore! E noi abbiamo seguito esattamente questo paradigma per realizzare le tagliatelle con seppie e funghi. Un primo piatto autunnale alla portata di tutti e che sorprenderà con il suo gusto avvolgente. Abbiamo amplificato la bontà di un classico in cucina come la pasta ai funghi aggiungendo delle gustose seppioline. Un po' di colore e profumo con le erbe aromatiche e in men che non si dica il piatto è pronto. Scoprite quant'è semplice la ricetta delle tagliatelle con seppie e funghi...sapete come si puliscono i funghi porcini? Con questa ricetta potrete facilmente scoprirlo! Buon appetito!


												
						
						

														INGREDIENTI
							
							                            
                                
    								
    									
    										
    										433
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    433
    					
    					    					    					
    					    Carboidrati
    					    g
    					    65.4
    					
    					    					    					
    					      di cui zuccheri
    					    g
    					    4
    					
    					    					    					
    					    Proteine
    					    g
    					    23.3
    					
    					    					    					
    					    Grassi
    					    g
    					    8.7
    					
    					    					    					
    					      di cui saturi
    					    g
    					    2.11
    					
    					    					    					
    					    Fibre
    					    g
    					    8.6
    					
    					    					    					
    					    Colesterolo
    					    mg
    					    123
    					
    					    					    					
    					    Sodio
    					    mg
    					    387
    					
    					    				
    			
                            
													


						
							
							

							
								

																	Tagliatelle all'uovo
								
								
								
																	320
									g
																

								

							
								

																	Funghi porcini
								
								
								
																	400
									g
																

								

							
								

																	Seppioline
								
								
								già pulite
																	400
									g
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Rosmarino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Rosmarino
								
								
								
																	1
									rametto
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le tagliatelle con seppie e funghi cominciate dalla pulizia dei porcini, grattate con l’aiuto di un coltellino il gambo dei funghi 1, e passate la cappella con un pezzo di carta umida per togliere la terra in eccesso. È bene che i porcini tocchino meno acqua possibile. A questo punto separate le cappelle dai gambi 2. Tagliate i gambi a piccoli cubetti 3.
									

								

															

																		
																																											
											
										
																						
											
										
																						
											
										
																																										
																		Affettate le cappelle a listarelle sottili 4. Preparate ora le seppie, che per comodità si trovano già pulite, in caso contrario potete seguire la scheda sul sito “come pulire le seppie”. Separate il ciuffo dal corpo 5.Tritate i ciuffi delle seppie 6.
									

								

															

																		
																																											
											
										
																						
											
										
																						
											
										
																																										
																		Tagliate il resto nel senso della lunghezza a striscioline 7. Sfogliate qualche rametto di timo che userete in mantecatura. Fate scaldare molto bene un filo d’olio in padella, aggiungete il rametto di rosmarino e lo spicchio d’aglio 8, mettete i ciuffi delle seppie tritati 9.
 
									

								

															

																		
																																											
											
										
																						
											
										
																						
											
										
																																										
																		Unite anche i cubetti di porcini 10. Fate rosolare bene a fiamma vivace per circa 5 minuti. Togliete aglio e rosmarino 11, aggiungete un mestolo generoso di acqua 12, aggiustate di sale.
 
									

								

															

																		
																																											
											
										
																						
											
										
																						
											
										
																																										
																		Aggiungete il resto dei funghi 13. Nel frattempo lessate la pasta che scolerete ben al dente direttamente nella padella 14. Terminate la cottura della pasta aggiungendo il resto delle seppie 15. 
									

								

															

																		
																																											
											
										
																						
											
										
																						
											
										
																																										
																		Unite anche dell'acqua di cottura, quanto basta 16. Terminate con un filo d’olio e il timo sfogliato 17. Le tagliatelle con seppie e funghi sono pronte 18.
									

								

							
					    