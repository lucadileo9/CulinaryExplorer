Difficoltà: Media
Il gusto senza tempo di confetture e marmellate ci accompagna da sempre a colazione con fragranti crostate e semplici fette di pane, spalmate generosamente con queste deliziose conserve, meglio ancora se fatte in casa con i frutti che abbondano nella stagione estiva. Basteranno materie prime di qualità, un po’ di tempo e pazienza e senza alcuna difficoltà realizzerete delle prelibate confetture da conservare in dispensa. Un bottino goloso da consumare non solo come dolce ma anche da accompagnare a formaggi oppure da gustare in secondi piatti dai sapori esotici come i gamberi in pasta kataifi con confettura, raffinati e fantasiosi. Contagiati da questo spirito creativo abbiamo realizzato una confettura originale: confettura di pesche e lavanda. La pesca si sposa molto bene con le erbe e in questo caso la sua dolcezza è impreziosita dall’aroma intenso dei fiori secchi di lavanda: sprigioneranno il loro profumo inconfondibile già al momento della macerazione. Una volta pronta la confettura di pesche e lavanda, non vi resta che scegliere i vostri abbinamenti preferiti per gustare al meglio questa prelibatezza in vasetto!


												
						
						

														INGREDIENTI
							
							                            
                                
    								
    									
    										
    										59
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    59
    					
    					    					    					
    					    Carboidrati
    					    g
    					    14.4
    					
    					    					    					
    					      di cui zuccheri
    					    g
    					    14.4
    					
    					    					    					
    					    Proteine
    					    g
    					    0.3
    					
    					    					    					    					
    					      di cui saturi
    					    g
    					    0.01
    					
    					    					    					
    					    Fibre
    					    g
    					    0.8
    					
    					    					    					    					
    					    Sodio
    					    mg
    					    1
    					
    					    				
    			
                            
													


						
							
							

							
								

																	Pesche gialle
								
								
								da pulire
																	1,3
									kg
																

								

							
								

																	Lavanda
								
								
								fiori secchi
																	1
									cucchiaino
																

								

							
								

																	Zucchero
								
								
								
																	300
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la confettura di pesche e lavanda assicuratevi di usare vasetti integri, tappi nuovi e di procedere alla sanificazione come indicato nel box in fondo alla ricetta. Poi pelate le pesche 1 e tagliatele a pezzetti eliminando il nocciolo centrale 2. Ponete le pesche tagliate in una pentola di acciaio 3.
									

								

															

																		
																															
											
										
																														
																		Versate lo zucchero 4 e i fiori di lavanda secchi 5, mescolate con un cucchiaio di legno 6
									

								

															

																		
																															
											
										
																														
																		per insaporire bene le pesche 7. A questo punto dovrete lasciare a macerare la frutta, coprendo la pentola con pellicola e riponendo in frigorifero per un’ora. Trascorso questo tempo riprendete le pesche che avranno rilasciato il loro liquido durante la macerazione 9 e ponetele sul fuoco a cuocere per circa 40 minuti a fuoco medio, mescolando spesso
									

								

															

																		
																															
											
										
																														
																		fino a quando il composto non avrà raggiunto, nel tempo indicato, i 108°; per monitorare la temperatura munitevi di un termometro per alimenti. Non appena la confettura sarà pronta 10, versatela ancora calda nei barattoli appena sanificati 11, riempiendoli fino a 1-2 cm dal bordo 12.
									

								

															

																		
																															
											
										
																														
																		Procedete avvitando bene i barattoli con coperchi nuovi 13, poi capovolgeteli e lasciate raffreddare completamente la confettura 14. Prima del consumo 15, assicuratevi che i tappi non facciano il tipico "click-clack" premendo al centro, indice che il sottovuoto non è avvenuto correttamente. Per queste e altre indicazioni, rimandiamo alle informazioni in merito alle conserve fatte in casa del Ministero della salute.
									

								

							
					    