Difficoltà: Molto facile
Gli amanti dei formaggi sanno già quanto sia buono “il cacio con le pere”, ma forse non tutti conoscono un altro abbinamento saporito come quello con i fichi. Dopo i fichi ripieni, accompagnati con prosciutto e robiola, e il panino ai fichi, farcito con speck e squacquerone, ci siamo cimentati in un antipasto sfizioso e veloce: i crostini ai fichi, una gustosa alternativa alla classica bruschetta al pomodoro, perfetta per arricchire i buffet estivi. Un primo strato croccante di pane tostato fa da base a una vellutata crema di ricotta, sormontata da fettine di fichi e granella di noci. Un mix di sapori e consistenze accattivante, che stuzzicherà la vostra curiosità e anche l’appetito!


												
						
						

														INGREDIENTI
							
							                            
                                
    								
    									
    										
    										146
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    146
    					
    					    					    					
    					    Carboidrati
    					    g
    					    17.1
    					
    					    					    					
    					      di cui zuccheri
    					    g
    					    6.1
    					
    					    					    					
    					    Proteine
    					    g
    					    5.4
    					
    					    					    					
    					    Grassi
    					    g
    					    6.2
    					
    					    					    					
    					      di cui saturi
    					    g
    					    2.78
    					
    					    					    					
    					    Fibre
    					    g
    					    2.4
    					
    					    					    					
    					    Colesterolo
    					    mg
    					    18
    					
    					    					    					
    					    Sodio
    					    mg
    					    559
    					
    					    				
    			
                            
													


						
							
														Ingredienti per 4 crostini
							

							
								

																	Pane di segale
								
								
								
																	2
									fette
																

								

							
								

																	Fichi
								
								
								(2)
																	190
									g
																

								

							
								

																	Ricotta di capra
								
								
								
																	100
									g
																

								

							
								

																	Panna fresca liquida
								
								
								
																	25
									g
																

								

							
								

																	Gherigli di noci
								
								
								
																	10
									g
																

								

							
								

																	Finocchietto selvatico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i crostini ai fichi per prima cosa tagliate a metà le fette di pane 1 e tostatele su una piastra ben calda 2. A parte tritate le noci 3.
									

								

															

																		
																															
											
										
																														
																		Lavate e asciugate i fichi, tagliate via la parte superiore 4 e dividete ogni metà in 6 spicchi 5: otterrete così 12 fettine di fichi 6.
									

								

															

																		
																															
											
										
																														
																		Ora preparate la crema: nella ciotola di un mixer versate la ricotta 7, la panna 8 e condite con pepe e sale. Frullate tutto per ottenere una crema morbida e omogenea 9.
									

								

															

																		
																															
											
										
																														
																		Trasferite la crema in un sac-à-poche senza bocchetta 10 e spremetela sui crostini tostati 11, poi adagiate 3 fettine di fichi su ciascun crostino 12
									

								

															

																		
																															
											
										
																														
																		disponendoli sopra la crema 13. Aromatizzate a piacere con il finocchietto 14 e guarnite con le noci tritate 15.
									

								

															

																		
																															
											
										
																														
																		Terminate con un pizzico di pepe 16, un filo di olio di oliva 17 e servite subito i vostri crostini ai fichi 18.
									

								

							
					    