Difficoltà: Facile
Che profumo ha il mattino al risveglio? Con la ricetta del plumcake all’arancia sarete accolti a colazione da una deliziosa fragranza agrumata! Un soffice plumcake allo yogurt realizzato con un impasto senza burro arricchito con succo e scorza d’arancia. Perfetto per la stagione invernale e per iniziare la giornata con una genuina carica di energia! Se siete fra coloro che amano la semplicità dei dolci casalinghi, il plumcake all’arancia diventerà uno dei vostri preferiti insieme a quello alle mele e al limone!


						
						

														INGREDIENTI
							
													


						
														
							
														Per uno stampo da 30x11 cm
							

							
								

																	Yogurt bianco naturale
								
								
								
																	125
									g
																

								

							
								

																	Uova
								
								
								(circa 3 medie)
																	180
									g
																

								

							
								

																	Farina 00
								
								
								
																	250
									g
																

								

							
								

																	Zucchero
								
								
								
																	120
									g
																

								

							
								

																	Olio di semi di girasole
								
								
								
																	100
									g
																

								

							
								

																	Scorza d'arancia
								
								
								
																	2
									
																

								

							
								

																	Succo d'arancia
								
								
								(di circa 2 arance)
																	50
									g
																

								

							
								

																	Lievito in polvere per dolci
								
								
								
																	16
									g
																

								

							
								

																	Cannella in polvere
								
								
								
																	
									q.b.
																

								

							
														
							
						
														
							
														Per ungere lo stampo
							

							
								

																	Burro
								
								
								
																	
									q.b.
																

								

							
														
							
						
														
							
														Per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il plumcake all’arancia per prima cosa spremete le arance dopo averne grattugiato la scorza: vi serviranno 50 g di succo e circa 5 g di scorza. Mettete in una ciotola le uova intere 1 e lo zucchero 2 e iniziate a montare con le fruste elettriche fino ad ottenere un composto gonfio e spumoso 3.
									

								

															

																		
																																											
											
										
																						
											
										
																						
											
										
																																										
																		Versate lo yogurt 4 e l’olio di semi 5, poi lavorate ancora con le fruste a velocità più sostenuta. Aggiungete la farina setacciata 6.
									

								

															

																		
																																											
											
										
																						
											
										
																						
											
										
																																										
																		Unite anche il lievito setacciato 7 e incorporate le polveri sempre con le fruste, poi aggiungete il succo delle arance spremute 8 e la scorza grattugiata 9.
									

								

															

																		
																																											
											
										
																						
											
										
																						
											
										
																																										
																		In ultimo profumate con un pizzico di cannella in polvere 10 e lavorate ancora il tutto per rendere il composto liscio e omogeneo 11. Versate l’impasto ottenuto in uno stampo da plumcake da 30x11 cm che avrete precedentemente imburrato 12.
									

								

															

																		
																																											
											
										
																						
											
										
																						
											
										
																																										
																		Cuocete in forno statico preriscaldato a 180° per circa 30 minuti 13. Trascorso questo tempo verificate la cottura con uno stecchino e sfornate il plumcake, poi lasciate raffreddare completamente prima di sformarlo 14. Spolverizzate con zucchero a velo a piacere e gustate il vostro plumcake all’arancia 15!
									

								

							
					    