Difficoltà: Molto facile
L’insalata greca è talmente famosa che dà il nome a tante altre pietanze realizzate con alcuni degli ingredienti protagonisti di questo piatto, come per esempio l’insalata di quinoa alla greca o la frittata alla greca! Ma quali sono questi elementi così iconici? Generalmente si tratta di pomodori, feta, olive (greche naturalmente!), cipolle e cetrioli. In realtà non esiste una ricetta codificata dell'insalata greca, può variare a seconda dei prodotti locali che ogni famiglia, in ogni paesino, ha a disposizione. Noi ci siamo rivolti al tocco professionale di Vasiliki Pierrakea, proprietaria di "Vasiliki Kouzina", che con passione ha portato l’essenza della cucina ellenica a Milano. Grazie alla sua esperienza e alla sua storia gastronomica famigliare, impareremo i segreti che stanno alla base di un'insalata molto semplice, ma ricca, incredibilmente genuina, ideale anche come piatto unico. Fresca, leggera e nutriente, l’insalata greca è un grande classico da gustare in estate, magari in riva al mare… noi l’abbiamo accompagnata con i dakos cretesi, simili alle nostre friselle, per un risultato ancora più autentico!


												
						
						

														INGREDIENTI
							
													


						
							
							

							
								

																	Pomodori ramati
								
								
								(circa 2)
																	250
									g
																

								

							
								

																	Pomodorini ciliegino
								
								
								
																	4
									
																

								

							
								

																	Feta
								
								
								
																	200
									g
																

								

							
								

																	Cipollotto fresco
								
								
								
																	1
									
																

								

							
								

																	Cipolle rosse
								
								
								
																	1
									
																

								

							
								

																	Cetrioli
								
								
								
																	2
									
																

								

							
								

																	Olive nere greche
								
								
								di Kalamata
																	8
									
																

								

							
								

																	Aceto di vino bianco
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Origano
								
								
								secco, selvatico
																	
									q.b.
																

								

							
								

																	Foglie di cappero in salamoia
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																				
											
										
																			
																		Per realizzare l’insalata greca iniziate dalle olive di Kalamata: rigate ogni oliva in 3 parti con la punta di un coltello 1, poi conditele con olio 2 e un pizzico di sale 3.
									

								

															

																		
																				
											
										
																			
																		Aggiungete anche l'aceto 4 e massaggiate con le mani, poi lasciate marinare a temperatura ambiente per 2-3 ore; in questo modo il sapore delle olive risulterà ingentilito 5. Nel frattempo tagliate la feta a cubetti 6 e dedicatevi al resto degli ingredienti.
									

								

															

																		
																				
											
										
																			
																		Dividete il cetriolo per il lungo senza sbucciarlo 7, poi svuotatelo dai semi 8 e tagliatelo a fettine 9.
									

								

															

																		
																				
											
										
																			
																		Affettate i pomodori ramati 10 e dividete i ciliegino in 4 parti 11. Mondate e tagliate la cipolla rossa a pezzetti 12.
									

								

															

																		
																				
											
										
																			
																		Infine tagliate a fettine la parte bianca del cipollotto 13. Siete pronti per impiattare: disponete i pomodorini a cerchio sul fondo del piatto 14, poi sistemate i cetrioli nel mezzo 15.
									

								

															

																		
																				
											
										
																			
																		Unite un po' di cipollotto e cipolla rossa 16, i pomodori ramati 17, poi ancora cipollotto e cipolla 18.
									

								

															

																		
																				
											
										
																			
																		Aggiungete qualche cubetto di feta 19 e le olive 20, poi completate sbriciolando la feta rimanente. Condite con olio e pepe a piacere 21.
									

								

															

																		
																				
											
										
																			
																		Profumate con l’origano 22 e guarnite con qualche foglia di cappero 23. La vostra insalata greca è pronta per essere servita 24!
									

								

							
					    