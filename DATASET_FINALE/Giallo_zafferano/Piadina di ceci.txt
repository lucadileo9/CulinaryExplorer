Difficoltà: Facile
Una cena con la piadina (con o senza strutto) è un vero e proprio salva-cena! Vi mostriamo una variante light e adatta a tutti: la piadina di ceci. Questa versione della piadina fatta in casa è già molto conosciuta per preparare una cenetta veloce strizzando l'occhio alla linea. La piadina di ceci si realizza con 3 ingredienti: acqua, poco olio di semi e farina di ceci, un alimento molto nutriente e senza glutine! E' morbidissima, facile da realizzare e si può farcire in tantissimi modi: è perfetta per preparare una pietanza completa e gustosa. Largo alla fantasia per farcire le vostre piadine di ceci, con verdure fresche o grigliate di stagione, formaggi spalmabili, avocado e salmone o lasciando liberi gli ospiti di farcire a modo loro. Si possono inoltre servire in sostituzione del pane per le vostre cene in compagnia!


												
						
						

														INGREDIENTI
							
													


						
							
														Per 10 piadine di ceci
							

							
								

																	Farina di ceci
								
								
								
																	200
									g
																

								

							
								

																	Acqua
								
								
								
																	355
									g
																

								

							
								

																	Olio di semi
								
								
								
																	25
									g
																

								

							
								

																	Sale fino
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la piadina con farina di ceci, setacciate la farina 1 2. Aggiungete un pizzico di sale e l’acqua a temperatura ambiente 3.
									

								

															

																		
																																											
											
										
																						
											
										
																						
											
										
																																										
																		Mescolate con una frusta a mano per ottenere una pastella liscia 4. Versate poi l’olio di semi 5 e mescolate nuovamente fino a quando sarà ben amalgamato. Dovrete ottenere una pastella liscia e senza grumi, simile a quella per le crepe. Scaldate a fuoco dolce una padella per crepe o antiaderente del diametro di 20 cm e distribuite un un mestolo di pastella. Fate roteare la padella in modo da creare uno strato uniforme. La superficie dovrà addensarsi e si formeranno le bollicine 6. 
									

								

															

																		
																																											
											
										
																						
											
										
																						
											
										
																																										
																		Girate la piadina con l’aiuto di una spatola 7 e proseguite la cottura per un paio di minuti anche dall’altro lato 8. Trasferite quindi la piadina su un piatto e procedete in questo modo fino a esaurire l’impasto. Man mano che le piadine sono cotte, sovrapponetele una all’altra in modo che il calore residuo permetta che rimangano morbide e facili da arrotolare. Le vostre piadine di ceci sono pronte da farcire 9!
									

								

							
					    