Difficoltà: Facile
Se non amate friggere, ma pensate che la cottura in forno renda alcuni piatti troppo asciutti, c'è un altro metodo di cottura che forse non avete ancora considerato: la vasocottura! Con questa tecnica riuscirete a racchiudere tutta l'umidità e il profumo dei vostri ingredienti! Ed è proprio quello che accadrà quando preparete queste polpette di pollo in vasocottura, aromatizzate al limone e cotte su un letto di porri che doneranno un sapore speciale al piatto! Inoltre potrete prepararle e cuocerle in anticipo, infatti basterà scaldarle al momento di servirle...resteranno morbidissime! Portatele a tavola ancora nei vasetti, i vostri ospiti saranno incuriositi e non vedranno l'ora di scoprire cosa c'è dentro! 


												
						
						

														INGREDIENTI
							
							                            
                                
    								
    									
    										
    										306
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    306
    					
    					    					    					
    					    Carboidrati
    					    g
    					    21
    					
    					    					    					
    					      di cui zuccheri
    					    g
    					    2.3
    					
    					    					    					
    					    Proteine
    					    g
    					    26.3
    					
    					    					    					
    					    Grassi
    					    g
    					    13
    					
    					    					    					
    					      di cui saturi
    					    g
    					    3.22
    					
    					    					    					
    					    Fibre
    					    g
    					    2
    					
    					    					    					
    					    Colesterolo
    					    mg
    					    152
    					
    					    					    					
    					    Sodio
    					    mg
    					    1470
    					
    					    				
    			
                            
													


						
							
														Ingredienti per 20 polpette
							

							
								

																	Petto di pollo
								
								
								macinato
																	300
									g
																

								

							
								

																	Pangrattato
								
								
								
																	100
									g
																

								

							
								

																	Uova
								
								
								
																	2
									
																

								

							
								

																	Grana Padano DOP
								
								
								
																	2
									cucchiai
																

								

							
								

																	Porri
								
								
								
																	2
									
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	
									q.b.
																

								

							
								

																	Limoni
								
								
								
																	1
									
																

								

							
								

																	Olio extravergine d'oliva
								
								
								
																	4
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le polpette di pollo in vasocottura come prima cosa occupatevi del porro. Eliminate la parte finale, dove sono presenti le radici 1 e sempre con il coltello tagliate anche la parte verde delle foglie 2. Poi affettateli a rondelle 3 
									

								

															

																		
																															
											
										
																														
																		e lavateli sotto l'acqua corrente 4. Dividete i porri in 4 vasetti da 500 ml e condite ogni vasetto con un cucchiaio d'olio 5. Cuocete ciascun vasetto in microonde per un minuto a 750 watt. Nel frattempo versate in un mixer il pangrattato, il prezzemolo, il formaggio grattugiato e lo spicchio d'aglio pelato 6. Frullate il tutto e tenete da parte. 
									

								

															

																		
																															
											
										
																														
																		Mettete il macinato di pollo in una ciotola, aggiungete le uova 7, il composto di pane 8, un pizzico di pepe 9 e salate. 
									

								

															

																		
																															
											
										
																														
																		Aggiungete la scorza grattugiata del limone 10 e impastate il tutto con le mani 11 fino ad ottenere un composto omogeneo 12. 
									

								

															

																		
																															
											
										
																														
																		Inumiditevi le mani e formate le polpette della grandezza di una noce 13, dovrete ottenerne 20 14. Disponete poi 4-5 polpette in ogni vasetto 15. 
									

								

															

																		
																															
											
										
																														
																		Ricavate il succo del limone e dividetelo nei 4 vasetti 16. Chiudete i vasetti e sistemate gli appositi ganci 17. Programmate il microonde a 750 watt, inserite un vasetto e avviate la cottura per 5 minuti. Al termine della cottura lasciate riposare il vasetto chiuso per 15 minuti. Durante il riposo si ultimerà la cottura e si formerà il sottovuoto. Nel frattempo cuocete gli altri vasetti. Al momento di servire le polpette vi basterà sganciare il tappo, mettere il vasetto in microonde e scaldarlo per circa 3 minuti sempre a 750 W. 
									

								

							
					    