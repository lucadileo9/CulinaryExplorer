Difficoltà: Facile
Conoscete la differenza fra marmellate e confetture? E’ molto semplice: la marmellata è a base di agrumi, mentre la confettura è realizzata con altri tipi di frutta come albicocche, fragole o ciliegie… e a questo elenco aggiungiamo la confettura di more, una deliziosa conserva di fine estate! Ottima da spalmare su pane e fette biscottate per una colazione nutriente e genuina, è perfetta anche per arricchire i dolci più classici come una bella crostata o una torta rustica. Se poi siete fra coloro che amano addentrarsi nei rovi per coglierne i frutti con le vostre mani, preparare la confettura di more sarà ancora più una soddisfazione, oltre che un modo per conservare la loro bontà per tutto l’anno!


												
						
						

														INGREDIENTI
							
							                            
                                
    								
    									
    										
    										31
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    31
    					
    					    					    					
    					    Carboidrati
    					    g
    					    7.5
    					
    					    					    					
    					      di cui zuccheri
    					    g
    					    7.5
    					
    					    					    					
    					    Proteine
    					    g
    					    0.3
    					
    					    					    					    					    					
    					    Fibre
    					    g
    					    1.7
    					
    					    					    					    					
    					    Sodio
    					    mg
    					    1
    					
    					    				
    			
                            
													


						
							
														Per circa 500 g di confettura
							

							
								

																	More
								
								
								
																	1
									kg
																

								

							
								

																	Zucchero
								
								
								
																	300
									g
																

								

							
								

																	Limoni
								
								
								(succo e scorza)
																	2
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la confettura di more, per prima cosa assicuratevi di avere tappi nuovi e barattoli sanificati (seguendo le indicazioni del Ministero della Salute riportate in fondo alla ricetta). Lavate e asciugate delicatamente le more, poi mettetele in una ciotola capiente e aggiungete la scorza 1 e il succo del limone 2. Unite anche lo zucchero 3.
									

								

															

																		
																															
											
										
																														
																		Mescolate bene 4 per amalgamare il tutto 5, poi coprite la ciotola con pellicola 6 e lasciate macerare in frigorifero per almeno 24 ore.
									

								

															

																		
																															
											
										
																														
																		Trascorso il tempo di macerazione, le more avranno rilasciato il loro succo 7 quindi trasferite il tutto in una casseruola 8 e cuocete a fuoco medio-dolce fino a quando il composto raggiungerà la temperatura di 108°, da misurare con un termometro da cucina 9.
									

								

															

																		
																															
											
										
																														
																		Trasferite la confettura ancora calda nei barattoli precedentemente sanificati aiutandovi con un imbuto 10 e chiudeteli avvitando bene il tappo 11. Capovolgete i barattoli e lasciatelo raffreddare completamente, poi verificate che si sia creato il sottovuoto: se il tappo al centro farà click-clack significa che il sottovuoto non si è creato e la confettura non si può consumare. Fate riposare la confettura di more per almeno una notte prima di utilizzarla 12.
									

								

							
					    