Difficoltà: Molto facile
Un’antica tradizione milanese prevede di tenere da parte un pezzetto di panettone delle feste natalizie per mangiarlo il 3 febbraio in onore di San Biagio. Ispirati da questa insolita usanza abbiamo realizzato una ricetta di riciclo che recupera con gusto le fette di panettone gelosamente conservate: le bruschette di panettone al gorgonzola e ribes, un antipasto facile e ghiotto che si porta in tavola in pochi minuti. Indecisi tra il dolce e il salato abbiamo scelto di fermarci a metà strada proponendo una combinazione di sapori agrodolci per sperimentare un nuovo modo di gustare il panettone!


												
						
						

														INGREDIENTI
							
													


						
							
														Ingredienti per 4 bruschette
							

							
								

																	Panettone
								
								
								
																	4
									fette
																

								

							
								

																	Gorgonzola
								
								
								
																	100
									g
																

								

							
								

																	Mascarpone
								
								
								
																	120
									g
																

								

							
								

																	Ribes
								
								
								
																	4
									rametti
																

								

							
								

																	Glassa di aceto balsamico
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le bruschette di panettone al gorgonzola per prima cosa tagliate a fette spesse il panettone avanzato 1. Scalda una piastra e tosta le fette di panettone per alcuni istanti 2, giusto il tempo di farle dorare 3.
									

								

															

																		
																															
											
										
																														
																		Private il gorgonzola della crosta, tagliatelo a cubetti il gorgonzola e versatelo in una ciotola, aggiungete anche il mascarpone 4 e lavorate i formaggi con le fruste elettriche a bassa velocità per ottenere una crema densa 5. Spalmate la crema sulle fette di panettone tostate utilizzando una spatola 6.
									

								

															

																		
																															
											
										
																														
																		Guarnite con i ribes e la glassa all’aceto balsamico 78. Le bruschette di panettone al gorgonzola e ribes sono pronte per essere gustate 9.
									

								

							
					    