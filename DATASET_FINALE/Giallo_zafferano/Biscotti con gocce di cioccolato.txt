Difficoltà: Facile
I biscotti con gocce di cioccolato sono dei biscotti fragranti, unici nel gusto e nella loro forma, la tipica “goccia”, che richiama anche la caratteristica della frolla arricchita con gocce di cioccolato fondente.
Vi sveliamo un trucco per mantenere intatte le gocce in cottura: è sufficiente porle in frigorifero a raffreddare per mezz’ora prima di incorporarle all’impasto, così non si scioglieranno.
La loro forma rende i biscotti con gocce di cioccolato perfetti come biscotti da inzuppo nel latte a colazione ma non solo: questi frollini golosi sono ottimi da gustare anche nel pomeriggio con una buona tazza di tè e altre delizie come i biscotti al burro o al cucchiaio., oppure quelli senza burro ma con tanto cioccolato goloso.
Preparate anche voi i biscotti con gocce di cioccolato in abbondanza perché uno tira l’altro! 
E per la colazione provate anche la nostra torta con gocce di cioccolato, soffice e gustosa!


												
						
						

														INGREDIENTI
							
							                            
                                
    								
    									
    										
    										116
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    116
    					
    					    					    					
    					    Carboidrati
    					    g
    					    15.9
    					
    					    					    					
    					      di cui zuccheri
    					    g
    					    6.5
    					
    					    					    					
    					    Proteine
    					    g
    					    2
    					
    					    					    					
    					    Grassi
    					    g
    					    5
    					
    					    					    					
    					      di cui saturi
    					    g
    					    2.82
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    22
    					
    					    					    					
    					    Sodio
    					    mg
    					    38
    					
    					    				
    			
                            
													


						
							
														Ingredienti per 40 biscotti
							

							
								

																	Gocce di cioccolato
								
								
								
																	100
									g
																

								

							
								

																	Farina 00
								
								
								
																	500
									g
																

								

							
								

																	Uova
								
								
								(medie)
																	2
									
																

								

							
								

																	Zucchero di canna
								
								
								
																	200
									g
																

								

							
								

																	Baccello di vaniglia
								
								
								
																	1
									
																

								

							
								

																	Bicarbonato
								
								
								
																	3
									g
																

								

							
								

																	Sale fino
								
								
								
																	1
									pizzico
																

								

							
								

																	Burro
								
								
								(ammorbidito)
																	180
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i biscotti con gocce di cioccolato iniziate ponendo in frigorifero le gocce di cioccolato fondente così che siamo ben fredde quando le unirete all’impasto (in questo modo non si scioglieranno in cottura). Ponete in un planetaria munita di frusta il burro a pezzetti ammorbidito, versate lo zucchero 1 e un pizzico di sale, iniziate ad impastare per ottenere una crema. Incorporate le uova intere 2 e poi sostituite la frusta con la foglia e versate la farina setacciata 3 ,
									

								

															

																		
																															
											
										
																														
																		azionate la foglia per amalgamare le polveri poi aromatizzate con i semi della bacca di vaniglia 4, aggiungete il bicarbonato 5 mescolate il composto e per ultime unite le gocce di cioccolato ben fredde 6.
									

								

															

																		
																															
											
										
																														
																		Trasferite l’impasto su una spianatoia leggermente infarinata 7 e dategli la forma di un panetto piatto, avvolgetelo con la pellicola 8 e ponetelo a rassodare in frigorifero per almeno 30 minuti. Trascorso il tempo di risposo riprendete il panetto dividetelo in filoncini 9
									

								

															

																		
																															
											
										
																														
																		da questi ricavate 40 piccoli pezzi, a ciascuno date prima una sforma sferica ruotandoli tra le mani 10 poi appiattiteli e create la tipica forma a goccia 11. Trasferite i biscotti su un vassoio rivestito con carta da forno e riponeteli in frigorifero per circa 30 minuti 12, questo garantirà il mantenimento della loro forma in cottura.
									

								

															

																		
																															
											
										
																														
																		Poi procedete con la cottura (saranno necessarie più infornate): trasferite i biscotti su una leccarda rivestita con carta da forno 13 e cuocete i biscotti in forno statico preriscaldato a 180° per 15 minuti (o in forno ventilato a 160° per 10 minuti). A cottura ultimata sfornate i biscotti con gocce di cioccolato 14 e lasciateli raffreddare su una gratella 15.
									

								

							
					    