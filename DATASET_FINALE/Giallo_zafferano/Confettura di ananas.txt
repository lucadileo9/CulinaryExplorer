Difficoltà: Facile
A colazione siete più tipi da brioche o da fette biscottate con la marmellata? Se avete scelto la seconda opzione, vi proponiamo una ricetta che darà ancora più brio al pasto più importante della giornata: la confettura di ananas! Poco conosciuta rispetto alle conserve più classiche, come quella di albicocche o di pesche, la confettura di ananas vi stupirà per il suo gusto fresco e stuzzicante con una gradevole nota speziata data dalla cannella. Inoltre, proprio come le sue cugine più famose, può essere utilizzata per realizzare golosi dolci della tradizione o sfiziose ricette esotiche: provatela ad esempio all’interno dei nastar cookies… scoprirete un mondo di dolcezza tutto da assaporare!


												
						
						

														INGREDIENTI
							
													


						
							
														Ingredienti per circa 500 g di confettura
							

							
								

																	Ananas
								
								
								
																	800
									g
																

								

							
								

																	Zucchero
								
								
								
																	100
									g
																

								

							
								

																	Arance
								
								
								(il succo e la scorza)
																	1
									
																

								

							
								

																	Succo di limone
								
								
								
																	1
									
																

								

							
								

																	Cannella in polvere
								
								
								
																	½
									cucchiaino
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la confettura di ananas, per prima cosa assicuratevi di avere tappi nuovi e barattoli sanificati (seguendo le indicazioni del Ministero della Salute riportate in fondo alla ricetta). Passate alla pulizia del frutto: tagliate via l’estremità superiore e quella inferiore 1, poi posizionate l’ananas in verticale su un tagliere e rimuovete la buccia con un coltello 2. Infine riducete l’ananas a tocchetti evitando la parte centrale più legnosa 3: in tutto dovreste ottenere circa 550 g di ananas pulito (per ulteriori informazioni potete leggere la nostra scheda su come pulire e tagliare l’ananas).
									

								

															

																		
																															
											
										
																														
																		Versate l’ananas in una casseruola capiente 4 e aggiungete il resto degli ingredienti: lo zucchero 5, la cannella 6,
									

								

															

																		
																															
											
										
																														
																		il succo di limone 7, la scorza grattugiata di un’arancia 8 e il suo succo 9.
									

								

															

																		
																															
											
										
																														
																		Cuocete a fuoco moderato per circa 20 minuti, mescolando di tanto in tanto 10, dopodiché trasferite il composto in un frullatore 11 e frullate fino a ottenere una consistenza omogenea 12.
									

								

															

																		
																															
											
										
																														
																		Rimettete il composto sul fuoco 13 e cuocete per altri 5-10 minuti; il tempo varia in base a quanto liquido ci sarà. Dovrete ottenere un composto piuttosto denso 14. A questo punto la confettura è pronta per essere gustata o utilizzata per altre golose ricette 15! Se desiderate conservarla per più tempo, trasferite la confettura ancora calda nel barattolo precedentemente sanificato e chiudetelo avvitando bene il coperchio, poi capovolgete il barattolo e lasciatelo raffreddare completamente. Prima del consumo, assicuratevi che il sottovuoto si sia creato premendo il tappo al centro: se farà click-clack significa che il sottovuoto non è avvenuto correttamente e la confettura non si può consumare.
									

								

							
					    