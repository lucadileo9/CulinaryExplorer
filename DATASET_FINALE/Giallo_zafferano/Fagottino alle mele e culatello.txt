Difficoltà: Facile
Siete indecisi tra voglia di dolce e salato? A volte non è necessario scegliere, basta cercare la risposta in ricette come questa: fagottino alle mele e culatello! Vi abbiamo incuriositi? Certo, l’abbinamento non è fra i più comuni e qualcuno di voi sarà scettico ma fidatevi: è un binomio di sapori davvero riuscito! Il ripieno è una delizia dal gusto inconfondibile: la mela Fuji con la sua polpa compatta e succosa viene insaporita con zucchero e granella di nocciole, rimandendo croccante e saporita anche dopo la cottura. La sua dolcezza si sposa perfettametne con quella del culatello, così morbido e delicato. Questo originale ripieno viene avvolto da una sfoglia fragrante: niente di più accattivante per un antipasto sfiziosio e saporito. Il momento più appagante è appena li infornerete: sentirete che profumino inebriante in tutta la cucina!


												
						
						

														INGREDIENTI
							
							                            
                                
    								
    									
    										
    										456
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    456
    					
    					    					    					
    					    Carboidrati
    					    g
    					    37.6
    					
    					    					    					
    					      di cui zuccheri
    					    g
    					    11.9
    					
    					    					    					
    					    Proteine
    					    g
    					    8.3
    					
    					    					    					
    					    Grassi
    					    g
    					    30.3
    					
    					    					    					
    					      di cui saturi
    					    g
    					    10.33
    					
    					    					    					
    					    Fibre
    					    g
    					    2.4
    					
    					    					    					
    					    Colesterolo
    					    mg
    					    43
    					
    					    					    					
    					    Sodio
    					    mg
    					    597
    					
    					    				
    			
                            
													


						
							
														Ingredienti per 8 fagottini
							

							
								

																	Mele Fuji
								
								
								
																	320
									g
																

								

							
								

																	Pasta Sfoglia
								
								
								rettangolare 
																	460
									g
																

								

							
								

																	Culatello
								
								
								in fette sottili
																	100
									g
																

								

							
								

																	Zucchero di canna
								
								
								
																	50
									g
																

								

							
								

																	Succo d'arancia
								
								
								
																	50
									g
																

								

							
								

																	Granella di nocciole
								
								
								
																	50
									g
																

								

							
								

																	Uova
								
								
								medio per spennellare
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il fagottino di mele e culatello iniziate dal ripieno. Prendete le mele, tagliatele a metà a sbucciatele 1. Privatele del torsolo e riducetela prima a spicchi e poi a cubetti 2. Quindi prendete un tegame dal fondo antiaderente e dai bordi alti e versatevi lo zucchero 3.
									

								

															

																		
																															
											
										
																														
																		Dopodiché spremete il succo di un'arancia 4 e filtratelo in un colino a maglie strette raccogliendo il succo in una ciotolina 5. Versatelo nel tegame 6. Scaldate a fuoco dolce alcuni minuti mescolando bene gli ingredienti per far sciogliere lo zucchero. 
									

								

															

																		
																															
											
										
																														
																		Una volta sciolto lo zucchero, unite le mele 7 e lasciate ammorbidire a fuoco molto dolce 15 minuti continuando a mescolare 8. La mela a fine cottura non dovrà disfarsi totalmente ma rimanere comunque sufficientemente morbida. Quando sarà pronta, trasferitela in una ciotola, lasciate intiepidire, quindi aggiungete la granella di nocciole 9.
									

								

															

																		
																															
											
										
																														
																		Mescolate bene gli ingredienti per amalgamarli 10 e tenete da parte. Poi dedicatevi alla sfoglia: prendetela e con una rondella tagliapasta e ricavate da ciascun rotolo di sfoglia rettangolare quattro quadrati di 15 cm di lato 11. Distanziate i quadrati di sfoglia e adagiate delle fettine di culatello al centro di ciascun ritaglio 12.
									

								

															

																		
																															
											
										
																														
																		Sopra ad esso aggiungete dei tocchettini di mela 13 stando ben attenti a non aggiungere troppo liquido delle mele perché potrebbe inumidire troppo la sfoglia, facendo fuoriuscire il liquido durante la cottura in forno. Ripetete le operazioni per gli altri 7 fagottini, fino ad esaurire gli ingredienti. Poi prendete un uovo e sbattetelo con una forchetta 14: spennellatello sui bordi della sfoglia per favorire la chiusura del fagottino 15.
									

								

															

																		
																															
											
										
																														
																		Chiudete i fagottini a metà 16 e fate combaciare tutti i bordi. Sigillateli con i rebbi di una forchetta 17 ed evitare così la fuoriuscita del ripieno in cottura. A questo punto i fagottini sono pronti: adagiateli su una leccarda foderata con carta forno e spennellate la superficie con il rimanente uovo sbattuto 18. Infornate infine in forno statico preriscaldato a 220° C per circa 12 minuti (se utilizzate un forno ventilato a 200° C per circa 8 minuti: vi suggeriamo però di testare la cottura di un fagottino per meglio regolarvi sugli altri).
									

								

															

																		
																															
											
										
																														
																		Trascorso questo tempo, sfornateli 19 e lasciateli intiepidire adagiandoli su un tagliere o un piatto da portata 20. Gustate i vostri fagottini alle mele e culatello 21!
									

								

							
					    