Difficoltà: Facile
La mud cake (torta di fango) è un dolce di origine anglosassone, una torta molto compatta e gustosa a base di cioccolato fondente.

La mud cake, grazie alla sua consistenza soda e compatta, viene in genere utilizzata come base per torte decorate con la pasta da zucchero, sarà infatti possibile realizzare torte a più piani senza che quello inferiore ceda a causa del peso dei piani superiori.

La mud cake, coperta con una golosissima ganache al cioccolato, è ottima da gustare come dessert o per merenda.


						
						

														INGREDIENTI
							
							                            
                                
    								
    									
    										
    										591
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    591
    					
    					    					    					
    					    Carboidrati
    					    g
    					    58.4
    					
    					    					    					
    					      di cui zuccheri
    					    g
    					    44.1
    					
    					    					    					
    					    Proteine
    					    g
    					    7.7
    					
    					    					    					
    					    Grassi
    					    g
    					    36.3
    					
    					    					    					
    					      di cui saturi
    					    g
    					    21.02
    					
    					    					    					
    					    Fibre
    					    g
    					    1.7
    					
    					    					    					
    					    Colesterolo
    					    mg
    					    117
    					
    					    					    					
    					    Sodio
    					    mg
    					    67
    					
    					    				
    			
                            
													


						
														
							
														Per uno stampo del diametro di 22 cm
							

							
								

																	Cioccolato fondente
								
								
								
																	200
									g
																

								

							
								

																	Cacao amaro in polvere
								
								
								
																	30
									g
																

								

							
								

																	Burro
								
								
								
																	250
									g
																

								

							
								

																	Zucchero
								
								
								
																	250
									g
																

								

							
								

																	Uova
								
								
								
																	3
									
																

								

							
								

																	Latticello
								
								
								
																	100
									ml
																

								

							
								

																	Lievito in polvere per dolci
								
								
								
																	8
									g
																

								

							
								

																	Estratto di vaniglia
								
								
								
																	1
									cucchiaino
																

								

							
								

																	Farina 00
								
								
								
																	220
									g
																

								

							
								

																	Caffè solubile
								
								
								
																	1
									cucchiaio
																

								

							
														
							
						
														
							
														per la ricopertura
							

							
								

																	Panna fresca liquida
								
								
								
																	250
									ml
																

								

							
								

																	Cioccolato fondente
								
								
								
																	250
									g
																

								

							
														
							
						
						
						
							
								
									
										
									
								
								.
							
						
				    

															

																		
																				
											
										
																			
																		Per preparare la mud cake iniziate a tritare il cioccolato fondente grossolanamente 1. Fatelo fondere a bagnomaria 2 e quando sarà sciolto aggiungete il burro a pezzetti 3 e fatelo sciogliere.
									

								

															

																		
																				
											
										
																			
																		Quando il cioccolato e il burro saranno ben amalgamati unite l'estratto di vaniglia 4 e il caffè solubile 5, quindi trasferite il composto inuna planetaria (o ina una ciotola) 6.
									

								

															

																		
																				
											
										
																			
																		Lasciate intiepidire il composto e aggiungete lo zucchero 7 e le uova sbattute con una forchetta 8: azionate la frusta (oppure uno sbattitore elettrico) e mescolate. Aggiungete il latticello 9 e continuate a mescolare (in alternativa al latticello potete usare la stessa dose di yogurt bianco magro).
									

								

															

																		
																				
											
										
																			
																		Infine setacciate la farina direttamente nella ciotola 10 insieme al lievito e il cacao in polvere 11 e mescolate con un cucchiaio di legno o una spatola per amalgamare il composto 12.
									

								

															

																		
																				
											
										
																			
																		Imburrate e coprite con della carta da forno una tortiera da 22 cm di diametro, quindi versateci l’impasto 13 in modo uniforme 14. Infornate a 160°C (forno statico) per 60 minuti, trascorsi i quali verificherete l’avvenuta cottura con uno stuzzicadente. Lasciate raffreddare la mud cake su di una gratella 15.
									

								

															

																		
																				
											
										
																			
																		La mud cake puù essere servita così oppure ricoperta da una ganache al cioccolato: scaldate la panna in un pentolino e quando avrà quasi raggiunto il bollore, a fuoco spento, aggiungete il cioccolato fondente tritato e mescolate con un frustino per sciogliere il cioccolato 16. Versate la ganache in un contenitore piuttosto largo e riponetela in frigorifero a raffreddare, mescolandola di tanto in tanto, fino a che avrà raggiunto una consistenza “spatolabile”. A questo punto trasferitela sulla mud cake e lisciatela con una spatola sulla superficie 17 e sui lati 18. Se volete potete realizzare anche dei ciuffetti di ganache per decorazione. Ecco pronta la vostra mud cake!
									

								

							
					    