Difficoltà: Facile
Le polpette di melanzane sono uno sfizio irresistibile da concedersi quando sono di stagione. Se l’idea di friggere però non vi entusiasma ecco un’ottima alternativa: le polpette di melanzane al sugo! Questi morbidi bocconcini vengono rosolati in padella per poi essere tuffati in un semplice sugo di pomodoro che avrete cotto a parte. Otterrete così un gustoso secondo piatto a base di verdure che non farà rimpiangere a nessuno le classiche polpette di carne al sugo! Potete servire le polpette di melanzane al sugo da sole, accompagnate con una fetta di pane, oppure utilizzarle come condimento per la pasta per realizzare per esempio degli spaghetti con polpettine in versione vegetariana.


						
						

														INGREDIENTI
							
													


						
														
							
														Per circa 20 polpette
							

							
								

																	Melanzane
								
								
								
																	400
									g
																

								

							
								

																	Pangrattato
								
								
								
																	70
									g
																

								

							
								

																	Grana Padano DOP
								
								
								(da grattugiare)
																	50
									g
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il sugo
							

							
								

																	Passata di pomodoro
								
								
								
																	500
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per guarnire
							

							
								

																	Basilico
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le polpette di melanzane al sugo iniziate dal sugo di pomodoro: in un pentolino fate scaldare l’olio con uno spicchio di aglio in camicia, poi versate la passata 1 e tanta acqua quanto basta per risciacquare la brocchetta, poi aggiungete il sale 2. Mescolate e cuocete con il coperchio a fuoco dolce per 30-40 minuti 3.
									

								

															

																		
																																											
											
										
																						
											
										
																						
											
										
																																										
																		Nel frattempo preparate le melanzane: tagliatele prima a fette 4, poi a bastoncini 5 e infine a cubetti 6.
									

								

															

																		
																																											
											
										
																						
											
										
																						
											
										
																																										
																		In una padella antiaderente fate soffriggere lo spicchio di aglio schiacciato con un filo d’olio, poi aggiungete le melanzane 7 e il sale. Fate rosolare le melanzane a fiamma vivace per circa 10 minuti, mescolando spesso 8. Quando saranno morbide e colorate, trasferite le melanzane in una ciotola e lasciate intiepidire. Una volta intiepidite, unite il pangrattato 9.
									

								

															

																		
																																											
											
										
																						
											
										
																						
											
										
																																										
																		Aggiungete anche il Grana Padano DOP grattugiato 10 e il prezzemolo tritato 11, poi regolate di sale e pepe. Impastate con le mani per ottenere un composto morbido e compatto 12.
									

								

															

																		
																																											
											
										
																						
											
										
																						
											
										
																																										
																		Formate delle palline della grandezza di una noce circa; con queste dosi ne verranno una ventina 13. Per aiutarvi potete bagnarvi le mani. Scaldate un altro filo d’olio nella stessa padella in cui avete cotto le melanzane, poi adagiate le polpette 14 e fatele rosolare per circa 5 minuti, smuovendo la padella per girarle su tutti i lati 15.
									

								

															

																		
																																											
											
										
																						
											
										
																						
											
										
																																										
																		Quando saranno dorate in modo uniforme, aggiungete il sugo di pomodoro 16 e saltate brevemente il tutto per amalgamare le polpette al condimento 17. Guarnite con foglie di basilico e servite le vostre polpette di melanzane al sugo 18!
									

								

															

																		Le polpette di melanzane al sugo si possono conservare in frigorifero per 2 giorni, in un contenitore ermetico.
Potete congelarle sia da crude che da cotte. Se congelate le polpette cotte con il sugo consigliamo di gratinarle in forno con una spolverata di formaggio altrimenti perderebbero di consistenza.
									

								

							
					    