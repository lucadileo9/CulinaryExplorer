Difficoltà: Facile
Fra tutte le attrattive che il Vietnam offre ai viaggiatori, ce n’è una che riesce a conquistare il cuore di chiunque la assaggi: il pho bo, una tradizionale zuppa di manzo preparata ad ogni angolo della strada e solitamente consumata per colazione! La base del pho vietnamita è il brodo di carne che viene cotto per molte ore con l’aggiunta di cipolle, zenzero e altre spezie, ma la parte più affascinante è sicuramente la presentazione a cui viene dedicata grande attenzione: ogni commensale, infatti, potrà personalizzare la sua zuppa di noodles aggiungendo gli ingredienti che preferisce, dalle fettine di carne cruda che cuoceranno direttamente nel brodo bollente agli aromi più svariati come coriandolo, cipollotto, peperoncino o lime! Nonostante l’apparenza, il risultato è un piatto dal gusto delicato e ben bilanciato nella sua complessità, una caratteristica comune a molte ricette della cucina asiatica, come il ramen o il pad thai, alla ricerca dell’equilibrio perfetto fra Yin e Yang. Se desiderate cimentarvi nella preparazione del pho vietnamita vi consigliamo di procurarvi le bacchette e un cucchiaio di legno per immergervi completamente in questa esperienza… verso la fine potrete anche portare la ciotola alla bocca e sorseggiare delicatamente il brodo rimasto, proprio come vedreste fare lungo le strade di Hanoi!


						
						

														INGREDIENTI
							
													


						
														
							
														Ingredienti per il brodo
							

							
								

																	Manzo
								
								
								ossi
																	2
									kg
																

								

							
								

																	Controfiletto di manzo
								
								
								
																	200
									g
																

								

							
								

																	Cipolle ramate
								
								
								
																	2
									
																

								

							
								

																	Zenzero fresco
								
								
								
																	200
									g
																

								

							
								

																	Anice stellato
								
								
								
																	5
									
																

								

							
								

																	Semi di coriandolo
								
								
								
																	1
									cucchiaio
																

								

							
								

																	Pepe nero in grani
								
								
								
																	1
									cucchiaio
																

								

							
								

																	Sale grosso
								
								
								
																	1
									cucchiaio
																

								

							
														
							
						
														
							
														Per guarnire e servire
							

							
								

																	Noodles
								
								
								di riso
																	320
									g
																

								

							
								

																	Controfiletto di manzo
								
								
								
																	200
									g
																

								

							
								

																	Cipolle ramate
								
								
								
																	2
									
																

								

							
								

																	Cipollotto fresco
								
								
								
																	1
									
																

								

							
								

																	Peperoncino fresco
								
								
								
																	½
									
																

								

							
								

																	Erba cipollina
								
								
								
																	
									q.b.
																

								

							
								

																	Coriandolo
								
								
								
																	
									q.b.
																

								

							
								

																	Germogli di soia
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il pho vietnamita, per prima cosa preparate il brodo: mettete gli ossi di manzo in una pentola, coprite con l’acqua fredda e portate a bollore per un totale di circa 30 minuti 1. Nel frattempo pelate e tagliate a metà le cipolle 2, poi pelate anche lo zenzero fresco e tagliatelo a pezzetti 3.
									

								

															

																		
																															
											
										
																														
																		Trascorsi i 30 minuti, rimuovete gli ossi dalla pentola 4 e buttate l’acqua di cottura, poi rimettete gli ossi nella stessa pentola 5 e coprite nuovamente con abbondante acqua fredda 6
									

								

															

																		
																															
											
										
																														
																		Aggiungete le cipolle tagliate a metà 7, lo zenzero 8, l’anice stellato 9,
									

								

															

																		
																															
											
										
																														
																		i semi di coriandolo 10, il pepe in grani 11 e il sale grosso 12. Mescolate bene e lasciate cuocere a fuoco dolce per 5 ore.
									

								

															

																		
																															
											
										
																														
																		Verso la fine del tempo di cottura del brodo, potete occuparvi della preparazione degli altri ingredienti: mondate sia le cipolle che il cipollotto e tagliateli a fettine sottili 13, tritate al coltello il coriandolo 14 e l’erba cipollina 15
									

								

															

																		
																															
											
										
																														
																		e tagliate a rondelle il peperoncino fresco 16. Tagliate 200 g di controfiletto per la guarnizione a fettine dello spessore di 3 mm 17, mentre dai 200 g di controfiletto per il brodo dovrete ricavare dei cubotti di circa 4 cm 18.
									

								

															

																		
																															
											
										
																														
																		Trascorse le 5 ore, filtrate il brodo tenendo un attimo da parte degli ossi 19, poi inseritele nuovamente nella pentola con il brodo filtrato 20. Aggiungete i cubotti di controfiletto 21 e cuocete per altri 30 minuti sempre a fuoco dolce, dopodiché assaggiate e aggiustate eventualmente di sale.
									

								

															

																		
																															
											
										
																														
																		Nel frattempo portate a bollore un’altra pentola d’acqua, poi sciacquate i noodles sotto l’acqua corrente fredda 22 e versateli nella pentola con l’acqua bollente 23, spegnete il fuoco e lasciateli in ammollo per circa 5 minuti. A questo punto scolate i noodles 24 e trasferiteli nelle ciotole da portata, poi proseguite aggiungendo anche il resto degli ingredienti:
									

								

															

																		
																															
											
										
																														
																		le fettine di carne cruda 25, un paio di pezzi di carne cotta 26, qualche fettina di cipolla cruda 27,
									

								

															

																		
																															
											
										
																														
																		un po’ di cipollotto 28, un pizzico di erbe tritate 29 e il peperoncino 30.
									

								

															

																		
																															
											
										
																														
																		Versatevi sopra il brodo bollente 31, guarnite con i germogli di soia 32 e servite il vostro bellissimo pho vietnamita! Servite a parte delle ciotoline contenenti gli ingredienti rimasti per la guarnizione, così che ognuno possa aggiungerne ancora a piacere nella propria ciotola 33!
									

								

							
					    