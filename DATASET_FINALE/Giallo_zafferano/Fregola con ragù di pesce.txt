Difficoltà: Facile
Molti di voi hanno imparato a conoscere e apprezzare la fregola, il formato di pasta sardo condito solitamente con le arselle. Come un risotto, questo particolare formato di pasta a chicchi, ideale con il pesce, cuoce assorbendo il condimento trasformando i primi piatti in cremosissime pietanze. Questa volta abbiamo optato per la fregola con ragù di pesce per stuzzicare il vostro appetito. Un primo piatto semplice e ricco di tante varietà di pesce che impreziosiranno il gusto. Che si tratti di una giornata di festa, del pranzo della domenica o per coccolare i propri cari la ricetta della fregola con ragù di pesce sarà sempre un successo!


												
						
						

														INGREDIENTI
							
							                            
                                
    								
    									
    										
    										643
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    643
    					
    					    					    					
    					    Carboidrati
    					    g
    					    72.5
    					
    					    					    					
    					      di cui zuccheri
    					    g
    					    5.9
    					
    					    					    					
    					    Proteine
    					    g
    					    51
    					
    					    					    					
    					    Grassi
    					    g
    					    16.6
    					
    					    					    					
    					      di cui saturi
    					    g
    					    4.18
    					
    					    					    					
    					    Fibre
    					    g
    					    2.4
    					
    					    					    					
    					    Colesterolo
    					    mg
    					    262
    					
    					    					    					
    					    Sodio
    					    mg
    					    1149
    					
    					    				
    			
                            
													


						
							
							

							
								

																	Fregola
								
								
								
																	320
									g
																

								

							
								

																	Salmone
								
								
								
																	380
									g
																

								

							
								

																	Cozze
								
								
								
																	1
									kg
																

								

							
								

																	Scampi
								
								
								
																	320
									g
																

								

							
								

																	Gamberi
								
								
								
																	300
									g
																

								

							
								

																	Rana pescatrice
								
								
								
																	220
									g
																

								

							
								

																	Brodo di pesce
								
								
								
																	1
									l
																

								

							
								

																	Olio extravergine d'oliva
								
								
								
																	10
									g
																

								

							
								

																	Scorza di limone
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									
																

								

							
								

																	Prezzemolo
								
								
								ciuffo
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la fregola con ragù di pesce cominciate dalla pulizia dei pesci. Raschiate le cozze con un coltellino 1, strappate i filamenti tra i due gusci e sciacquate per bene 2. Poi pulite i gamberi staccando la testa dal dorso 3.
									

								

															

																		
																															
											
										
																														
																		Poi sgusciateli rimuovendo anche le zampette 4 e incidete il dorso così da poter togliere il filamento nero, l'intestino 5. Fate la stessa cosa con gli scampi 6.
									

								

															

																		
																															
											
										
																														
																		Passate adesso al salmone: eliminate la pelle 7 e tagliate a tocchetti 8. Procedete allo stesso modo con la rana pescatrice 9.
									

								

															

																		
																															
											
										
																														
																		In una casseruola capiente scaldate l'olio insieme all'aglio sbucciato e il peperoncino a rondelle. Non appena il fondo è caldo versate le cozze 10, chiudete con il coperchio e lasciate dischiudere le bivalve per qualche minuto agitando di tanto in tanto la casseruola 11. Non appena saranno tutte aperte versate le cozze in un colino a maglie strette per filtrare il succo da eventuali residui di gusci e di sabbia e infine sgusciatele 12.
									

								

															

																		
																															
											
										
																														
																		Trasferite il liquido delle cozze in una casseruola 13, scaldatelo e aggiungete la fregola 14. Quindi cuocete come fosse un risotto bagnando, di tanto in tanto, con il brodo di pesce caldo 15.
									

								

															

																		
																															
											
										
																														
																		Dopo 5 minuti di cottura cominciate ad aggiungere i pesci, iniziate dalla rana pescatrice 16, tre minuti dopo unite il salmone 17 e soltanto quando la fregola è quasi cotta aggiungete scampi e gamberi 18.
									

								

															

																		
																															
											
										
																														
																		A fine cottura aggiungete le cozze sgusciate 19, una grattata di limone 20 e il prezzemolo tritato; aggiustate anche di sale e pepe 21.
									

								

															

																		
																															
											
										
																														
																		Mescolate 22 e procedete con l'impiattamento, grattugiate ancora un pochino di scorza di limone 23 e la vostra fregola con ragù di pesce è pronta, buon appetito 24.
									

								

							
					    