Difficoltà: Facile
Avete voglia di un primo piatto sano ma ricco di sapori?
Oggi noi di GialloZafferano vi proponiamo la pasta fave, zucchine e bottarga per un pranzo leggero o una cena informale senza rinunciare al gusto. Otterrete un piatto colorato e ricco di proprietà!
Le fave, infatti, sono ricche di magnesio, potassio e ferro mentre le zucchine hanno basso contenuto calorico.
Una volta cotte e mantecate le verdure in padella con la pasta, si aggiunge la bottarga  in polvere o a scaglie a piacere. Ricavata dalle uova di muggine (cefalo) o di tonno, la bottarga è ricca di Omega 3 e dona un gusto unico al piatto con il suo sapore marcato e un retrogusto mandorlato.
Per realizzare questa ricetta potete scegliere la pasta che preferite: gli spaghetti o le linguine tratterranno su ciascun filo il condimento rendendo la pasta fave zucchine e bottarga un primo piatto cremoso e invitante!


												
						
						

														INGREDIENTI
							
							                            
                                
    								
    									
    										
    										503
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    503
    					
    					    					    					
    					    Carboidrati
    					    g
    					    86.7
    					
    					    					    					
    					      di cui zuccheri
    					    g
    					    4.1
    					
    					    					    					
    					    Proteine
    					    g
    					    17.1
    					
    					    					    					
    					    Grassi
    					    g
    					    9.8
    					
    					    					    					
    					      di cui saturi
    					    g
    					    1.55
    					
    					    					    					
    					    Fibre
    					    g
    					    7
    					
    					    					    					
    					    Colesterolo
    					    mg
    					    22
    					
    					    					    					
    					    Sodio
    					    mg
    					    387
    					
    					    				
    			
                            
													


						
							
							

							
								

																	Spaghetti
								
								
								
																	400
									g
																

								

							
								

																	Fave
								
								
								da pulire
																	1
									kg
																

								

							
								

																	Zucchine
								
								
								
																	340
									g
																

								

							
								

																	Bottarga di muggine
								
								
								in polvere
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Aglio
								
								
								(facoltativo)
																	1
									spicchio
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta con le fave, zucchine e bottarga iniziate a pulire le fave fresche. Staccate l’estremità di ogni baccello e dividetelo a metà facendo pressione al centro con le dita. Estraete delicatamente i semi 1 e privateli della pellicina esterna 2. Se utilizzate delle fave già pulite, ve ne occorreranno circa 400 g. In una padella fate scaldare un filo d’olio con uno spicchio d'aglio (potete ometterlo se non lo gradite) e aggiungete le fave. Potete favorire la cottura aggiungendo quanto basta di acqua 3. Cuocete le fave per circa 15 minuti, salate e pepate a piacimento.
									

								

															

																		
																															
											
										
																														
																		Mentre le fave cuociono per altri 15 minuti in padella, prelevatene metà 4 e frullatele, aggiungendo un po’ di acqua calda per ad ottenere una crema liscia e densa (5-6). Tenete la crema ottenuta da parte.
									

								

															

																		
																															
											
										
																														
																		Nel frattempo, lavate le zucchine, privatele delle due estremità e tagliatele a striscioline sottili 7. Per questo passaggio potete consultare la scheda della scuola di cucina: come tagliare le verdure. Unite le striscioline di zucchine alle fave in padella gli ultimi 5 minuti di cottura, mescolate e fate saltare le verdure 8. Poi unite anche la crema di fave, mescolate gli ingredienti e spegnete il fuoco 9.
									

								

															

																		
																															
											
										
																														
																		In una pentola capiente portate a bollore l’acqua, salate a piacere e cuocete gli spaghetti 10. Una volta cotti, scolateli e passateli in padella per insaporirli con il condimento a fuoco medio. Terminate di mantecare la pasta aggiungendo la quantità di bottarga di muggine o di tonno che gradite 11. Potete utilizzare anche la bottarga fresca da grattugiare direttamente in padella. Servite questa leggera e deliziosa pasta fave zucchine e bottarga ben calda 12!
									

								

							
					    