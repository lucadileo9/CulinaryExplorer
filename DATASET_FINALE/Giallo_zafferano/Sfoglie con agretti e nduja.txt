Difficoltà: Molto facile
Al mercato spesso vengono venduti come barba di frate, per via della forma lunga, sottile ma increspata. Qualcuno li chiama anche con il loro secondo nome: agretti. Questa verdura dalla forma originale si affaccia sulle nostre tavole già verso la fine dell'inverno ma non dura moltissimo per provare le tante ricette che si possono preparare, passando dalla classica frittata fino alle tortine salate, persino abbinati alla pasta! Ma oggi ci siamo lasciati ispirare dalla primavera che incombe e perciò la voglia di infornare i primi sfizi da buffet. Ecco allora le nostre sfoglie con agretti, un antipasto molto gustoso e un po' piccantino che metterà appetito ai vostri ospiti incuriositi dal particolare abbinamento. Già, la barba di frate ha un sapore abbastanza deciso ma grazie al formaggio affumicato e alla piccantezza della nduja risulterà davvero sfiziosa. Un mix di sapori armonioso e ricco di sapore che lascerà tutti a bocca aperta... e non sarà per via della nduja che pizzica! Provate anche voi le sfoglie con agretti e nduja e fateci sapere.


												
						
						

														INGREDIENTI
							
							                            
                                
    								
    									
    										
    										63
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    63
    					
    					    					    					
    					    Carboidrati
    					    g
    					    3.9
    					
    					    					    					
    					      di cui zuccheri
    					    g
    					    0.3
    					
    					    					    					
    					    Proteine
    					    g
    					    1
    					
    					    					    					
    					    Grassi
    					    g
    					    4.8
    					
    					    					    					
    					      di cui saturi
    					    g
    					    1.67
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    3
    					
    					    					    					
    					    Sodio
    					    mg
    					    91
    					
    					    				
    			
                            
													


						
							
														Ingredienti per circa 30 pezzi
							

							
								

																	Pasta Sfoglia
								
								
								
																	230
									g
																

								

							
								

																	Barba di frate (agretti)
								
								
								
																	250
									g
																

								

							
								

																	Nduja
								
								
								
																	30
									g
																

								

							
								

																	Scamorza affumicata
								
								
								
																	50
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le sfoglie con agretti e nduja cominciate dalla pulizia degli agretti. Eliminate la base con un coltello (otterrete circa 230 g utilizzabili) 1 e poi lessateli per un paio di minuti in acqua bollente 2. Non appena saranno leggermente inteneriti versateli in una bacinella con acqua ghiacciata, così bloccherete la cottura e il colore resterà bello acceso 3.
									

								

															

																		
																															
											
										
																														
																		Nel frattempo potete schiacciare uno spicchio d’aglio non sbucciato con il dorso di una lama 4 e versarlo in una padella insieme ad un po’ d’olio 5. Quindi, non appena il fondo è ben caldo, scolate gli agretti e versateli in padella 6.
									

								

															

																		
																															
											
										
																														
																		Fateli insaporire per bene saltandoli a fiamma vivace per un paio di minuti; regolate di sale e di pepe e mescolate bene 7. Mettete in disparte ad intiepidire e occupatevi della scamorza. Tagliatela a cubetti di pochi centimetri e spostate anche questi 8. Ritagliate la pasta sfoglia prima in strisce 9
									

								

															

																		
																															
											
										
																														
																		e poi in quadrati in modo da ottenere 30 pezzi da 5x5 cm 10. Man mano disponete i quadratini su una leccarda rivestita con carta forno e poi schiacciate nel mezzo delicatamente con le punte delle dita 11. Posizionate un mucchietto di agretti 12,
									

								

															

																		
																															
											
										
																														
																		poi qualche cubetto di scamorza 13 e continuate così con tutti gli altri 14. Le vostre sfoglie sono pronte per cuocere in forno statico, già caldo a 200°, per 10-12 minuti 15.
									

								

															

																		
																															
											
										
																														
																		Riprendete la placca dal forno e adagiate sulle sfogliatine un po’ di nduja aiutandovi con un cucchiaino 16 fino a farcirle tutte 17. Ecco pronte le vostre sfoglie con agretti e nduja non vi resta che gustarle calde o anche fredde 18!
									

								

							
					    