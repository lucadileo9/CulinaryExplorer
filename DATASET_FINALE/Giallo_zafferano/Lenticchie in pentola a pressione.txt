Difficoltà: Media
Come si cuociono le lenticchie in pentola a pressione? E' facilissimo, una ricetta salva bolletta che vi farà risparmiare tempo ma preserverà tutto il buono di questo legume! I legumi sono un alimento prezioso e ricco di nutrienti, ma necessitano di una cottura piuttosto lunga. Con la ricetta delle lenticchie in pentola a pressione potrete dimezzarli! Vi basterà inserire gli ingredienti nella pentola a pressione, aggiungere la giusta dose di liquidi e chiudere il coperchio… vedrete che col minimo sforzo otterrete delle ottime lenticchie saporite! Gustose come contorno, le lenticchie in pentola a pressione sono perfette anche per condire la pasta o il riso per appetitosi primi piatti.


												
						
						

														INGREDIENTI
							
													


						
							
							

							
								

																	Lenticchie secche
								
								
								
																	300
									g
																

								

							
								

																	Cipolle
								
								
								
																	1
									
																

								

							
								

																	Carote
								
								
								
																	1
									
																

								

							
								

																	Sedano
								
								
								
																	1
									costa
																

								

							
								

																	Concentrato di pomodoro
								
								
								
																	2
									cucchiaini
																

								

							
								

																	Brodo vegetale
								
								
								
																	1
									l
																

								

							
								

																	Salvia
								
								
								
																	
									q.b.
																

								

							
								

																	Rosmarino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le lenticchie in pentola a pressione per prima cosa preparate le verdure per il soffritto: mondate e tritate finemente il sedano 1, la carota 2 e la cipolla 3.
									

								

															

																		
																																											
											
										
																						
											
										
																						
											
										
																																										
																		Sciacquate le lenticchie sotto l’acqua corrente 4. Mettete sul fuoco una pentola a pressione della capacità di 4,5 litri, versate un filo d’olio 5 e le verdure 6.
									

								

															

																		
																																											
											
										
																						
											
										
																						
											
										
																																										
																		Rosolate il soffritto per circa 5 minuti, poi aggiungete la salvia e il rosmarino legati insieme con spago da cucina 7. Unite le lenticchie 8 e il concentrato di pomodoro 9.
									

								

															

																		
																																											
											
										
																						
											
										
																						
											
										
																																										
																		Infine versate il brodo 10, salate 11 e pepate, poi mescolate bene il tutto 12.
									

								

															

																		
																																											
											
										
																						
											
										
																						
											
										
																																										
																		A questo punto 13 chiudete la pentola con il coperchio e chioudete la valvola 14, alzate la fiamma e aspettate che vada in pressione. Nel momento in cui sentirete il fischio, abbassate nuovamente la fiamma e cuocete per metà del tempo indicato sulla confezione delle lenticchie: noi le abbiamo cotte per 24 minuti. Trascorso il tempo di cottura spegnete il fuoco e sollevate la valvola per far fuoriuscire tutto il vapore (fate sempre attenzione a non scottarvi). Solo allora potrete aprire il coperchio. Regolate di sale e servite le vostre lenticchie in pentola a pressione come preferite 15!
									

								

							
					    