Difficoltà: Molto facile
Carote arancioni, pomodorini rossi, zucchine e taccole di verdi diversi, cipollotto striato di viola…i colori delle verdure sono tutti bellissimi, e questa volta abbiamo pensato di racchiuderli in un piatto allegro e variopinto che siamo certi vi conquisterà al primo assaggio: la padellata di tortiglioni con verdure all’aneto! Un primo piatto vegano, tanto sano quanto gustoso, reso speciale da un’erbetta che più profumata non si può: l’aneto, ritenuto fonte di forza e vigore dagli antichi, amatissimo dai moderni gourmet per il suo aroma dolce e selvatico che ricorda sapori del Nord. Per cena tra amici informale ma con un quid in più, con la padellata di verdure all’aneto porterete in tavola un piatto saporito e profumato che piacerà a tutta la compagnia!


												
						
						

														INGREDIENTI
							
							                            
                                
    								
    									
    										
    										405
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    405
    					
    					    					    					
    					    Carboidrati
    					    g
    					    74
    					
    					    					    					
    					      di cui zuccheri
    					    g
    					    7.6
    					
    					    					    					
    					    Proteine
    					    g
    					    11.8
    					
    					    					    					
    					    Grassi
    					    g
    					    6.8
    					
    					    					    					
    					      di cui saturi
    					    g
    					    1.05
    					
    					    					    					
    					    Fibre
    					    g
    					    5.3
    					
    					    					    					    					
    					    Sodio
    					    mg
    					    321
    					
    					    				
    			
                            
													


						
							
														Ingredienti per la padellata
							

							
								

																	Tortiglioni
								
								
								
																	320
									g
																

								

							
								

																	Carote
								
								
								
																	130
									g
																

								

							
								

																	Cipollotti
								
								
								
																	80
									g
																

								

							
								

																	Zucchine
								
								
								
																	100
									g
																

								

							
								

																	Pomodorini datterini
								
								
								
																	120
									g
																

								

							
								

																	Taccole
								
								
								
																	120
									g
																

								

							
								

																	Aneto
								
								
								
																	3
									rametti
																

								

							
								

																	Olio extravergine d'oliva
								
								
								
																	25
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la padellata di tortiglioni con verdure all’aneto, cominciate tagliando le verdure. Utilizzate le taccole come modello, e cercate di tagliare le altre verdure di spessore e lunghezza simile. Tagliate quindi a metà nel senso della lunghezza il cipollotto, e poi ricavatene fettine sottili 1. Pelate la carota 2 e procedete nello stesso modo 3.
									

								

															

																		
																															
											
										
																														
																		Continuate ugualmente con le zucchine 4, ed infine tagliate i pomodorini a metà (o in quarti) nel senso della lunghezza 5. Mettete a bollire una pentola con abbondante acqua salata per la pasta. Nel frattempo, scaldate l’olio in una larga padella antiaderente, e ponetevi per primi i cipollotti 6.
									

								

															

																		
																															
											
										
																														
																		Lasciate imbiondire i cipollotti a fuoco dolce per qualche minuto. Quando l’acqua bolle, buttate la pasta 7. Alzate un po’ la fiamma sotto la padella, unite le carote, fatele saltare per 1 minuto e aggiungete anche le zucchine 8. Saltate per ancora un minuto circa, quindi unite le taccole 9.
									

								

															

																		
																															
											
										
																														
																		Allungate con un abbondante mestolo di acqua di cottura 10 e proseguite così la cottura a fiamma vivace per 3-4 minuti, mescolando spesso 11 Infine regolate le verdure di sale 12 e di pepe.
									

								

															

																		
																															
											
										
																														
																		Scolate la pasta al dente 13 e trasferitela in padella insieme alle verdure 14. Unite anche i pomodorini 15, e mescolate bene continuando a saltare per amalgamare i sapori.
									

								

															

																		
																															
											
										
																														
																		Completate la ricetta cospargendo con abbondante aneto fresco 16: un’ultima mescolata 17 e la vostra padellata di tortiglioni con verdure all’aneto è pronta per essere impiattata 18!
									

								

							
					    