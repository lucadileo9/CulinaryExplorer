Difficoltà: Facile
Chiunque adori l’autentica tradizione del fritto non può fare a meno del burro chiarificato. Il processo della chiarificazione del burro è importantissimo ai fini della resistenza al calore. Infatti il burro tradizionale non resiste molto tempo in cottura poiché quando arriva a 130° brucia, invece il burro chiarificato ha un punto di fumo molto più alto, fino a 170°, che consente una frittura molto più sicura. Se siete quindi intenzionati a fare un buon fritto, o per esempio preparare l’autentica cotoletta alla milanese, vi sarà indispensabile la preparazione del burro chiarificato. Il processo di chiarificazione del burro serve a separare la parte grassa dalla proteina del latte, attraverso l'evaporazione dell'acqua che va a dividere da un lato le proteine e dall'altro la massa lipidica. Quindi chi ha un'intolleranza al lattosio potrebbe scegliere come condimento proprio il burro chiarificato, purché sia stato ascoltato il parere del proprio medico curante. Nonostante possa sembrare un processo lungo e laborioso, vedrete che la chiarificazione non è assolutamente difficile, le vostre preparazioni saranno avvalorate grazie al burro chiarificato!


												
						
						

														INGREDIENTI
							
							                            
                                
    								
    									
    										
    										758
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    758
    					
    					    					    					
    					    Carboidrati
    					    g
    					    1.1
    					
    					    					    					
    					      di cui zuccheri
    					    g
    					    1.1
    					
    					    					    					
    					    Proteine
    					    g
    					    0.8
    					
    					    					    					
    					    Grassi
    					    g
    					    83.4
    					
    					    					    					
    					      di cui saturi
    					    g
    					    48.78
    					
    					    					    					    					
    					    Colesterolo
    					    mg
    					    250
    					
    					    					    					
    					    Sodio
    					    mg
    					    7
    					
    					    				
    			
                            
													


						
							
							

							
								

																	Burro
								
								
								
																	1
									kg
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il burro chiarificato la prima cosa fare è quella di spezzettare il burro in pezzi 1, dopodiché raccoglieteli e versateli in un tegame e fate fondere a bagnomaria 2. Mentre fonde il burro, noterete che sulla superficie affiorerà una sostanza acquosa 3 lasciate cuocere a fuoco dolce fin quando questa non sarà evaporata completamente; lasciate andare senza mescolare.
									

								

															

																		
																															
											
										
																														
																		sistemate un imbuto in un recipiente e foderatelo con una garza sterile a maglie molto strette 4, versate il burro chiarificato liquido facendo moltissima attenzione affinché la caseina depositata sul fondo non riaffiori in superficie; infine sistemate il liquido nei vasetti. Il burro chiarificato diventerà solido non appena si sarà raffreddato.
									

								

							
					    