Difficoltà: Media
I cake pops sono delle deliziose palline di torta ricoperte con cioccolato e decorate con zuccherini colorati, che ricordano, per la loro forma, dei golosi leccalecca!
Preparare i cake pops è davvero divertente: si inizia procurandosi del pan di spagna o della torta avanzata, si amalgama con della confettura (ma si può utilizzare anche Nutella o mascarpone) si formano delle polpettine che si copriranno con cioccolato fondente, al latte o bianco. Ultimo step: sfoderare tutta la fantasia per decorare i cake pops con codette di zucchero, noce di cocco grattugiata, cioccolato fuso o granella di nocciole!
I cake pops sono una ricetta perfetta da preparare per una festa per i vostri bambini o da regalare confezionandoli in sacchettini trasparenti.


						
						

														INGREDIENTI
							
							                            
                                
    								
    									
    										
    										131
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    131
    					
    					    					    					
    					    Carboidrati
    					    g
    					    16.5
    					
    					    					    					
    					      di cui zuccheri
    					    g
    					    13
    					
    					    					    					
    					    Proteine
    					    g
    					    2.2
    					
    					    					    					
    					    Grassi
    					    g
    					    6.2
    					
    					    					    					
    					      di cui saturi
    					    g
    					    3.33
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    25
    					
    					    					    					
    					    Sodio
    					    mg
    					    15
    					
    					    				
    			
                            
													


						
														
							
														Ingredienti per 30 cake pops
							

							
								

																	Confettura di albicocche
								
								
								
																	4
									cucchiai
																

								

							
								

																	Pan di Spagna
								
								
								
																	400
									g
																

								

							
														
							
						
														
							
														per coprire e decorare
							

							
								

																	Cioccolato bianco
								
								
								
																	200
									g
																

								

							
								

																	Cioccolato fondente
								
								
								
																	200
									g
																

								

							
								

																	Cocco rapè
								
								
								
																	
									q.b.
																

								

							
								

																	Codette bianche
								
								
								
																	
									q.b.
																

								

							
								

																	Granella di nocciole
								
								
								
																	
									q.b.
																

								

							
								

																	Perline di zucchero
								
								
								colorate
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cake pops, iniziate procurandovi 400 gr di pan di spagna, in alternativa potete utilizzare la nostra torta 7 vasetti, la torta al cioccolato o utilizzare avanzi di torta o merendine confezionate (tipo plumcake). Sbriciolate con le dita la torta, eliminando eventualmente la crosta se dovesse risultare troppo secca e ponete le briciole in una ciotola 1. A questo punto aggiungete circa 4 cucchiai della vostra marmellata preferita (uno alla volta) 2, impastando con le mani fino ad ottenere un impasto abbastanza compatto per formare delle "polpettine". Vi consiglio di aggiungere i primi due cucchiai di marmellata, impastare e poi, solo se necessario, aggiungere un terzo o eventualmente un quarto cucchiaio. Formate con l’impasto della palline grandi poco meno di una noce, poggiatele su un foglio di carta da forno e lasciate rassodare in freezer per circa mezz’ora 3.
									

								

															

																		
																															
											
										
																														
																		Fondete a bagnomaria o in microonde il cioccolato fondente e quello bianco (in due contenitori separati). Procuratevi dei bastoncini da leccalecca di plastica (o se non li trovate dei bastoncini di legno) e infilzatevi le palline di torta che avrete estratto dal freezer 4. Subito dopo immergete le palline nel cioccolato  5 (fondente o bianco) ricoprendole completamente. Fate quindi colare per bene il cioccolato in eccesso, scuotendo i cake pops molto delicatamente 6.
									

								

															

																		
																															
											
										
																														
																		Poi, se volete, ricopriteli di cocco grattugiato, granella di nocciole o codette di zucchero colorate (7-8) e fateli asciugare infilzando i bastoncini su una base di polistirolo 9. Potete anche coprire i cake pops con del cioccolato (fondente) e poi realizzare delle striature in contrasto con il cioccolato bianco (o viceversa).Per ottenere una copertura di cioccolato più croccante vi consiglio di conservare i cake pops in frigorifero.
									

								

							
					    