Difficoltà: Molto facile
Se la calura estiva non vi dà tregua abbandonatevi al piacere di un dolce fresco, anzi… gelato! Non ci sono fronzoli in questa ricetta ma proprio per questo siamo sicuri che il gelato alla panna vi conquisterà con la sua semplicità! Un mix di latte e panna aromatizzato con la profumata bacca di vaniglia: un gusto delicato che piace proprio a tutti! Ideale per uno spuntino pomeridiano, per concludere un buon pranzo oppure per affondare il cucchiaio in una generosa coppa mentre chiacchierate con gli amici sul balcone di casa. Vi diamo anche uno spunto ulteriore per gustare il gelato in inverno: provatelo per accompagnare i dolci cubotti dello sticky toffee pudding! Comunque decidiate di assaporarlo siamo certi che questa bontà “sottozero” porterà una ventata di buonumore con la sua freschezza!

Servite il gelato alla panna insieme ad una pallina di gelato al caffè, sentirete che bontà!


												
						
						

														INGREDIENTI
							
							                            
                                
    								
    									
    										
    										289
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    289
    					
    					    					    					
    					    Carboidrati
    					    g
    					    41.5
    					
    					    					    					
    					      di cui zuccheri
    					    g
    					    41.5
    					
    					    					    					
    					    Proteine
    					    g
    					    4.3
    					
    					    					    					
    					    Grassi
    					    g
    					    11.8
    					
    					    					    					
    					      di cui saturi
    					    g
    					    6.9
    					
    					    					    					    					
    					    Colesterolo
    					    mg
    					    38
    					
    					    					    					
    					    Sodio
    					    mg
    					    69
    					
    					    				
    			
                            
													


						
							
														Ingredienti per circa 600 g di gelato
							

							
								

																	Panna fresca liquida
								
								
								
																	170
									g
																

								

							
								

																	Latte intero
								
								
								
																	370
									g
																

								

							
								

																	Zucchero
								
								
								
																	140
									g
																

								

							
								

																	Baccello di vaniglia
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il gelato alla panna prendete la bacca di vaniglia, incidetela e raschiate la polpa interna con la lama di un coltellino 1. Tenete da parte. Prendete poi un tegame dai bordi alti e versatevi latte 2 e panna 3.
									

								

															

																		
																															
											
										
																														
																		Aggiungete quindi anche lo zucchero 4 ed i semini della bacca di vaniglia 5 assieme alla bacca stessa della vaniglia 6 per aromatizzare il composto.
									

								

															

																		
																															
											
										
																														
																		Scaldate a fuoco dolce per far sciogliere lo zucchero mentre mescolate con una frusta a mano 7: ci vorranno circa 2-3 minuti. Il composto deve sfiorare il bollore. Arrivato a temperatura spegnete il fuoco ed eliminate la bacca di vaniglia 8. Lasciate raffreddare il composto fino a raggiungere la temperatura ambiente. Versate a questo punto il composto nella gelatiera 9. Per questa gelatiera non è necessario raffreddare il cestello in frigorifero.
									

								

															

																		
																															
											
										
																														
																		Lasciate andare la gelatiera per circa 30 minuti 10, fino a che non sarà ben denso e corposo 11. A questo punto trasferitelo in un contenitore basso e ampio, preferibilmente di vetro o acciaio, e riponetelo chiuso in congelatore per almeno 3 ore prima di consumarlo. Il vostro gelato alla panna è pronto per essere gustato 12!
									

								

							
					    