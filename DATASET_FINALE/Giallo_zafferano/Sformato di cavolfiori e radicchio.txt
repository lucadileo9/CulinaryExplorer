Difficoltà: Facile
Siete alla ricerca di un piatto gustoso, vegetariano e genuino, realizzato con verdure invernali? Ecco la nostra appetitosa proposta: lo sformato di cavolfiori e radicchio. Le verdure si saltano in padella e poi si gratinano in forno con formaggio, pangrattato e una manciata di granella di pistacchi che garantiranno una superficie dorata e accattivante, come le cocotte in cui le abbiamo servite. E se siete amanti della gratinatura venite a scoprire altre ricette ghiotte realizzate con i finocchi, i broccoli e i cardi, perfetti per arricchire di gusto i menu della stagione più fredda.


												
						
						

														INGREDIENTI
							
													


						
							
							

							
								

																	Cavolfiore
								
								
								(da pulire)
																	900
									g
																

								

							
								

																	Radicchio
								
								
								
																	250
									g
																

								

							
								

																	Cipolle bianche
								
								
								
																	100
									g
																

								

							
								

																	Olio extravergine d'oliva
								
								
								
																	3
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Grana Padano DOP
								
								
								
																	4
									cucchiai
																

								

							
								

																	Pangrattato
								
								
								
																	2
									cucchiai
																

								

							
								

																	Burro
								
								
								
																	
									q.b.
																

								

							
								

																	Pistacchi non salati
								
								
								sgusciati
																	60
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare lo sformato di cavolfiore e radicchio pulite il cavolfiore eliminando le foglie verdi 1 e il torsolo centrale, e sempre con l’aiuto di un coltello a lama liscia, staccate tutte le cime, dividendo a metà quelle più grandi 2. Trasferite le cime pulite in uno scolapasta e sciacquatele sotto l’acqua fredda 3.
									

								

															

																		
																															
											
										
																														
																		Mettete una casseruola piena d’acqua sul fuoco e appena bolle, tuffate le cime di cavolfiore 4 lessandole per circa 10 minuti; la consistenza dovrà restare piuttosto al dente, dal momento che verrà saltato in padella, proseguendo poi con la cottura in forno. Scolate il cavolfiore all’interno di una scodella e lasciatelo da parte 5. Mondate la cipolla e affettatela finemente 6.
									

								

															

																		
																															
											
										
																														
																		Scaldate un filo di olio in padella, unite la cipolla 7 e soffriggete a fuoco dolce, in una padella capiente. Appena la cipolla risulta dorata, unite il cavolfiore 8, aggiustate di sale 9
									

								

															

																		
																															
											
										
																														
																		e di pepe 10, mescolate e lascia insaporire tutto per 5-6 minuti. Intanto pulite il radicchio eliminando il torsolo centrale, affettatelo sottilmente 11 e aggiungetelo nella padella con il cavolfiore 12, mescolate, fate saltare pochi secondi per non farlo appassire troppo
									

								

															

																		
																															
											
										
																														
																		Spegnete il fuoco e tenete da parte 13. Versate i pistacchi sgusciati all’interno di un mortaio, pestateli con vigore 14 ottenendo un trito grossolano e trasferiscili in una ciotolina 15.
									

								

															

																		
																															
											
										
																														
																		Scaldate il forno a 200° C in modalità statica. Imburrate 4 cocotte del diametro di circa 11 cm 16 poi spolverate l’interno con il pangrattato 17. Riempite ogni cocotte con il cavolfiore e il radicchio, unite in superficie un pizzico di pangrattato 18
									

								

															

																		
																															
											
										
																														
																		e un cucchiaino di Grana Padano grattugiato 19.Terminate con la granella di pistacchio 20 e infornate per circa 15 minuti, gratinando gli ultimi minuti di cottura con il grill per dorare la superficie. Sfornate le cocotte di cavolfiore e radicchio con pistacchi, e servitele calde 21.
									

								

							
					    