Difficoltà: Media
Per gli amanti della birra e in occasione dell'Oktoberfest vi proponiamo il Birramisù, una gustosa e delicata variante del famosissimo dolce al cucchiaio: il tiramisù! La crema del birramisù viene preparata con uno zabaione aromatizzato alla birra, che poi viene amalgamato a un goloso composto di mascarpone e gustosissima panna. I savoiardi vengono inzuppati in una profumatissima bagna al caffè e birra chiara. Per ricreare l’atmosfera dell’Oktoberfest potrete servire il vostro delicato birramisù in boccali trasparenti. O'Zapft is! (Stappami! La frase d’apertura dell'Oktoberfest)


						
						

														INGREDIENTI
							
							                            
                                
    								
    									
    										
    										679
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    679
    					
    					    					    					
    					    Carboidrati
    					    g
    					    71.5
    					
    					    					    					
    					      di cui zuccheri
    					    g
    					    61.5
    					
    					    					    					
    					    Proteine
    					    g
    					    13.3
    					
    					    					    					
    					    Grassi
    					    g
    					    35.6
    					
    					    					    					
    					      di cui saturi
    					    g
    					    17.77
    					
    					    					    					
    					    Fibre
    					    g
    					    2.7
    					
    					    					    					
    					    Colesterolo
    					    mg
    					    543
    					
    					    					    					
    					    Sodio
    					    mg
    					    161
    					
    					    				
    			
                            
													


						
														
							
							

							
								

																	Panna fresca liquida
								
								
								
																	300
									ml
																

								

							
								

																	Mascarpone
								
								
								
																	60
									g
																

								

							
								

																	Savoiardi
								
								
								
																	12
									
																

								

							
								

																	Cacao amaro in polvere
								
								
								
																	
									q.b.
																

								

							
														
							
						
														
							
														per lo zabaione alla birra
							

							
								

																	Birra
								
								
								
																	60
									ml
																

								

							
								

																	Tuorli
								
								
								
																	6
									
																

								

							
								

																	Zucchero
								
								
								
																	120
									g
																

								

							
														
							
						
														
							
														per la bagna
							

							
								

																	Caffè
								
								
								
																	200
									ml
																

								

							
								

																	Zucchero
								
								
								
																	50
									g
																

								

							
								

																	Birra
								
								
								
																	200
									ml
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per iniziare preparate la bagna: mettete sul fuoco un pentolino con la birra 1 e aggiungete lo zucchero 2. Quando lo zucchero sarà completamente sciolto, aggiungete il caffè 3 e lasciate il liquido sul fuoco finché l’alcool della birra non sarà evaporato.
									

								

															

																		
																															
											
										
																														
																		Intanto, montate la panna 4 e con una spatola ammorbidite il mascarpone 5. Unite la panna 6 poco alla volta e delicatamente al mascarpone e quando si saranno perfettamente amalgamati conservate in frigorifero.
									

								

															

																		
																															
											
										
																														
																		Ora, procedete con la preparazione dello zabaione alla birra: montate, con l’aiuto di una planetaria dotata di fruste, i tuorli con lo zucchero 7 finché il composto risulti chiaro e spumoso. Aggiungete a filo la birra 8 a temperatura ambiente e continuate a montare fino a completo assorbimento. Versate la vostra crema in una pentola con il manico e ponetela a bagnomaria in un'altra pentola più grande che la contenga, riempita per 1/3 d’acqua calda. Intanto, continuate a mescolare con una frusta elettrica per 10-15 minuti finché la crema risulti densa e gonfia 9.
									

								

															

																		
																															
											
										
																														
																		Aggiungete la crema alla birra al composto di panna e mascarpone 10 un po’ alla volta con movimenti circolari dall’alto verso il basso, in modo da non far smontare il tutto. La crema del birramisù è pronta. Inzuppate i savoiardi nella bagna 11 (ricordatevi di non inzupparli troppo) e formate il primo strato. Ricoprite i savoiardi con uno strato di crema alla birra 12 e livellatelo bene con un cucchiaino. Spolverate con il cacao amaro tutta la superficie. Disponete, poi, il secondo strato di savoiardi e ricoprite nuovamente con la crema. Terminate il tutto con una generosa spolverata di cacao amaro.
									

								

							
					    