Difficoltà: Facile
Tra tutte le risorse che la Terra ci offre, il mare è sicuramente quella più grande, un'imponente distesa di acqua che vale alla Terra l'appellativo di "pianeta blu". Un bene inestimabile che ci regala colori suggestivi, emozioni intense e, perché no, anche una grande varietà di pesci. Aragoste, gamberi, cernie vantano tutti carni nobili, ma non bisogna dimenticarsi anche dei pesci poveri, dalle carni magre e dalla grande versatilità in cucina come sgombri, alacce, palamite... e sarde. Oggi vi proponiamo di gustare questi pesci azzurri, famosi per dar vita ad un piatto prelibato come la pasta con le sarde, in uno sfizioso secondo piatto: le sarde al forno, una pietanza semplice ma di carattere. Arricchite le sarde al forno con una panatura di pangrattato, prezzemolo e pinoli... otterrete una ricetta in cui i sapori del mare si uniscono sapientemente a quelli mediterranei per un risultato saporito adatto ad ogni occasione, non vi resta che scegliere la vostra! E se siete amanti di questo pesce azzurro, non perdete l'occasione di preparare anche una gustosa focaccia che le vede protagoniste: la sanremese sardenaira.


												
						
						

														INGREDIENTI
							
							                            
                                
    								
    									
    										
    										648
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    648
    					
    					    					    					
    					    Carboidrati
    					    g
    					    27.1
    					
    					    					    					
    					      di cui zuccheri
    					    g
    					    4.7
    					
    					    					    					
    					    Proteine
    					    g
    					    32.9
    					
    					    					    					
    					    Grassi
    					    g
    					    45.3
    					
    					    					    					
    					      di cui saturi
    					    g
    					    8.43
    					
    					    					    					
    					    Fibre
    					    g
    					    2.6
    					
    					    					    					
    					    Colesterolo
    					    mg
    					    74
    					
    					    					    					
    					    Sodio
    					    mg
    					    369
    					
    					    				
    			
                            
													


						
							
														Ingredienti per 1 teglia da 15X19 cm
							

							
								

																	Sarde
								
								
								18 sarde per un totale di circa
																	250
									g
																

								

							
								

																	Pangrattato
								
								
								
																	60
									g
																

								

							
								

																	Olio extravergine d'oliva
								
								
								
																	60
									g
																

								

							
								

																	Prezzemolo
								
								
								
																	1
									ciuffo
																

								

							
								

																	Timo
								
								
								
																	1
									rametto
																

								

							
								

																	Aglio
								
								
								
																	1
									spicchio
																

								

							
								

																	Grana Padano DOP
								
								
								grattugiato
																	20
									g
																

								

							
								

																	Pinoli
								
								
								
																	30
									g
																

								

							
								

																	Olio extravergine d'oliva
								
								
								per ungere la teglia
																	15
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le sarde al forno iniziate a pulire il pesce (potete usare guanti da cucina usa e getta): sotto l'acqua corrente eliminate la testa 1 e sempre con le mani allargando delicatamente l'apertura tra la testa e il ventre eliminate le interiora 2. Poi aprendo le sarde a libro riuscirete ad estrarre anche la lisca centrale 3, tirando delicatamente verso la coda.
									

								

															

																		
																															
											
										
																														
																		Una volta pulite tutte le sarde 4 occupatevi di preparare la panatura: versate in una ciotola il pangrattato, il formaggio grattugiato 5 e lo spicchio d'aglio schiacciato 6.
									

								

															

																		
																															
											
										
																														
																		Sciacquate, asciugate e tritate finemente il prezzemolo 7; quindi aggiungete anch'esso alla panatura 8 e aromatizzate ulteriormente con le foglioline di timo;
									

								

															

																		
																															
											
										
																														
																		versate i 60 g di olio 10 e mescolate il tutto 11, fino ad ottenere un composto uniforme 12.
									

								

															

																		
																															
											
										
																														
																		A questo punto prendete una pirofila dalle dimensioni di 19x15 cm e irroratela con circa 15 g di olio. Disponete le sarde orizzontalmente senza sovrapporle tra loro 13, salate (non eccessivamente), pepate 14 e ricoprite con un metà del composto preparato in precedenza 15.
									

								

															

																		
																															
											
										
																														
																		Disponete un altro strato di sarde, avendo l'accortezza di posizionarle in maniera verticale (opposta a prima), salate, pepate e ricoprite con la parte restante della panatura 17 l'intera superficie 18.
									

								

															

																		
																															
											
										
																														
																		Terminate decorando la superficie con i pinoli (19-20). Poi cuocete le sarde al forno in modalità grill a 200° per 8 minuti, fino a che non risulteranno ben dorate. Una volta cotte servite le sarde al forno ancora calde 21. 
									

								

							
					    