Difficoltà: Facile
Giovedì gnocchi? Sì, ma gnocchi di ricotta… anzi, gnocchi di ricotta e curcuma! Un primo piatto sfizioso e genuino, che unisce le proprietà della curcuma alla consistenza morbida e delicata della ricotta. Per questa versione di gnocchi senza patate abbiamo scelto un condimento in bianco molto semplice con olio extravergine e timo, che si abbina all’aroma della spezia senza sovrastarlo. Perfetti per una cena vegetariana, gli gnocchi di ricotta e curcuma saranno apprezzati anche da chi è particolarmente attento al benessere!


						
						

														INGREDIENTI
							
													


						
														
							
							

							
								

																	Ricotta vaccina
								
								
								
																	500
									g
																

								

							
								

																	Farina 00
								
								
								
																	200
									g
																

								

							
								

																	Grana Padano DOP
								
								
								(da grattugiare)
																	130
									g
																

								

							
								

																	Uova
								
								
								medie
																	2
									
																

								

							
								

																	Curcuma in polvere
								
								
								
																	5
									g
																

								

							
														
							
						
														
							
														Per la spianatoia
							

							
								

																	Semola di grano duro rimacinata
								
								
								
																	
									q.b.
																

								

							
														
							
						
														
							
														Per condire e cuocere
							

							
								

																	Grana Padano DOP
								
								
								da grattugiare
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare gli gnocchi di ricotta e curcuma per prima cosa versate la ricotta e le uova sbattute in una ciotola 1, mescolate bene 2, poi salate 3 e pepate.
									

								

															

																		
																																											
											
										
																						
											
										
																						
											
										
																																										
																		Aggiungete la curcuma 4, il Grana Padano DOP grattugiato 5 e la farina 6.
									

								

															

																		
																																											
											
										
																						
											
										
																						
											
										
																																										
																		Amalgamate il tutto con le mani 7, poi trasferite il composto sul piano di lavoro 8 e continuate a lavorare fino ad ottenere una consistenza liscia e omogenea. Avvolgete l’impasto nella pellicola 9 e lasciate riposare in frigorifero per 15 minuti.
									

								

															

																		
																																											
											
										
																						
											
										
																						
											
										
																																										
																		Trascorso questo tempo spolverizzate il piano di lavoro con della semola, dividete l’impasto in 4 porzioni e formate dei filoncini dello spessore di circa 2 cm 10. Ricavate degli gnocchetti di 1,5 cm con un tarocco 11 e disponeteli su un canovaccio spolverizzato con la semola 12.
									

								

															

																		
																																											
											
										
																						
											
										
																						
											
										
																																										
																		Portate a bollore una pentola di acqua salata e tuffate gli gnocchi 13. Quando verranno a galla scolateli in una padella dove avrete fatto scaldare un filo d’olio 14. Finite di cuocere gli gnocchi in padella aiutandovi con un mestolo della loro acqua di cottura 15.
									

								

															

																		
																																											
											
										
																						
											
										
																						
											
										
																																										
																		Infine mantecate con del Grana Padano DOP grattugiato 16 aggiungendo se necessario altra acqua di cottura. Impiattate e guarnite con qualche fogliolina di timo 17 e una macinata di pepe. I vostri gnocchi di ricotta e curcuma sono pronti per essere serviti 18!
									

								

							
					    