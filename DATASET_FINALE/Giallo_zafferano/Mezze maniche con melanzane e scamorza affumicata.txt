Difficoltà: Facile
Con la bella stagione c'è sempre voglia di primi piatti facili e veloci che strizzino l'occhio alla leggerezza e al gusto. Allora abbiamo pensato per voi la ricetta delle mezze maniche con melanzane e scamorza affumicata. Il condimento si prepara velocemente con le melanzane spadellate in padella assieme ai pomodorini, successivamente la pasta viene lasciata insaporire nel condimento e completata con un po' di scamorza affumicata filante. Le mezze maniche con melanzane e scamorza affumicata porteranno tanto sapore sulla vostra tavola incuriosendo il palato dei vostri commensali. Siete pronti a conquistarli?


												
						
						

														INGREDIENTI
							
													


						
							
							

							
								

																	Mezze Maniche Rigate
								
								
								
																	240
									g
																

								

							
								

																	Melanzane
								
								
								
																	250
									g
																

								

							
								

																	Pomodorini ciliegino
								
								
								
																	250
									g
																

								

							
								

																	Scamorza affumicata
								
								
								
																	80
									g
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le mezze maniche con melanzane e scamorza affumicata iniziate proprio dalle melanzane: pulitele, tagliatele a cubetti di 1,5 - 2 cm 1 e mettetele in uno scolapasta con un pizzico di sale 2, poi appoggiate un peso sopra per almeno mezz’ora. In questo modo spurgheranno l'acqua amarognola 3. 
									

								

															

																		
																															
											
										
																														
																		Trascorso questo tempo scaldate un giro d'olio in una padella con uno spicchio d'aglio pulito 4, versate le melanzane e lasciate cuocere a fuoco medio per 6-7 minuti 5. Intanto tagliate i pomodorini in quarti 6.
									

								

															

																		
																															
											
										
																														
																		Uniteli alle melanzane 7 mescolate, aggiustate di sale e pepe 8 e cuocete per 5 minuti mescolando di tanto in tanto 9. 
									

								

															

																		
																															
											
										
																														
																		Tagliate a cubetti la scamorza affumicata 10 e mettete a cucocere la pasta in acqua bollente e salata 11. Quando sarà al dente scolatela nel condimento 12.
									

								

															

																		
																															
											
										
																														
																		Aggiungete anche i cubetti di scamorza 13, date una veloce sfiammata, il tempo che il formaggio inizi un po' a filare 14, e potete finalmente impiattare. Le vostre mezze maniche con melanzane e scamorza affumicata sono pronte per essere gustate con un po' di basilico spezzettato su ogni piatto 15.
									

								

							
					    