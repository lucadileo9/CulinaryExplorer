Difficoltà: Facile
Se avete a disposizione un po’ di tempo libero da dedicare alla cucina ma non avete voglia di imbarcarvi in ricette troppo pesanti e complicate, lo spezzatino di tacchino con patate è il piatto giusto per venire incontro alle vostre esigenze! La carne di tacchino è molto versatile in cucina, è ricca di proteine, povera di grassi e risulta più digeribile rispetto alla controparte rossa. La lunga cottura a fuoco dolce insieme alla passata di pomodoro e al brodo ne preserverà la morbidezza creando un delizioso sughetto avvolgente, che appagherà il palato boccone dopo boccone, come ogni comfort food dovrebbe fare! Vi basteranno pochi ingredienti e un po’ di pazienza per portare in tavola un secondo piatto di carne davvero gustoso, che si può trasformare facilmente in piatto unico… basterà accompagnarlo a del riso pilaf e... il pranzo è servito!


												
						
						

														INGREDIENTI
							
							                            
                                
    								
    									
    										
    										552
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    552
    					
    					    					    					
    					    Carboidrati
    					    g
    					    41.2
    					
    					    					    					
    					      di cui zuccheri
    					    g
    					    6.9
    					
    					    					    					
    					    Proteine
    					    g
    					    78.6
    					
    					    					    					
    					    Grassi
    					    g
    					    8.1
    					
    					    					    					
    					      di cui saturi
    					    g
    					    1.95
    					
    					    					    					
    					    Fibre
    					    g
    					    4.7
    					
    					    					    					
    					    Colesterolo
    					    mg
    					    149
    					
    					    					    					
    					    Sodio
    					    mg
    					    738
    					
    					    				
    			
                            
													


						
							
							

							
								

																	Petto di tacchino
								
								
								
																	1,2
									kg
																

								

							
								

																	Patate
								
								
								
																	600
									g
																

								

							
								

																	Cipolle bianche
								
								
								
																	1
									
																

								

							
								

																	Carote
								
								
								
																	1
									
																

								

							
								

																	Farina 00
								
								
								 
																	70
									g
																

								

							
								

																	Passata di pomodoro
								
								
								
																	350
									g
																

								

							
								

																	Brodo di carne
								
								
								 
																	350
									g
																

								

							
								

																	Olio extravergine d'oliva
								
								
								 
																	10
									g
																

								

							
								

																	Rosmarino
								
								
								
																	3
									rametti
																

								

							
								

																	Timo
								
								
								
																	3
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare lo spezzatino di tacchino, per prima cosa preparate il brodo di carne, poi tagliate le verdure per il soffritto: pelate la carota e riducetela a cubetti 1; fate la stessa cosa con la cipolla 2. Legate insieme i rametti di timo e rosmarino con dello spago da cucina, infine tagliate la fesa di tacchino in tocchetti regolari di circa 2 cm di spessore 3.
									

								

															

																		
																															
											
										
																														
																		Scaldate l’olio in una casseruola, aggiungete la carota e la cipolla 4 e fate dorare il soffritto a fuoco medio-alto per circa 5 minuti mescolando molto spesso per evitare che si bruci. Quindi aggiungete il tacchino 5, fatelo rosolare per un paio di minuti, dopodiché versate la farina 6 e fatela tostare per altri 2-3 minuti, sempre mescolando spesso.
									

								

															

																		
																															
											
										
																														
																		Quando si sarà assorbita, versate nella casseruola la passata di pomodoro 7 e il brodo di carne 8, aggiustate di sale 9 e di pepe,
									

								

															

																		
																															
											
										
																														
																		aggiungete il mazzetto di erbe aromatiche (timo e rosmarino) 10, coprite con un coperchio 11 e cuocete a fuoco dolce per 40 minuti. Nel frattempo pelate le patate e tagliatele a cubetti regolari di 1 cm di spessore 12.
									

								

															

																		
																															
											
										
																														
																		Passati 40 minuti, aggiungete i cubetti di patate nella casseruola 13, coprite nuovamente con il coperchio e cuocete per altri 20 minuti, sempre a fuoco dolce. Trascorso il tempo di cottura, spegnete il fuoco, rimuovete il mazzetto di erbe aromatiche 14 e il vostro spezzatino di tacchino 15 è pronto per essere servito!
									

								

							
					    