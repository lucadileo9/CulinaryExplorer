Difficoltà: Facile
I dolci senza uova come alcune preparazioni salate tra cui i muffin, sono diventati una delle nostre specialità. Abbiamo iniziato con una semplice torta senza uova per la merenda, poi siamo passati al tiramisù per un dessert veramente goloso, siamo passati per la colazione con i pancake e ora vi proponiamo un morbido plumcake senza uova, perfetto per la colazione. Ricco e sostanzioso, ad ogni fetta vi caricherà di gusto ed energia! Questa ricetta sfiziosa e semplice è pensata per tutti coloro che devono seguire un regime alimentare che esclude il consumo di uova ma sarà una piacevole sorpresa anche per coloro che le hanno semplicemente finite. Nessun compromesso in termini di consistenza e di sapori ma una deliziosa variante vegana con latte di mandorla, dal gusto rustico grazie all'utilizzo della farina di tipo 2, che non ha nulla da invidiare ai tradizionali plumcake!


						
						

														INGREDIENTI
							
							                            
                                
    								
    									
    										
    										435
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    435
    					
    					    					    					
    					    Carboidrati
    					    g
    					    61.5
    					
    					    					    					
    					      di cui zuccheri
    					    g
    					    31.7
    					
    					    					    					
    					    Proteine
    					    g
    					    7.2
    					
    					    					    					
    					    Grassi
    					    g
    					    17.8
    					
    					    					    					
    					      di cui saturi
    					    g
    					    3.15
    					
    					    					    					
    					    Fibre
    					    g
    					    6.3
    					
    					    					    					    					
    					    Sodio
    					    mg
    					    8
    					
    					    				
    			
                            
													


						
														
							
							

							
								

																	Banane
								
								
								polpa matura
																	300
									g
																

								

							
								

																	Farina 2
								
								
								
																	250
									g
																

								

							
								

																	Zucchero di canna
								
								
								
																	90
									g
																

								

							
								

																	Olio di semi di girasole
								
								
								
																	70
									g
																

								

							
								

																	Latte di mandorle
								
								
								a temperatura ambiente
																	125
									g
																

								

							
								

																	Lievito in polvere per dolci
								
								
								
																	9
									g
																

								

							
								

																	Gocce di cioccolato fondente
								
								
								
																	40
									g
																

								

							
								

																	Mandorle pelate
								
								
								a lamelle
																	30
									g
																

								

							
														
							
						
														
							
														per guarnire
							

							
								

																	Banane
								
								
								
																	1
									
																

								

							
								

																	Zucchero di canna
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il plumcake senza uova per prima cosa sbucciate le banane e raccogliete in una ciotola 300 g di polpa, poi schiacciatela con una forchetta 1, in modo da ottenere una purea 2. Aggiungete lo zucchero di canna 3.
									

								

															

																		
																															
											
										
																														
																		Lavorate il composto con le fruste elettriche per amalgamarlo 4. Versare poi l’olio 5, il latte di mandorle 6 e lavorate ancora l’impasto con le fruste per un paio di minuti.
									

								

															

																		
																															
											
										
																														
																		A questo punto setacciate direttamente all'interno della ciotola la farina di tipo 2 7 e lievito 8; amalgamate con le fruste 9 finché non otterrete un impasto omogeneo.
									

								

															

																		
																															
											
										
																														
																		Per finire incorporate le gocce di cioccolato fondente 10 e le mandorle a lamelle 11. Mescolate con una spatola per distribuirle in maniera omogenea all’interno dell’impasto 12.
									

								

															

																		
																															
											
										
																														
																		Ungete con il burro 13 e infarinate uno stampo da plumcake che misuri 17x8 cm nella parte inferiore e 11x20 cm nella parte superiore, con un bordo alto 7 cm, e versate l’impasto del dolce 14. Sbucciate un'altra banana e tagliatela a metà nel senso della lunghezza, 
									

								

															

																		
																															
											
										
																														
																		in modo da ottenere due pezzi uguali 16; adagiate le fette di banana sopra l’impasto 17 e cospargete la superficie della banana con lo zucchero di canna 18 così da farla caramellare in forno.
									

								

															

																		
																															
											
										
																														
																		Il dolce è ora pronto per la cottura 19; cuocete in forno statico preriscaldato a 180° per 45 minuti nel ripiano centrale. A cottura ultimata, sformate il plumcake senza uova 20, lasciatelo intiepidire, poi sformatelo e trasferitelo su un piatto da portata 21.
									

								

							
					    