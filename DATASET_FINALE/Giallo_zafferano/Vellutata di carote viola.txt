Difficoltà: Facile
La vellutata di carote viola è un cremoso primo piatto che vi stupirà per il suo sapore delicato e il suo colore viola intenso, conferito da questo particolare tipo di carota. Si dice che la carota in origine fosse viola, resa poi arancione dagli olandesi in onore della dinastia regnante degli Orange. La carota viola, ora reperibile nei supermercati più forniti, ha un sapore molto simile alla carota arancione ed è ricchissima di vitamine e di antiossidanti. La vellutata di carote viola, arricchita con patate e porri e insaporita con il rosmarino, è una delicatissima crema, ideale da gustare tutto l'anno. Per renderla ancora più speciale, servitela con un cucchiaio di panna acida! Se volete saperne di più sulla carota viola e sul suo utilizzo in cucina come colorante, qui trovate un interessante approfondimento del docente di scienze chimiche e ambientali Dario Bressanini.


						
						

														INGREDIENTI
							
							                            
                                
    								
    									
    										
    										200
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    200
    					
    					    					    					
    					    Carboidrati
    					    g
    					    24
    					
    					    					    					
    					      di cui zuccheri
    					    g
    					    10.4
    					
    					    					    					
    					    Proteine
    					    g
    					    4.1
    					
    					    					    					
    					    Grassi
    					    g
    					    9.7
    					
    					    					    					
    					      di cui saturi
    					    g
    					    2.39
    					
    					    					    					
    					    Fibre
    					    g
    					    5.2
    					
    					    					    					
    					    Colesterolo
    					    mg
    					    7
    					
    					    					    					
    					    Sodio
    					    mg
    					    1154
    					
    					    				
    			
                            
													


						
														
							
							

							
								

																	Carote viola
								
								
								
																	500
									g
																

								

							
								

																	Patate
								
								
								
																	2
									
																

								

							
								

																	Porri
								
								
								
																	1
									
																

								

							
								

																	Sedano
								
								
								
																	1
									costa
																

								

							
								

																	Olio extravergine d'oliva
								
								
								
																	3
									cucchiai
																

								

							
								

																	Rosmarino
								
								
								
																	2
									rametti
																

								

							
								

																	Brodo vegetale
								
								
								
																	800
									ml
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per guarnire
							

							
								

																	Panna acida
								
								
								
																	4
									cucchiai
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la vellutata di carote viole iniziate pelando le patate e tagliandole a cubetti piuttosto piccoli 1, pelate anche le carote viola, privatele delle estremità e tagliatele a rondelle 2. Lavate il gambo di sedano, privatelo dei filamenti e tritatelo finemente. Mettete in un tegame l’olio extravergine di oliva, aggiungete il sedano tritato 3
									

								

															

																		
																															
											
										
																														
																		e il porro che avrete lavato e tagliato finemente 4, fate appassire il tutto a fuoco dolce. Aggiungete quindi le patate 5, le carote 6
									

								

															

																		
																															
											
										
																														
																		e i due rametti di rosmarino 7 e fatele saltare qualche minuto per insaporirle. Aggiungete quindi il brodo 8 e proseguite la cottura. Quando le verdure saranno cotte (ci vorranno circa 40 minuti), eliminate i due rametti di rosmarino e frullatele finemente in un mixer ottenendo una consistenza cremosa, se la crema dovesse risultare troppo densa aggiungete un mestolo di acqua calda 9. Infine aggiustate di sale. Servite la crema di carote viola calda o tiepida, accompagnandola con un cucchiaio di panna acida o di yogurt magro!
									

								

							
					    