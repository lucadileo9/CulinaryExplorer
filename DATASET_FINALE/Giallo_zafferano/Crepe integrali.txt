Difficoltà: Facile
Crepe dolci o salate, con o senza uova? Questo è il dilemma… queste morbide crespelle che arrivano dalla Francia ci hanno conquistato proprio perché ispirano le più fantasiose farciture che le rendono adatte a tutte le portate: sono infatti perfette da gustare a merenda spalmate con dolci creme come le golose crepe alla Nutella, da usare come base di maestose torte farcite, da servire come primo piatto come le crepe ricotta e spinaci oppure da proporre in versione finger food come gli sfiziosi rotolini di crepe ripieni. Per non parlare del più classico connubio di prosciutto e formaggio! Tante idee appetitose per tutti i gusti... e se desiderate una variante genuina non potete perdervi le nostre crepe integrali, rustiche e dal gusto neutro, saranno perfette da farcire con stuzzicanti ripieni a vostra scelta! Provate le crepe integrali con fichi e pere, per esempio, e scoprirete un modo sano e goloso per soddisfare la vostra voglia di dolce! 


												
						
						

														INGREDIENTI
							
							                            
                                
    								
    									
    										
    										197
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    197
    					
    					    					    					
    					    Carboidrati
    					    g
    					    17.4
    					
    					    					    					
    					      di cui zuccheri
    					    g
    					    2.6
    					
    					    					    					
    					    Proteine
    					    g
    					    6
    					
    					    					    					
    					    Grassi
    					    g
    					    11.5
    					
    					    					    					
    					      di cui saturi
    					    g
    					    6.31
    					
    					    					    					
    					    Fibre
    					    g
    					    2.2
    					
    					    					    					
    					    Colesterolo
    					    mg
    					    85
    					
    					    					    					
    					    Sodio
    					    mg
    					    237
    					
    					    				
    			
                            
													


						
							
														Ingredienti per 4 crepe (circa 20 cm di diametro)
							

							
								

																	Farina integrale
								
								
								
																	90
									g
																

								

							
								

																	Uova
								
								
								(circa 1)
																	60
									g
																

								

							
								

																	Latte intero
								
								
								a temperatura ambiente
																	170
									g
																

								

							
								

																	Burro
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le crepe integrali, sbattete l’uovo intero 1 e, in un’altra ciotolina, sciogliete il burro. Versate la farina integrale in una ciotola più capiente, aggiungete il sale 2, quindi versate il latte a filo 3 mescolando con la frusta, in questo modo eviterete la formazione di grumi.
									

								

															

																		
																															
											
										
																														
																		Una volta assorbito il latte, aggiungete l’uovo sbattuto 4 e il burro sciolto a temperatura ambiente 5, mescolando sempre con la frusta per ottenere un impasto omogeneo. Coprite la ciotola con la pellicola trasparente 6 e lasciate riposare in frigorifero per 30 minuti.
									

								

															

																		
																															
											
										
																														
																		Scaldate una crepiera o una padellina antiaderente di circa 20 cm di diametro, ungete il fondo con poco burro 7 e versate una mestolata di impasto 8. Inclinate la padella per consentire al composto di distribuirsi uniformemente sul fondo e cuocete per 3 minuti da un lato 9
									

								

															

																		
																															
											
										
																														
																		e 2 minuti dall’altro 10. Man mano che le crepe integrali saranno pronte, adagiatele su un piatto 11 e poi farcitele con ingredienti dolci o salati a vostra scelta 12!
									

								

							
					    