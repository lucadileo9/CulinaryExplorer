Difficoltà: Facile
Le scorze di arance candite sono dei tipici dolcetti natalizi, ottimi da gustare a fine pasto o per impreziosire i vostri dessert! La ricetta è molto semplice e prevede di bollire la buccia d’arancia tagliata a striscioline sottili in uno sciroppo di acqua e zucchero. Una volta pronta potrete decidere se utilizzarla subito o trasformarla in una conserva da riporre in dispensa. In questo modo avrete sempre a disposizione una scorta di scorze di arance candite fatte in casa per deliziare i vostri ospiti o arricchire dolci golosi come per esempio dei raffinati cestini al cioccolato!


												
						
						

														INGREDIENTI
							
													


						
							
														Per 2 barattoli da 250 g
							

							
								

																	Arance
								
								
								intere non trattate e dalla buccia spessa
																	1
									kg
																

								

							
								

																	Zucchero
								
								
								
																	800
									g
																

								

							
								

																	Acqua
								
								
								
																	800
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le scorze di arance candite tagliate le arance non trattate e con la buccia spessa a spicchi 1, poi con un coltello togliete la polpa 2. Tagliate la buccia a striscioline di 0,5 cm di larghezza, seguendo il verso degli spicchi 3; dovrete ricavare circa 300 g di scorze.
									

								

															

																		
																																											
											
										
																						
											
										
																						
											
										
																																										
																		Mettete le scorze in un pentolino con acqua fredda e portate a bollore, poi scolate 4 e fate raffreddare in una ciotola con acqua fredda e ghiaccio 5. Scolate le scorze con una schiumarola 6 e ripetete questo procedimento per 4 volte.
									

								

															

																		
																																											
											
										
																						
											
										
																						
											
										
																																										
																		A questo punto trasferite le scorze in una pirofila 7. Versate l’acqua e lo zucchero in un pentolino 8 e portate a bollore. Quando avrete ottenuto uno sciroppo aggiungete le scorze 9.
									

								

															

																		
																																											
											
										
																						
											
										
																						
											
										
																																										
																		Fate sobbollire per almeno 30 minuti a fuoco dolce 10. Una volta pronte 11, potete decidere di utilizzare le vostre scorze di arance candite subito per guarnire i vostri dolci oppure conservarle: in questo caso, versate i canditi insieme allo sciroppo in un barattolo di vetro precedentemente sterilizzato 12. Chiudete immediatamente e immergete i barattoli in acqua bollente, spegnete e lasciate raffreddare per 20-40 minuti. Le vostre scorze di arance candite sono pronte per conservate e utilizzate a vostro piacimento!
									

								

							
					    