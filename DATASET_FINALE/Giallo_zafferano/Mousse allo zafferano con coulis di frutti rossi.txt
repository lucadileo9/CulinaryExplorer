Difficoltà: Facile
La mousse allo zafferano con coulis di frutti rossi è un raffinato dessert al cucchiaio, ideale per concludere il pasto in modo sfizioso e originale. La mousse alla panna viene impreziosita dall’aroma inconfondibile dello zafferano, che si sposa perfettamente con la nota acidula dei frutti di bosco. Una ricetta semplice e delicata che verrà apprezzata anche dai palati più fini e quindi adatta a tutte le occasioni… con la mousse allo zafferano con coulis di frutti di bosco qualsiasi momento diventerà speciale!


						
						

														INGREDIENTI
							
													


						
														
							
														Per 4 bicchierini
							

							
								

																	Panna fresca liquida
								
								
								fredda
																	200
									g
																

								

							
								

																	Latte intero
								
								
								
																	100
									g
																

								

							
								

																	Zucchero
								
								
								
																	50
									g
																

								

							
								

																	Gelatina in fogli
								
								
								
																	3
									g
																

								

							
								

																	Zafferano
								
								
								1 bustina da 0,15 g
																	
									
																

								

							
														
							
						
														
							
														Per il coulis
							

							
								

																	Lamponi
								
								
								
																	100
									g
																

								

							
								

																	More
								
								
								
																	100
									g
																

								

							
								

																	Ribes
								
								
								
																	50
									g
																

								

							
								

																	Zucchero
								
								
								
																	50
									g
																

								

							
														
							
						
														
							
														Per guarnire
							

							
								

																	Lamponi
								
								
								
																	8
									
																

								

							
								

																	Rosmarino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la mousse allo zafferano e coulis di frutti rossi per prima cosa mettete in ammollo i fogli di gelatina in acqua fredda 1. Intanto versate il latte e lo zucchero in un pentolino 2 e fate scaldare per circa 5 minuti, fino al completo scioglimento dello zucchero 3.
									

								

															

																		
																															
											
										
																														
																		Spegnete il fuoco e aggiungete lo zafferano 4, poi mescolate bene. Unite la gelatina ben strizzata 5 e mescolate ancora per ottenere un composto omogeneo 6. Lasciate raffreddare a temperatura ambiente.
									

								

															

																		
																																											
											
										
																						
											
										
																						
											
										
																																										
																		Nel frattempo versate la panna fredda in una ciotola 7 e montatela con le fruste elettriche 8: la panna dovrà risultare lucida e semi-montata. Quando il composto di zafferano si sarà raffreddato aggiungetelo alla panna montata in 3 volte 9.
									

								

															

																		
																																											
											
										
																						
											
										
																						
											
										
																																										
																		Incorporate delicatamente il tutto con una frusta a mano 10 così da ottenere un composto omogeneo 11. Distribuite la mousse nei bicchierini e lasciate rassodare in frigorifero per circa 30 minuti 12.
									

								

															

																		
																																											
											
										
																						
											
										
																						
											
										
																																										
																		Passate alla preparazione del coulis: versate i frutti rossi in un pentolino 13, aggiungete lo zucchero 14 e cuocete a fuoco vivace per circa 5 minuti 15.
									

								

															

																		
																																											
											
										
																						
											
										
																						
											
										
																																										
																		Frullate il composto con un mixer a immersione 16, poi filtratelo con un colino 17 e lasciate raffreddare a temperatura ambiente. A questo punto riprendete i bicchierini e ricoprite la mousse con un paio di cucchiai di coulis ciascuno 18.
									

								

															

																		
																																											
											
										
																						
											
										
																						
											
										
																																										
																		Rimettete i bicchierini in frigorifero per circa 20 minuti 19. Infine guarnite la superficie con i lamponi e qualche aghetto di rosmarino 20. La vostra mousse allo zafferano con coulis di frutti rossi è pronta per essere servita 21!
									

								

							
					    