Difficoltà: Facile
Qual è il vostro modo preferito di fare colazione? Caffè al volo e biscotti oppure siete di quelli che imbandiscono la tavola ogni mattina con dolce, uova, bacon, succo d'arancia e frutta secca? Per gli amanti delle colazioni da campioni e per chi ama coccolarsi già al risveglio, vi proponiamo una ricetta facile e gustosa: le uova alla coque! Sbizzarritevi a scegliere i porta uovo più romantici o spiritosi per servire queste deliziose uova nel guscio, da gustare con il cucchiaino e meglio ancora se accompagnate con dei crostini caldi! Oltre ad individuare il tempo di cottura preciso per ottenere il tuorlo semi-liquido al punto giusto, e non solido, come nelle uova sode. Scegliete sempre uova freschissime e biologiche per gustare uova alla coque senza eguali e provate la nostra versione speciale: uova alla coque con caviale!


												
						
						

														INGREDIENTI
							
							                            
                                
    								
    									
    										
    										64
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    64
    					
    					    					    					    					    					
    					    Proteine
    					    g
    					    6.2
    					
    					    					    					
    					    Grassi
    					    g
    					    4.4
    					
    					    					    					
    					      di cui saturi
    					    g
    					    1.59
    					
    					    					    					    					
    					    Colesterolo
    					    mg
    					    186
    					
    					    					    					
    					    Sodio
    					    mg
    					    69
    					
    					    				
    			
                            
													


						
							
							

							
								

																	Uova
								
								
								medie freschissime, biologiche
																	4
									
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le uova alla coque, assicuratevi di usare uova freschissime e integre. Ponete sul fuoco un pentolino colmo d'acqua 1 e portate a leggero bollore. Al raggiungimento del bollore versate le uova 2, dovranno cuocere per 4 minuti 3: potete calcolare il tempo esatto con un timer. Considerate che la temperatura dell'uovo e la dimensione può incidere sui minuti di cottura: si calcolano 4 minuti dal bollore per uova di dimensioni medie e fredde di frigo; 3 minuti di bollore al massimo per uova a temperatura ambiente.
									

								

															

																		
																																											
											
										
																						
											
										
																						
											
										
																																										
																		Una volta pronte, scolatele con delicatezza 4 e poggiatele sul portauovo; quindi battete delicatamente con un cucchiaino sulla parte alta dell'uovo 5 così da rompere il guscio. Togliete i residui di guscio e private l'uovo dell'albume fintanto che serve a scoprire il tuorlo semi-liquido. Quindi servite le vostre uova alla coque accompagnandole con croccanti crostini di pane 6.
									

								

							
					    