Difficoltà: Media
Il mac ‘n’ cheese è una vera e propria istituzione negli Stati Uniti! Sarà per il ricco condimento a base di formaggi che avvolge la pasta, per l’effetto filante che accompagna ogni forchettata o perché rientra a pieno diritto nella categoria dei comfort food, fatto sta che questa ricetta è una delle più amate da grandi e piccoli. Oggi vi proponiamo una versione ancora più irresistibile… i mac and cheese donuts! Gli ingredienti rimangono gli stessi, ma cambiano forma e metodo di cottura: invece di preparare la solita pasta al formaggio gratinata, infatti, abbiamo creato delle gustose ciambelline di pasta fritte ispirate alle celebri ciambelle dolci americane! Siete pronti a prendere a morsi questi fantastici mac and cheese donuts?


						
						

														INGREDIENTI
							
							                            
                                
    								
    									
    										
    										681
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    681
    					
    					    					    					
    					    Carboidrati
    					    g
    					    50.4
    					
    					    					    					
    					      di cui zuccheri
    					    g
    					    4.6
    					
    					    					    					
    					    Proteine
    					    g
    					    25.9
    					
    					    					    					
    					    Grassi
    					    g
    					    41.7
    					
    					    					    					
    					      di cui saturi
    					    g
    					    19.18
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    152
    					
    					    					    					
    					    Sodio
    					    mg
    					    692
    					
    					    				
    			
                            
													


						
														
							
														Ingredienti per 12 ciambelle
							

							
								

																	Cellentani
								
								
								
																	500
									g
																

								

							
														
							
						
														
							
														Per la crema di formaggi
							

							
								

																	Panna fresca liquida
								
								
								
																	400
									g
																

								

							
								

																	Latte intero
								
								
								
																	300
									g
																

								

							
								

																	Cheddar
								
								
								
																	300
									g
																

								

							
								

																	Provolone
								
								
								
																	200
									g
																

								

							
								

																	Edamer
								
								
								
																	150
									g
																

								

							
								

																	Grana Padano DOP
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per impanare
							

							
								

																	Farina 00
								
								
								
																	100
									g
																

								

							
								

																	Uova
								
								
								
																	4
									
																

								

							
								

																	Pangrattato
								
								
								
																	100
									g
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i mac and cheese donuts, per prima cosa mettete a bollire una pentola di acqua per la pasta, poi tagliate a cubetti il cheddar e il provolone 1. Grattugiate l’edamer e il Grana Padano DOP con una grattugia a maglie larghe 2. In un pentolino versate il latte e la panna 3, salate leggermente, pepate e portate a sfiorare il bollore.
									

								

															

																		
																															
											
										
																														
																		A questo punto aggiungete il provolone 4 e il cheddar 5 e fate sciogliere i formaggi a fiamma medio-bassa per circa 12 minuti, mescolando dolcemente con una frusta. Nel frattempo l’acqua sarà arrivata a bollore, quindi salate e cuocete la pasta al dente 6.
									

								

															

																		
																															
											
										
																														
																		Quando la crema di formaggio risulterà liscia e senza grumi, spegnete il fuoco e tenete da parte 7. Scolate la pasta in una ciotola capiente, aggiungete la crema di formaggio 8 e l’edamer grattugiato 9.
									

								

															

																		
																															
											
										
																														
																		Unite anche il Parmigiano grattugiato 10 e mescolate bene per amalgamare il tutto 11. Stendete il composto su un vassoio con l’aiuto di un cucchiaio 12, poi mettete in frigorifero a rassodare per almeno 3 ore.
									

								

															

																		
																															
											
										
																														
																		Trascorso il tempo di raffreddamento 13, ritagliate dei cerchi con un coppapasta di 11 cm di diametro 14 e ricavate il buco centrale utilizzando un coppapasta del diametro di 2 cm 15.
									

								

															

																		
																															
											
										
																														
																		Ora prendete 3 recipienti in cui verserete la farina, le uova e il pangrattato. Passate ciascuna ciambella prima nella farina 16, poi nell’uovo 17 e infine nel pangrattato per ricoprirle uniformemente 18.
									

								

															

																		
																															
											
										
																														
																		Scaldate l’olio di semi in un pentolino fino alla temperatura di 170° e friggete una ciambella alla volta per circa 2 minuti 19, finché non risulterà bella dorata 20. Scolate i vostri mac and cheese donuts su un foglio di carta per fritti per assorbire l’olio in eccesso e serviteli caldi e filanti 21!
									

								

							
					    