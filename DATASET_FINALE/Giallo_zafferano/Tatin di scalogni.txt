Difficoltà: Facile
Una torta rovesciata non è mica la fine del mondo! Non preoccupatevi, perciò non è da buttare. Stiamo infatti parlando della più famosa delle torte al contrario, la tarte tatin, opera delle sorelle omonime. Stavolta però non abbiamo utilizzato le mele, come da tradizione, abbiamo infatti pensato ad una sfiziosa versione salata adatta per fare aperitivi in casa e buffet da feste. Si tratta della tatin di scalogni, una torta rustica da servire ai vostri amici durante una serata informale. Per renderla particolarmente interessante e anche per richiamare i profumi di provenza abbiamo scelto di aggiungere della lavanda fresca che renderà preziosa la vostra tatin di scalogni. Lasciatevi intrigare dalla magia di questa torta salata, avrete voglia di rovesciarne tante altre, magari nella variante ai finocchi!


												
						
						

														INGREDIENTI
							
							                            
                                
    								
    									
    										
    										324
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    324
    					
    					    					    					
    					    Carboidrati
    					    g
    					    25.7
    					
    					    					    					
    					      di cui zuccheri
    					    g
    					    4.7
    					
    					    					    					
    					    Proteine
    					    g
    					    4.5
    					
    					    					    					
    					    Grassi
    					    g
    					    22.6
    					
    					    					    					
    					      di cui saturi
    					    g
    					    11.97
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    56
    					
    					    					    					
    					    Sodio
    					    mg
    					    472
    					
    					    				
    			
                            
													


						
							
														Ingredienti per una padella da 22 cm
							

							
								

																	Pasta brisé
								
								
								(230 grammi)
																	1
									rotolo
																

								

							
								

																	Scalogno
								
								
								
																	350
									g
																

								

							
								

																	Zucchero integrale di canna
								
								
								
																	5
									g
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	10
									g
																

								

							
								

																	Burro
								
								
								
																	10
									
																

								

							
								

																	Pepe nero
								
								
								
																	
									q.b.
																

								

							
								

																	Lavanda
								
								
								
																	1
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la tatin di scalogni cominciate dalla pulizia di questi ultimi. Dopo averli sbucciati 1 divideteli a metà per il senso della lunghezza 2 e poi passate alla lavanda. Una volta pulita sminuzzatela finemente, a questo punto potete spostarvi ai fornelli 3.
									

								

															

																		
																															
											
										
																														
																		In una padella d’acciaio senza manico di plastica lasciate scaldare olio e burro 4, quando il fondo è ben caldo aggiungete gli scalogni con la metà rivolta verso l’alto 5. Cuocete a fuoco dolce per un paio di minuti. Poi spolverizzate con lo zucchero integrale 6,
									

								

															

																		
																															
											
										
																														
																		la lavanda 7, sale e pepe e rigirate gli scalogni dall’altro lato 8, cuocete ancora per qualche minuto. Agitate la padella di tanto in tanto per mescolare 9.
									

								

															

																		
																															
											
										
																														
																		A questo punto spegnete la fiamma e srotolate la brisè. Con un coppapasta da 22 cm ottenete un disco 10 con cui ricoprire gli scalogni ancora in padella 11. Quindi ripiegate verso l’interno i bordi 12.
									

								

															

																		
																															
											
										
																														
																		Cuocete in forno statico a 180° per 20 minuti + 5 minuti a 200° 13. Una volta pronta la vostra tarte tatin di scalogni non vi resterà che sformarla, ancora caldissima, sul piatto da portata, più largo della pentola, rigirando padella e piatto contemporaneamente 14 ed eccola pronta: buon appetito 15!
									

								

							
					    