Difficoltà: Facile
Qual è il dolce casalingo più rustico e semplice che da sempre allieta le merende di grandi e piccini? La crostata naturalmente! Una base friabile da farcire con creme o confetture di frutta, un dolce per tutte le stagioni e versatile da gustare a colazione con una tazza di tè o un caffelatte, a merenda con un succo d’arancia oppure da servire come fine pasto per concludere golosamente un pranzo! Di varianti ne abbiamo per tutti i gusti, come quella integrale o senza burro, e oggi vogliamo proporvi la nostra versione di crostata senza glutine, un piccolo peccato di gola che potranno concedersi senza riserve tutti coloro che seguono una dieta gluten free. E’ bastato sostituire nella preparazione della frolla la farina di grano con un mix sapiente di farina di riso, usata anche per fare i nostri biscotti gluten free, e di mais per ottenere un dolce perfetto sia in termini di sapore che di consistenza che soddisferà tutti i palati! E per sperimentare altre ricette senza glutine per gli spuntini pomeridiani, provate anche la focaccia senza glutine!


						
						

														INGREDIENTI
							
							                            
                                
    								
    									
    										
    										421
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    421
    					
    					    					    					
    					    Carboidrati
    					    g
    					    60.8
    					
    					    					    					
    					      di cui zuccheri
    					    g
    					    22.4
    					
    					    					    					
    					    Proteine
    					    g
    					    6
    					
    					    					    					
    					    Grassi
    					    g
    					    17.1
    					
    					    					    					
    					      di cui saturi
    					    g
    					    8.98
    					
    					    					    					
    					    Fibre
    					    g
    					    1.1
    					
    					    					    					
    					    Colesterolo
    					    mg
    					    166
    					
    					    					    					
    					    Sodio
    					    mg
    					    168
    					
    					    				
    			
                            
													


						
														
							
														Ingredienti per uno stampo da 22 cm
							

							
								

																	Farina di riso
								
								
								
																	200
									g
																

								

							
								

																	Farina di mais fioretto
								
								
								
																	165
									g
																

								

							
								

																	Burro
								
								
								freddo
																	130
									g
																

								

							
								

																	Zucchero di canna
								
								
								
																	120
									g
																

								

							
								

																	Tuorli
								
								
								( circa 4)
																	60
									g
																

								

							
								

																	Uova
								
								
								(1 intero)
																	55
									g
																

								

							
								

																	Scorza di limone
								
								
								
																	½
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per farcire
							

							
								

																	Confettura di fragole
								
								
								
																	200
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la crostata senza glutine, iniziate versando nella ciotola di un mixer dotato di lame il burro freddo a pezzetti, la farina di riso 1, la farina di mais 2 e lo zucchero di canna 3.
									

								

															

																		
																															
											
										
																														
																		Aromatizzate l’impasto con la scorza di limone 4 poi versate i tuorli 5 e l’uovo intero 6.
									

								

															

																		
																															
											
										
																														
																		Per finire aggiungete anche un pizzico di sale 7, quindi azionate il mixer per ottenere un composto omogeneo e morbido 8. Trasferitelo su una spianatoia leggermente infarinata e impastate con le mani per compattarlo e formate un panetto 9. Avvolgete il panetto con la pellicola per alimenti e ponetelo in frigorifero a rassodare per almeno 2 ore.
									

								

															

																		
																															
											
										
																														
																		Trascorso il tempo di rassodamento riprendete la frolla e stendetela con il mattarello su una spianatoia leggermente infarinata 10, dovrà avere uno spessore di circa ½ cm. Rifinite con il coltello il bordo 11 e poi adagiate la sfoglia ottenuta su una tortiera di 22 cm di diametro 12.
									

								

															

																		
																															
											
										
																														
																		Fate aderire bene la frolla al fondo e al bordo, dopodiché tagliate via il bordo in eccesso (13-14). Farcite la base con la confettura di fragole 15
									

								

															

																		
																															
											
										
																														
																		e livellate la superficie con il fondo di un cucchiaio 16. Stendete la frolla avanzata 17 allo stesso spessore e ritagliate delle strisce spesse circa 1 cm 18.
									

								

															

																		
																															
											
										
																														
																		Adagiate le strisce di pasta frolla sulla crostata 19 prima in un verso e poi nell’altro incrociandole in modo da ottenere un motivo a losanghe. Tagliate via con un coltellino le strisce di pasta in eccesso 20. Cuocete la crostata senza glutine in forno statico preriscaldato a 180° per 30 minuti nel ripiano centrale. A cottura ultima, sfornate il dolce e lasciatelo intiepidire prima di sformarlo dallo stampo 21.
									

								

							
					    