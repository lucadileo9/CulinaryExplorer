Difficoltà: Media
L’arrosto di maiale alla birra è un secondo piatto molto saporito preparato con l’arista, il taglio più succoso del maiale, che abbiamo utilizzato per realizzare anche una versione all'arancia o al latte! Insaporito da fette di pancetta e un'aromatica marinatura alla birra, questo sfizioso arrosto è un secondo piatto un po’ laborioso ma il risultato ripagherà il tempo dedicato alla sua preparazione.
La riduzione alla birra, che accompagna l'arrosto, si ottiene frullando il fondo di cottura e renderà questa pietanza una vera delizia! Se vi piace il suo aroma, utilizzatela anche per realizzare delle gustose patate alla birra e avrete ottenuto il contorno perfetto.


												
						
						

														INGREDIENTI
							
							                            
                                
    								
    									
    										
    										599
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    599
    					
    					    					    					
    					    Carboidrati
    					    g
    					    16
    					
    					    					    					
    					      di cui zuccheri
    					    g
    					    13.1
    					
    					    					    					
    					    Proteine
    					    g
    					    52.2
    					
    					    					    					
    					    Grassi
    					    g
    					    27.7
    					
    					    					    					
    					      di cui saturi
    					    g
    					    7.59
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    177
    					
    					    					    					
    					    Sodio
    					    mg
    					    692
    					
    					    				
    			
                            
													


						
							
							

							
								

																	Arista
								
								
								
																	1,8
									kg
																

								

							
								

																	Birra chiara
								
								
								
																	1
									l
																

								

							
								

																	Cipolle
								
								
								
																	1
									
																

								

							
								

																	Carote
								
								
								
																	1
									
																

								

							
								

																	Sedano
								
								
								
																	2
									coste
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	4
									cucchiai
																

								

							
								

																	Salvia
								
								
								
																	3
									foglie
																

								

							
								

																	Rosmarino
								
								
								
																	1
									rametto
																

								

							
								

																	Semi di finocchio
								
								
								
																	1
									cucchiaino
																

								

							
								

																	Bacche di ginepro
								
								
								
																	
									q.b.
																

								

							
								

																	Pepe nero in grani
								
								
								
																	
									q.b.
																

								

							
								

																	Pancetta
								
								
								a fette 
																	50
									g
																

								

							
								

																	Farina 00
								
								
								
																	1
									cucchiaio
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’arrosto di maiale alla birra iniziate preparando l’arrosto la sera prima di cucinarlo: avvolgete l’arista di maiale con le fette di pancetta, poi legatela con un filo di spago (seguendo la procedura che trovate nella scuola di cucina, clicca qui), infine infilate un rametto di rosmarino tra lo spago e la pancetta 1. Mondate, lavate e tagliate a tocchetti la carota, la cipolla e due coste di sedano, poi mettetele in un recipiente abbastanza capiente assieme all’arista di maiale 2. Aggiungete la birra, qualche bacca di ginepro e del pepe in grani, poi coprite con la pellicola e lasciate marinare in frigorifero per tutta la notte 3.
									

								

															

																		
																															
											
										
																														
																		Il giorno seguente scolate e asciugate la carne, tenendo da parte la marinatura 4. A questo punto preparate un trito di salvia, aglio e rosmarino e metteteli in un recipiente 5. Aggiungete i semi di finocchio, sale e pepe macinato quanto basta e utilizzatelo per cospargere l’arrosto 6. Fate una leggera pressione con le mani per far aderire meglio il trito di erbe.
									

								

															

																		
																															
											
										
																														
																		Mettete in un tegame tre cucchiai di olio e fate rosolare l’arrosto su tutti i lati 7,  poi unite le verdure della marinatura ben scolate 8. Fate cuocere il tutto per 10 minuti e aggiungete, un mestolo alla volta, la marinata alla birra 9.
									

								

															

																		
																															
											
										
																														
																		Continuate la cottura a fuoco dolce e rigirate di tanto in tanto l’arrosto per farlo cuocere bene su tutti i lati 10. Dopo circa un'ora verificate la cottura facendo la prova dello stecchino: pungete l'arrosto con uno stecchino di legno, se il liquido che fuoriesce è bianco l’arrosto è cotto, se invece è rosa la carne è ancora cruda. Se non dovesse uscire alcun liquido vuol dire che la carne è stata cotta troppo.Quando l’arrosto sarà cotto, frullate il fondo di cottura con un mixer 11, filtratelo quindi fatelo addensare sul fuoco e aggiustate di sale. Fate stemperare un cucchiaio raso di farina in un po’ d’acqua, poi unite il composto alla riduzione 12, questo servirà a rendere più densa la salsa. Servite l’arrosto di maiale alla birra tagliato a fette e guarnitelo con la riduzione alla birra che avete ottenuto.
									

								

							
					    