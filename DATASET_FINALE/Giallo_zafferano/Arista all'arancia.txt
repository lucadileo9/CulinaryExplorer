Difficoltà: Media
L'arista è un taglio di carne piuttosto magro con cui si prepara l'arrosto di maiale, un classico secondo della cucina casalinga. Ideale per le lunghe cotture, può essere cucinata sia in forno, come la versione o con confettura di pomodori, in tegame come al latte oppure in padella come l’arista all’arancia che vi proponiamo qui! Perfetto da condividere con la famiglia per il pranzo della domenica, questo arrosto all’arancia richiede un po’ di tempo a disposizione ma vi ripagherà con un risultato tenero e saporito. Nappate le fette con il fondo di cottura e portate in tavola tutto il profumo dell’arista all’arancia!


												
						
						

														INGREDIENTI
							
							                            
                                
    								
    									
    										
    										607
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    607
    					
    					    					    					
    					    Carboidrati
    					    g
    					    11.8
    					
    					    					    					
    					      di cui zuccheri
    					    g
    					    11.8
    					
    					    					    					
    					    Proteine
    					    g
    					    52.9
    					
    					    					    					
    					    Grassi
    					    g
    					    37.6
    					
    					    					    					
    					      di cui saturi
    					    g
    					    11.03
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    220
    					
    					    					    					
    					    Sodio
    					    mg
    					    652
    					
    					    				
    			
                            
													


						
							
							

							
								

																	Arista
								
								
								
																	1
									kg
																

								

							
								

																	Succo d'arancia
								
								
								
																	450
									g
																

								

							
								

																	Scorza d'arancia
								
								
								
																	10
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Burro
								
								
								
																	50
									g
																

								

							
								

																	Vino bianco secco
								
								
								
																	50
									g
																

								

							
								

																	Alloro
								
								
								
																	2
									foglie
																

								

							
								

																	Rosmarino
								
								
								
																	2
									rametti
																

								

							
								

																	Timo
								
								
								
																	1
									cucchiaino
																

								

							
								

																	Pepe nero in grani
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare l’arista all’arancia per prima cosa ricavate la scorza e il succo da circa 1 kg di arance: vi serviranno 10 g di scorza e 450 g di succo. Preparate la marinatura: mettete in una ciotola il rosmarino, il timo, l’alloro, i grani di pepe e 2 cucchiai di olio presi dalla dose totale, poi unite la scorza grattugiata delle arance 1 e metà del succo spremuto 2. Aggiungete la carne nella ciotola, poi coprite con pellicola e lasciate marinare in frigorifero per almeno 3 ore 3. Ogni 30 minuti rigirate la carne nella ciotola per assicurarvi che tutti i lati siano a contatto con la marinatura.
									

								

															

																		
																																											
											
										
																						
											
										
																						
											
										
																																										
																		Trascorso questo tempo prelevate la carne della marinatura e tenete il liquido da parte. Se necessario legate l’arista con lo spago per conferire una forma regolare 4. In una padella capiente fate sciogliere il burro nell’olio rimanente a fuoco dolce, poi aggiungete la carne, alzate la fiamma e fatela sigillare su tutti i lati per un totale di circa 10 minuti 5 6.
									

								

															

																		
																																											
											
										
																						
											
										
																						
											
										
																																										
																		Dopo aver sigillato tutti i lati sfumate con vino bianco 7 e lasciate evaporare completamente, poi versate il succo d’arancia rimanente 8 e la marinatura tenuta da parte 9.
									

								

															

																		
																																											
											
										
																						
											
										
																						
											
										
																																										
																		Coprite con il coperchio e cuocete per 3 ore a fuoco medio-basso 10, rigirando la carne di tanto in tanto e nappandola con il fondo di cottura 11. A fine cottura aggiustate di sale. Al momento di servire, tagliate l’arista all’arancia a fette e irroratela con il fondo di cottura 12!
									

								

							
					    