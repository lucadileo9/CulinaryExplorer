Difficoltà: Molto facile
Oggi andiamo alla scoperta di deliziose frittelle di patate tipiche della cucina tradizionale ucraina chiamate deruny. Questo stuzzicante antipasto si preparava un tempo per occasioni speciali, come feste e celebrazioni, ma oggi è ancora molto apprezzato per il suo gusto intramontabile. I deruny sono frittelle semplici e veloci realizzate con solo 3 ingredienti: patate grattugiate, farina e uova. Alcune varianti includono anche la cipolla, che dona un sapore ancora più ricco. Queste sfiziose frittelle vengono spesso servite con panna acida (notoriamente utilizzata nella cucina ucraina), salsa di mele o salsa di pomodoro. La panna acida è particolarmente amata per il suo sapore piacevolmente acidulo e fresco, che si sposa perfettamente con queste speciali frittelle croccanti di patate. A conferire il tocco aromatico ci pensa l'erba cipollina, da dosare in base al proprio gusto. I deruny sono un piatto molto amato e significativo nella cultura ucraina: rappresentano un cibo confortante, come i syrniki, tipico della cucina casalinga, la cui ricetta si tramanda di generazione in generazione. Scoprite qui la nostra versione!


						
						

														INGREDIENTI
							
													


						
														
							
							

							
								

																	Patate
								
								
								
																	680
									g
																

								

							
								

																	Uova
								
								
								
																	1
									
																

								

							
								

																	Farina 00
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Erba cipollina
								
								
								
																	
									q.b.
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
														
							
														per accompagnare
							

							
								

																	Panna acida
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i deruny pelate le patate 1, poi grattugiatele 2 e scolatele su un colino 3 pressandole con un cucchiaio per eliminare eventuale acqua di vegetazione in eccesso.
									

								

															

																		
																																											
											
										
																						
											
										
																						
											
										
																																										
																		In una ciotola rompete l'uovo e versate la farina 4, mescolate con una forchetta per ottenere un composto omogeneo 5, quindi salate 6.
									

								

															

																		
																																											
											
										
																						
											
										
																						
											
										
																																										
																		Unite la pastella ottenuta alle patate grattugiate 7. Mescolate ancora per amalgamare 8. Scaldate bene una padella e poi versate un dito di olio di semi 9.
									

								

															

																		
																																											
											
										
																						
											
										
																						
											
										
																																										
																		Prelevate un cucchiaio di impasto 10, quindi immergetelo nell'olio caldo  e appiattite leggermente la superficie con il dorso del cucchiaio 11, friggete da un lato fino a doratura 12.
									

								

															

																		
																																											
											
										
																						
											
										
																						
											
										
																																										
																		Giratele e proseguite la frittura anche dall'altro lato, sempre fino a doratura, basteranno pochi minuti 13. Scolate le frittele su un vassoio rivestito con carta assorbente 14 e servite subito i deruny cospargendoli di erba cipollina tritata e accompagnandoli con la panna acida 15.
									

								

							
					    