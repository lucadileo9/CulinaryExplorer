Difficoltà: Facile
I rosti di patate con salmone affumicato e crema al formaggio sono un piatto gustoso e semplice da realizzare. Si ispirano alla classica ricetta svizzera, ma sono in versione monoporzione e ancora più ricchi! Grazie alla precottura delle patate i vostri rosti risulteranno morbidi e grazie alla cottura nel burro si formerà una crosticina davvero piacevole. Abbiamo scelto di servirli con salmone e caprino, uno degli abbinamenti più azzeccati di sempre, che si sposa benissimo con il gusto del pepe rosa e delle erbe aromatiche. Questi rosti sono perfetti per tantissime occasioni, anche nel periodo natalizio. Potrete servirli per un brunch in occasione delle feste o come antipasto per il vostro cenone di Capodanno!


												
						
						

														INGREDIENTI
							
													


						
							
							

							
								

																	Patate rosse
								
								
								
																	400
									g
																

								

							
								

																	Salmone affumicato
								
								
								
																	100
									g
																

								

							
								

																	Caprino
								
								
								
																	160
									g
																

								

							
								

																	Limoni
								
								
								
																	1
									
																

								

							
								

																	Finocchietto selvatico
								
								
								
																	
									q.b.
																

								

							
								

																	Erba cipollina
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Pepe rosa
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Burro
								
								
								
																	20
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i rosti di patate con salmone affumicato e crema al formaggio partite dalla cottura delle patate: mettetele in una pentola con acqua fredda 1 e dal momento del bollore fatele cuocere per 15 min. Nel frattempo macinate il pepe rosa con un mortaio 2 o con un macinapepe. Quando le patate saranno pronte scolatele 3.
									

								

															

																		
																																											
											
										
																						
											
										
																						
											
										
																																										
																		Senza scottarvi pelatele con un coltellino 4 e grattugiatele con la parte larga della grattugia 5. Fatto questo 6 trasferitele in una ciotola.
									

								

															

																		
																																											
											
										
																						
											
										
																						
											
										
																																										
																		Tritate finemente le erbe 7. Ora condite le patate, aggiungendo sale, pepe rosa 8 e le erbette appena tritate 9. Mescolate sino ad ottenere un composto omogeneo.
									

								

															

																		
																																											
											
										
																						
											
										
																						
											
										
																																										
																		Formate i rosti: prelevate 90 gr di impasto, inseritelo in un coppapasta da 9 cm e pressate con le mani 10, in modo da ottenere una forma tonda. Fate così anche per gli altri. Mettete a scaldare una padella antiaderente con il burro, quando sarà calda posizionate il rosti all'interno 11 e cuocetelo a fiamma medio/alta per 10 minuti circa, schiacciandolo con una spatola 12. 
									

								

															

																		
																																											
											
										
																						
											
										
																						
											
										
																																										
																		Poi giratelo con una spatola e lasciatelo cuocere ancora per 10 minuti 13. Se avete una padella abbastanza capiente potete cuocere contemporaneamente i 4 rosti. Nel frattempo preparate la crema al formaggio: unite in una ciotola il caprino e il succo di mezzo limone 14. Tritate finemente l'erba cipollina 15.
									

								

															

																		
																																											
											
										
																						
											
										
																						
											
										
																																										
																		Aggiungetela alla crema di formaggio 16, mescolate e tenetela da parte. Quando i rosti saranno cotti trasferitene uno per ciascun piatto 17. Aggiungete una quenelle di crema al formaggio 18. 
									

								

															

																		
																																											
											
										
																						
											
										
																						
											
										
																																										
																		Posizionate affianco una fettina di salmone affumicato 19 e terminate con un po' di pepe rosa e del finocchietto 20. I rosti sono pronti da servire 21.
									

								

							
					    