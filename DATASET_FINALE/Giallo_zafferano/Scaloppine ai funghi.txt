Difficoltà: Facile
Le scaloppine sono un secondo piatto semplice da realizzare ed estremamente gustoso! In questa ricetta vi proponiamo una variante delle classiche scaloppine al limone: le scaloppine ai funghi! Un appetitoso e saporito secondo piatto a base di carne, completo di contorno con i profumi del sottobosco... un classico che vi permette di dare un tocco raffinato ai vostri menu in modo semplice ma soprattutto in poco tempo. Per questa ricetta abbiamo scelto funghi polposi e molto versatili: i funghi Champignon crema, un perfetto accompagnamento per le fettine di vitello che, come vuole la ricetta tradizionale, vengono sapientemente dorate in padella per creare quella appetitosa crosticina dorata che rende questo piatto irresistibile. Le scaloppine con i funghi saranno la carta vincente dei vostri menu più sfiziosi, e non dimenticate di stappare un buon vino!


												
						
						

														INGREDIENTI
							
							                            
                                
    								
    									
    										
    										277
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    277
    					
    					    					    					
    					    Carboidrati
    					    g
    					    9.7
    					
    					    					    					
    					      di cui zuccheri
    					    g
    					    1.8
    					
    					    					    					
    					    Proteine
    					    g
    					    26.3
    					
    					    					    					
    					    Grassi
    					    g
    					    14.8
    					
    					    					    					
    					      di cui saturi
    					    g
    					    7.05
    					
    					    					    					
    					    Fibre
    					    g
    					    3.14
    					
    					    					    					
    					    Colesterolo
    					    mg
    					    101
    					
    					    					    					
    					    Sodio
    					    mg
    					    443
    					
    					    				
    			
                            
													


						
							
							

							
								

																	Vitello
								
								
								(noce)
																	400
									g
																

								

							
								

																	Funghi champignon
								
								
								(qualità crema)
																	500
									g
																

								

							
								

																	Burro
								
								
								
																	50
									g
																

								

							
								

																	Pepe nero
								
								
								
																	
									q.b.
																

								

							
								

																	Farina 00
								
								
								
																	40
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Rosmarino
								
								
								tritato
																	1
									rametto
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le scaloppine con i funghi tagliate a fette la noce di vitello 1, poi con il batticarne affettatele per renderle più sottili 2, infarinate le fettine di vitello da entrambi i lati 3 e poi scuotetele per eliminare la farina in eccesso.
									

								

															

																		
																															
											
										
																														
																		Ora occupatevi della pulizia dei funghi: con l’aiuto di un coltellino affilato dalla lama liscia cominciate a eliminare la parte terrosa sul gambo, raschiandolo con delicatezza fino ad eliminare qualsiasi traccia di terra 4. Se il fungo è abbastanza pulito, eliminate i pochi residui di terra con un pennello 5 oppure con un panno di cotone, non lavateli con acqua per non sciuparli. Affettate i funghi 6 e teneteli da parte.
									

								

															

																		
																															
											
										
																														
																		Ora procedete con la cottura della carne: in una padella sciogliete metà dose di burro (25 gr) aggiungendo anche l’olio di oliva 7; una volta sciolto, adagiate le fettine di vitello infarinate, salate e pepate 8 e fatele rosolare 3 minuti per lato 9 o fino a quando non si formerà la crosticina.
									

								

															

																		
																															
											
										
																														
																		Una volta ben dorate lasciatele intiepidire su un piatto 10 e occupatevi dei funghi: nella stessa padella in cui avete cotto la carne, sciogliete l’altra metà del burro, insaporite con lo spicchio di aglio intero e il rosmarino tritato 11 , aggiungete i funghi affettati 12 e saltate a fuoco medio per due minuti, quindi salate e pepate a piacere.
									

								

															

																		
																															
											
										
																														
																		Unite a questo punto le fettine di vitello rosolate e tenute da parte 13 e aromatizzate con le foglioline di timo 14, fate insaporire a fuoco basso per un minuto, aggiungendo un mestolo di acqua se necessario, e servite le scaloppine con i funghi ben calde 15!
									

								

							
					    