Difficoltà: Molto facile
Se la ricetta del pan d’arancio vi ha stupito e deliziato come quella alle pesche e ai mandarini, oggi vi presentiamo un’altra profumatissima variante, il pan di limone! A differenza del suo omologo, in questo caso la buccia del limone viene eliminata per evitare che la nota amarognola degli agrumi risulti predominante, ma il procedimento rimane invariato: basterà frullare tutti gli ingredienti insieme per ottenere una torta alta, morbida e dalla consistenza piuttosto umida, perfetta per la colazione o una merenda genuina! Una ricetta semplice e veloce che necessita di pochi ingredienti, ma dal risultato sempre garantito. Lasciatevi inebriare anche voi dal profumo irresistibile del pan di limone e iniziate la giornata con il piede giusto… quello più dolce!


												
						
						

														INGREDIENTI
							
							                            
                                
    								
    									
    										
    										595
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    595
    					
    					    					    					
    					    Carboidrati
    					    g
    					    93.5
    					
    					    					    					
    					      di cui zuccheri
    					    g
    					    55.4
    					
    					    					    					
    					    Proteine
    					    g
    					    10.2
    					
    					    					    					
    					    Grassi
    					    g
    					    20
    					
    					    					    					
    					      di cui saturi
    					    g
    					    3.17
    					
    					    					    					
    					    Fibre
    					    g
    					    4.9
    					
    					    					    					
    					    Colesterolo
    					    mg
    					    104
    					
    					    					    					
    					    Sodio
    					    mg
    					    49
    					
    					    				
    			
                            
													


						
							
														Ingredienti per una tortiera di 20 cm di diametro
							

							
								

																	Limoni
								
								
								
																	450
									g
																

								

							
								

																	Farina 00
								
								
								
																	300
									g
																

								

							
								

																	Zucchero
								
								
								
																	300
									g
																

								

							
								

																	Latte intero
								
								
								
																	100
									g
																

								

							
								

																	Olio di semi di girasole
								
								
								
																	100
									g
																

								

							
								

																	Uova
								
								
								medie
																	3
									
																

								

							
								

																	Lievito in polvere per dolci
								
								
								
																	16
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pan di limone, per prima cosa pelate a vivo i limoni: eliminate la buccia con un coltellino a lama liscia, avendo cura di rimuovere anche la parte bianca, più amarognola 1, poi dividete la polpa intera a metà 2 e trascinate sul tagliere con il coltello gli spicchi per separare la polpa dalle pellicine bianche 3: in tutto vi occorreranno 170 g di polpa di limone.
									

								

															

																		
																															
											
										
																														
																		Preriscaldate il forno in modalità statica a 180° e unite tutti gli ingredienti in un mixer dotato di lame: aggiungete il lievito istantaneo per dolci, lo zucchero 4, la farina 5, la polpa dei limoni 6.
									

								

															

																		
																															
											
										
																														
																		Aggiungete anche l’olio di semi 7, il latte intero 8 e le uova intere 9,
									

								

															

																		
																															
											
										
																														
																		poi frullate il tutto fino a che non otterrete un composto cremoso e uniforme 10. Ora prendete una teglia a cerniera di 20 cm di diametro e imburrate accuratamente 11, quindi infarinate 12.
									

								

															

																		
																															
											
										
																														
																		Versate l’impasto all’interno 13 e cuocete nel forno statico preriscaldato a 180° per circa 60 minuti, posizionandola sul ripiano basso. Una volta cotta (fate sempre la prova stecchino a fine cottura), sfornate la torta e lasciatela intiepidire nello stampo 14, poi sformatela e spolverizzatela con lo zucchero a velo. Il vostro profumatissimo pan di limone è pronto per essere gustato 15!
									

								

							
					    