Difficoltà: Facile
Immaginate il profumo del cioccolato che si mescola a quello del caffè... cosa può nascere da questo abbinamento vincente? Noi abbiamo preparato una ricetta dolce, facile da realizzare e capace di soddisfare le voglie anche dei più golosi! I pavesini con cioccolato e caffè sono perfetti da gustare in ogni occasione. I due biscottini croccanti sono tenuti insieme da una ganache al cioccolato aromatizzata al caffè. Per non farci mancare nulla e accentuarne ancora di più il gusto abbiamo aggiunto all'interno una granella di chicchi di caffè tostati. E se anche tu vuoi rendere l'ora della merenda un momento speciale, prepara questa ricetta e concediti una pausa per ricaricare le energie!


						
						

														INGREDIENTI
							
							                            
                                
    								
    									
    										
    										81
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    81
    					
    					    					    					
    					    Carboidrati
    					    g
    					    6.6
    					
    					    					    					
    					      di cui zuccheri
    					    g
    					    5.2
    					
    					    					    					
    					    Proteine
    					    g
    					    1.1
    					
    					    					    					
    					    Grassi
    					    g
    					    5.5
    					
    					    					    					
    					      di cui saturi
    					    g
    					    2.92
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    10
    					
    					    					    					
    					    Sodio
    					    mg
    					    4
    					
    					    				
    			
                            
													


						
														
							
														Ingredienti per 25 sandwich
							

							
								

																	Pavesini
								
								
								
																	100
									g
																

								

							
								

																	Cioccolato fondente
								
								
								
																	150
									g
																

								

							
								

																	Caffè
								
								
								(espresso della Moka)
																	30
									g
																

								

							
								

																	Chicchi di caffè
								
								
								
																	18
									g
																

								

							
								

																	Panna fresca liquida
								
								
								
																	150
									g
																

								

							
														
							
						
														
							
														per decorare
							

							
								

																	Granella di pistacchi
								
								
								
																	
									q.b.
																

								

							
								

																	Ribes
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i pavesini con cioccolato e caffè come prima cosa tritate il cioccolato 1 e trasferitelo in una ciotola 2. In un pentolino versate la panna, 15 g di caffè in chicchi 3 e portate ad ebollizione. 
									

								

															

																		
																																											
											
										
																						
											
										
																						
											
										
																																										
																		Non appena inizierà a bollire versate anche il caffè espresso 4 e filtrando con un colino versate il tutto sul cioccolato 5. Mescolate delicatamente con una spatola fino a che il cioccolato non si sarà sciolto 6. Dovrete ottenere una ganache liscia e lucida.  
									

								

															

																		
																																											
											
										
																						
											
										
																						
											
										
																																										
																		Coprite con pellicola e lasciate cristallizzare in frigorifero per almeno 10 ore (dalle 8 alle 12 ore sarebbe opportuno lasciarla in frigo) 7. Andrà tolta dal frigo un paio d'ore prima dell'uso. Tostate 3 g di chicchi di caffè in un tegame per pochi minuti 8. Trasferiteli poi su un tagliere e tritateli 9.
									

								

															

																		
																																											
											
										
																						
											
										
																						
											
										
																																										
																		Potete aiutarvi anche con un batticarne per rendere la granella più fine 10. Dopo il riposo a temperatura ambiente, lavorate la ganache con una spatola 11, per ammorbidirla. Trasferitela in una sacca da pasticcere dotata di bocchetta a stella da 10 cm 12. 
									

								

															

																		
																																											
											
										
																						
											
										
																						
											
										
																																										
																		Prendete un Pavesino e spremete 4 ciuffetti di ganache nella parte interna, quella senza zucchero 13. Aggiungete un po' di granella di chicchi di caffè 14 e coprite con un altro Pavesino 15. Proseguite in questo modo fino a terminare i biscotti, tenendo un po' di ganache da parte per la decorazione. 
									

								

															

																		
																																											
											
										
																						
											
										
																						
											
										
																																										
																		Decorate i vostri Pavesini sandwich con la ganache rimasta 16, i ribes rossi 17 e un po' di granella di pistacchi 18. 
									

								

							
					    