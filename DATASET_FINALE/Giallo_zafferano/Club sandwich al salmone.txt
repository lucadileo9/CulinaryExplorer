Difficoltà: Facile
Il club sandwich è il famoso tramezzino multi-strato che dagli Stati Uniti è arrivato fino alle tavole dei nostri bistrot. Un appetitoso panino da gustare in tante varianti, fra cui quella che vi proponiamo qui: il club sandwich al salmone! Nella farcitura ovviamente non poteva mancare l’avocado, che con il salmone affumicato ci va sempre a braccetto, a cui si aggiungono rucola, pomodorini, maionese e uova sode. Un mix di ingredienti fresco e genuino, ma anche ricco e sostanzioso, perfetto da servire come piatto unico per un pranzo o una cena diversi dal solito!


												
						
						

														INGREDIENTI
							
							                            
                                
    								
    									
    										
    										799.2
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    799.2
    					
    					    					    					
    					    Carboidrati
    					    g
    					    34.5
    					
    					    					    					
    					      di cui zuccheri
    					    g
    					    8
    					
    					    					    					
    					    Proteine
    					    g
    					    41.2
    					
    					    					    					
    					    Grassi
    					    g
    					    55.2
    					
    					    					    					
    					      di cui saturi
    					    g
    					    14
    					
    					    					    					
    					    Fibre
    					    g
    					    331.1
    					
    					    					    					
    					    Colesterolo
    					    mg
    					    2.5
    					
    					    					    					
    					    Sodio
    					    mg
    					    1573.7
    					
    					    				
    			
                            
													


						
							
														Per 2 club sandwich
							

							
								

																	Pancarrè
								
								
								
																	6
									fette
																

								

							
								

																	Salmone affumicato
								
								
								
																	200
									g
																

								

							
								

																	Avocado
								
								
								
																	1
									
																

								

							
								

																	Pomodorini ciliegino
								
								
								
																	130
									g
																

								

							
								

																	Uova
								
								
								
																	2
									
																

								

							
								

																	Maionese
								
								
								
																	60
									g
																

								

							
								

																	Rucola
								
								
								
																	40
									g
																

								

							
								

																	Burro
								
								
								
																	30
									g
																

								

							
								

																	Succo di limone
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il club sandwich al salmone iniziate col preparare le uova sode: mettete le uova intere in un pentolino, coprite con acqua e cuocete per 8 minuti dal momento in cui inizia il bollore 1. Nel frattempo preparate gli altri ingredienti: dividete l’avocado a metà, estraete il nocciolo e staccate la polpa dalla buccia con l’aiuto di un cucchiaio 2, poi tagliatela a fettine non troppo sottili 3. 
									

								

															

																		
																															
											
										
																														
																		Lavate e affettate anche i pomodorini 4. Sgusciate le uova che nel frattempo si saranno intiepidite e tagliatele a fettine 5. Ora fate sciogliere il burro in un altro pentolino e rimuovete la crosta dalle fette di pancarré 3. 
									

								

															

																		
																															
											
										
																														
																		Spennellate le fette di pane con il burro fuso 7, poi tostatele brevemente su una griglia da entrambi i lati 8. Siete pronti per assemblare il primo club sandwich: per prima cosa spalmate una fetta di pane con la maionese 9.
									

								

															

																		
																																											
											
										
																						
											
										
																						
											
										
																																										
																		Aggiungete qualche foglia di rucola 10, adagiate le fette di pomodorini 11 e condite con un pizzico di sale. Continuate con il salmone affumicato 12.
									

								

															

																		
																																											
											
										
																						
											
										
																						
											
										
																																										
																		Versate qualche goccia di succo di limone 13, poi posizionate le fettine di avocado 14 e condite con una macinata di pepe 15.
									

								

															

																		
																																											
											
										
																						
											
										
																						
											
										
																																										
																		In ultimo aggiungete le uova sode a fettine 16. Spalmate un’altra fetta di pane con la maionese e adagiatela con il lato della maionese rivolto verso le uova 17. Spalmate con la maionese anche il lato rivolto verso l’alto 18 e proseguite ripetendo la stessa sequenza di ingredienti.
									

								

															

																		
																																											
											
										
																						
											
										
																						
											
										
																																										
																		Rucola 19, pomodori 20 e sale, poi salmone affumicato 21 e succo di limone. 
									

								

															

																		
																																											
											
										
																						
											
										
																						
											
										
																																										
																		Infine avocado 22, pepe e uova sode 23. Spalmate un’altra fetta di pane con la maionese 24. 
									

								

															

																		
																																											
											
										
																						
											
										
																						
											
										
																																										
																		Ricoprite il sandwich rivolgendo sempre la parte del pane con la maionese verso il basso 25. Infilzate due angoli opposti con due stuzzicadenti per stabilizzare gli strati e dividete il club sandwich a metà 26. Procedete nello stesso modo per realizzare anche il secondo. Il vostro club sandwich al salmone è pronto per essere gustato 27!
									

								

							
					    