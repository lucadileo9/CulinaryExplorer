Difficoltà: Facile
Come trasformare un risotto da primo piatto a piatto unico? Con il nostro risotto ai peperoni, arachidi e formaggio! Una ricetta che ha per base il classico e più semplice risotto ai peperoni, arricchito per diventare una pietanza completa, dai sapori accattivanti e dal risultato super cremoso. Un mix vincente e sorprendente che vede insieme i peperoni rossi dal gusto dolce, la nota croccante degli arachidi e lo scioglievole tomino semplicemente grigliato. Un piatto dalle mille sorprese, questo risotto ai peperoni con arachidi e formaggio!


												
						
						

														INGREDIENTI
							
													


						
							
							

							
								

																	Riso vialone nano
								
								
								
																	320
									g
																

								

							
								

																	Peperoni rossi
								
								
								
																	800
									g
																

								

							
								

																	Aglio
								
								
								
																	1
									spicchio
																

								

							
								

																	Arachidi salate tostate
								
								
								
																	70
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pomodori secchi sott'olio
								
								
								
																	40
									g
																

								

							
								

																	Parmigiano Reggiano DOP
								
								
								
																	40
									g
																

								

							
								

																	Menta
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Peperoncino fresco
								
								
								
																	
									q.b.
																

								

							
								

																	Tomini
								
								
								
																	4
									
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il risotto ai peperoni con arachidi e formaggio lavate i peperoni, eliminate la calotta 1 e poi tagliateli a metà per il lungo. Apriteli a libro ed eliminate semi e filamenti 2. Salate una piastra per grigliare, e quando è ben calda abbrustolitevi i peperoni e l'aglio 3, girandoli di tanto in tanto, senza aver paura di sbruciacchiare la pelle.
									

								

															

																		
																																											
											
										
																						
											
										
																						
											
										
																																										
																		Quando risulteranno morbidi e affumicati 4, toglieteli dal fuoco, metteteli in un contenitore 5 e coprite con pellicola. Lasciateli intiepidire  6. 
									

								

															

																		
																																											
											
										
																						
											
										
																						
											
										
																																										
																		Frullate le arachidi 7, in modo da ottenere una polvere grossolana 8 da tenere da parte. Spellate i peperoni e sbucciate l'aglio 9. 
									

								

															

																		
																																											
											
										
																						
											
										
																						
											
										
																																										
																		Nello stesso mixer versate i peperoni, l'aglio 10, qualche foglia di menta, sale, peperoncino 11 e olio 12. 
									

								

															

																		
																																											
											
										
																						
											
										
																						
											
										
																																										
																		Unite i pomodori secchi sgocciolati e frullate il composto 13. Tostate il riso a secco 14, poi bagnatelo con acqua salata calda 15 e portatelo a cottura continuando ad aggiungerne poca per volta. 
									

								

															

																		
																																											
											
										
																						
											
										
																						
											
										
																																										
																		Quando il riso è quasi pronto unite la crema di peperoni 16, completate la cottura e a fuoco spento mantecate con il Parmigiano Reggiano 17 e unite la granella di arachidi 18. 
									

								

															

																		
																																											
											
										
																						
											
										
																						
											
										
																																										
																		Grigliate i tomini su una piastra già rovente, circa 2 minuti, poi impiattate il risotto aggiungendo ad ogni porzione il tomino 19, un po’ di arachidi tritate 20 , peperoncino a piacere e qualche foglia di menta 21. Il risotto ai peperoni con arachidi e formaggio è pronto per essere servito.
									

								

							
					    