Difficoltà: Media
La fragola è uno dei frutti di primavera più usati in cucina per la sua golosa polpa e la sua caratteristica tinta rossastra che colora con gusto tante delizie di pasticceria come i semifreddi, le cheesecake e le mousse. Ma non solo, le fragole sono belle e invitanti anche al naturale e infatti sono spesso protagoniste di crostate e torte maestose dedicate alle occasioni speciali. Ora dimenticate gli usi più consueti e provate i nostri biscotti morbidi alle fragole, da gustare come merenda accompagnandoli a una tazza di tè oppure come goloso fine pasto da servire con un liquore aromatico. Questi deliziosi biscotti si presentano come piccoli frollini con una sottile crosta croccante all’esterno e un interno morbido e soffice. Al primo morso scoprirete l’aroma delle fragole che insaporiscono l’impasto e sarà piacevole ritrovare qua e là i pezzettini interi, un concentrato di dolcezza tutto da mordere!


												
						
						

														INGREDIENTI
							
							                            
                                
    								
    									
    										
    										86
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    86
    					
    					    					    					
    					    Carboidrati
    					    g
    					    12.1
    					
    					    					    					
    					      di cui zuccheri
    					    g
    					    4.8
    					
    					    					    					
    					    Proteine
    					    g
    					    1.4
    					
    					    					    					
    					    Grassi
    					    g
    					    3.6
    					
    					    					    					
    					      di cui saturi
    					    g
    					    2.02
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    17
    					
    					    					    					
    					    Sodio
    					    mg
    					    31
    					
    					    				
    			
                            
													


						
							
														Ingredienti per 30 biscotti
							

							
								

																	Fragole
								
								
								da pulire
																	150
									g
																

								

							
								

																	Farina 00
								
								
								
																	290
									g
																

								

							
								

																	Zucchero di canna
								
								
								
																	130
									g
																

								

							
								

																	Uova
								
								
								( circa 1 a temperatura ambiente)
																	55
									g
																

								

							
								

																	Lievito in polvere per dolci
								
								
								
																	8
									g
																

								

							
								

																	Latte intero
								
								
								a temperatura ambiente
																	40
									g
																

								

							
								

																	Burro
								
								
								morbido
																	120
									g
																

								

							
								

																	Baccello di vaniglia
								
								
								
																	½
									
																

								

							
								

																	Sale fino
								
								
								
																	½
									cucchiaino
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i biscotti morbidi alle fragole per pima cosa lavate e asciugate le fragole, quindi eliminate il picciolo 1 e riducetele a piccoli cubetti 2. In una ciotola ponete il burro morbido a pezzetti, lo zucchero 3
									

								

															

																		
																															
											
										
																														
																		e il sale 4. Montate il composto con le fruste elettriche per un paio di minuti 5, quindi aggiungete l’uovo 6,
									

								

															

																		
																															
											
										
																														
																		i semi del baccello di vaniglia 7 e il latte 8, amalgamate con le fruste l’impasto e poi aggiungete la farina e il lievito setacciati attraverso un colino 9.
									

								

															

																		
																															
											
										
																														
																		Mescolate per incorporare le polveri 10 e poi unite all’impasto le fragole a cubetti 11, distribuitele uniformemente mescolando con una spatola, quindi trasferite l’impasto in un sac-à-poche usa e getta senza bocchetta 12.
									

								

															

																		
																															
											
										
																														
																		Il sac-à-poche vi aiuterà a distribuire in modo regolare l’impasto 13. Foderare con carta da forno una leccarda, poi spremete dei mucchietti di impasto, distanziandoli tra di loro (14 -15). Con le nostre dosi otterrete circa 30 biscotti ( potrete suddividere 12 biscotti in due infornate e realizzare l'ultima infornata con 8).
									

								

															

																		
																															
											
										
																														
																		Spolverizzate la superficie del biscotti con zucchero a velo (16-17) e cuocete in forno statico preriscaldato a 180° per 20 minuti nel ripiano medio. Sfornate i biscotti alle fragole quando saranno ancora chiari e morbidi 18. Lasciate raffreddare e poi gustate i vostri biscotti morbidi alle fragole.
									

								

							
					    