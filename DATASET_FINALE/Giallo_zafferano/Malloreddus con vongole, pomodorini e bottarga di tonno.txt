Difficoltà: Facile
Facili equazioni in cucina: come le trofie stanno alla Liguria, così i malloreddus stanno alla Sardegna. Questi piccoli gnocchetti rigati infatti sono uno dei capisaldi della cucina sarda. In questa versione i malloreddus sono resi originali da un classico accompagnamento con il profumo delle vongole che evoca la brezza marina degli scenografici lidi sardi. Aggiungeteci poi alcuni pomodorini ed una spolverata di bottarga di tonno ed il gioco è fatto: un primo piatto ricercato con il mix bilanciato di sapore tenue delle vongole e quello intenso e con retrogusto amarognolo della bottarga, anch’essa prelibatezza dal sapore intenso e gusto amarognolo di questa regione a tal punto da essere soprannominata “caviale del Mediterraneo”. Un piatto delicato e raffinato questi malloreddus con vongole, pomodorini e bottarga sono perfetti per catturare l’appetito dei vostri commensali!


												
						
						

														INGREDIENTI
							
							                            
                                
    								
    									
    										
    										310
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    310
    					
    					    					    					
    					    Carboidrati
    					    g
    					    33.9
    					
    					    					    					
    					      di cui zuccheri
    					    g
    					    2.3
    					
    					    					    					
    					    Proteine
    					    g
    					    11.7
    					
    					    					    					
    					    Grassi
    					    g
    					    13.3
    					
    					    					    					
    					      di cui saturi
    					    g
    					    1.95
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    43
    					
    					    					    					
    					    Sodio
    					    mg
    					    191
    					
    					    				
    			
                            
													


						
							
							

							
								

																	Gnocchetti Sardi
								
								
								
																	400
									g
																

								

							
								

																	Vongole
								
								
								
																	1
									kg
																

								

							
								

																	Pomodori
								
								
								ciliegino
																	400
									g
																

								

							
								

																	Vino bianco
								
								
								
																	50
									g
																

								

							
								

																	Aglio
								
								
								
																	4
									g
																

								

							
								

																	Olio extravergine d'oliva
								
								
								
																	40
									g
																

								

							
								

																	Bottarga di tonno
								
								
								grattuggiata 
																	10
									g
																

								

							
								

																	Scalogno
								
								
								
																	20
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i malloreddus con vongole, pomodorini e bottarga di tonno iniziate con la pulizia delle vongole. Su un tagliere battetele per far uscire eventuale sabbia presente all’interno (se esce sabbia la vongola va scartata, così come quelle con guscio rotto) 1. Quindi prendete un colapasta poggiato sopra una ciotola e sciacquatele abbondantemente sotto acqua corrente 2 per eliminare eventuali impurità. Continuate a fare questa operazione fino a quando nella ciotola non vedrete più sabbia. Poi prendete una padella antiaderente dai bordi ampi, versatevi un filo di olio e ponete a rosolare due spicchi di aglio 3.
									

								

															

																		
																															
											
										
																														
																		Quando l’aglio sarà rosolato toglietelo 4 ed unite le vongole e lasciatele cuocere a fuoco basso. Coprite la padella con coperchio 5. Quando le vongole cominciano a schiudersi unite il vino bianco 6.
									

								

															

																		
																															
											
										
																														
																		Quando sarà completamente schiuse ed il vino sfumato 7 prendete una ciotola ed appoggiatevi sopra il colino. Quindi scolate le vongole e filtrate il liquido di cottura 8. Tenete da parte alcuni mestoli del liquido di cottura. Quindi prendete le vongole, sgusciatele e tenetele da parte in una ciotolina. Lasciatene da parte alcune non sgusciate che vi serviranno per decorazione 9. Tenetele da parte.
									

								

															

																		
																															
											
										
																														
																		A questo punto procedete con la preparazione dei pomodorini. Lavateli e tagliateli in quarti 10. Quindi tritate finemente lo scalogno 11. Prendete una padella antiaderente, versate un filo di olio e fatelo rosolare, quindi unite i pomodorini 12. Aggiustate di sale e pepe facendo attenzione a non abbondare poiché le vongole risulteranno già abbastanza saporite.
									

								

															

																		
																															
											
										
																														
																		Quindi fate passire i pomodorini a fuoco lento per 3 minuti aggiungendo qualche cucchiaio del liquido di cottura delle vongole affinchè si insaporiscano 13. Quando il liquido delle vongole è sfumato, aggiungete le vongole sgusciate 14 e lasciate cuocere per 1 minuto avendo cura di mescolare bene gli ingredienti. Ora prendete un tegame, riempitelo d’acqua e portate a bollore. Poi aggiungete gli gnocchetti sardi 15 e fateli cuocere. Quando mancano due minuti scolateli.
									

								

															

																		
																															
											
										
																														
																		Unite gli gnochetti nella padella con pomodorini e vongole ed ultimate la cottura mescolando bene gli ingredienti affinchè si amalgamino 16. Quindi impiattate, decorate con le restanti vongole non sgusciate e grattuggiate la bottarga di tonno 17. I vostri malloreddus con vongole, pomodorini e bottarga di tonno sono quindi pronti da gustare 18!
									

								

							
					    