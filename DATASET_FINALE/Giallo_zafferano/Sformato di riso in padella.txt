Difficoltà: Facile
Se diciamo sformato il primo pensiero va a una teglia fumante, con una gratinatura dorata. Avete mai pensato di realizzarlo senza forno? Il nostro sformato di riso in padella è la risposta! Uno sformato di riso filante grazie alla presenza di uno strato generoso di fontina. Sostanzioso e saporito, questo sformato di riso si può realizzare con del risotto avanzato dal giorno prima. Altrimenti potete preparare il risotto al pomodoro facilmente, come abbiamo fatto noi, senza tostatura iniziale. Sbrizzarritevi anche nella farcitura. Noi abbiamo voluto giocare su gusto e semplicità con fontina e prosciutto cotto, ma ci sono altri stuzzicanti ingredienti a cui ispirarsi: piselli, salsiccia o un mix ai 4 formaggi!


												
						
						

														INGREDIENTI
							
							                            
                                
    								
    									
    										
    										792
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    792
    					
    					    					    					
    					    Carboidrati
    					    g
    					    83.2
    					
    					    					    					
    					      di cui zuccheri
    					    g
    					    13.7
    					
    					    					    					
    					    Proteine
    					    g
    					    35.4
    					
    					    					    					
    					    Grassi
    					    g
    					    35.3
    					
    					    					    					
    					      di cui saturi
    					    g
    					    16.59
    					
    					    					    					
    					    Fibre
    					    g
    					    3.4
    					
    					    					    					
    					    Colesterolo
    					    mg
    					    92
    					
    					    					    					
    					    Sodio
    					    mg
    					    1220
    					
    					    				
    			
                            
													


						
							
							

							
								

																	Riso Carnaroli
								
								
								
																	350
									g
																

								

							
								

																	Brodo vegetale
								
								
								
																	900
									g
																

								

							
								

																	Salsa di pomodoro
								
								
								
																	250
									g
																

								

							
								

																	Parmigiano Reggiano DOP
								
								
								
																	150
									g
																

								

							
								

																	Burro
								
								
								
																	20
									g
																

								

							
								

																	Fontina
								
								
								
																	110
									g
																

								

							
								

																	Prosciutto cotto
								
								
								(a fette sottili)
																	150
									g
																

								

							
								

																	Olio extravergine d'oliva
								
								
								
																	25
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare lo sformato di riso in padella per prima cosa tagliate la fontina a fette sottili (rimuovete la crosta) 1. In un tegame largo dai bordi alti, versate un filo d’olio 2, il riso 3, 
									

								

															

																		
																																											
											
										
																						
											
										
																						
											
										
																																										
																		aggiungete un pizzico di sale, la salsa di pomodoro 4, il brodo 5, portate sul fuoco e iniziate la cottura 6. Mescolate spesso e cuocete  per circa 17 minuti (i tempi possono variare in base alla qualità del riso, un carnaroli cuoce in 15-18 minuti). 
									

								

															

																		
																																											
											
										
																						
											
										
																						
											
										
																																										
																		Terminata la cottura il riso deve risultare asciutto 7, fate riposare per due minuti. Terminato il riposo iniziate la mantecatura: versate parmigiano, il burro 8, aggiustate di sale 9 e pepe 
									

								

															

																		
																																											
											
										
																						
											
										
																						
											
										
																																										
																		e un cucchiaio d’olio 10, mischiate vigorosamente in modo da incorporare bene tutti gli ingredienti 11. Lasciate raffreddare il riso in una ciotola per circa 5-10 minuti 12. 
									

								

															

																		
																																											
											
										
																						
											
										
																						
											
										
																																										
																		Ora in una padella con diamentro di base 22 cm e diametro in superficie 28 cm, antiaderente versate un filo d’olio 13 e iniziate a mettere circa metà del riso nella padella, spianatelo con l’aiuto di una spatola in modo che sia ben distribuito sul fondo della padella 14. Ora posizionate la fontina al centro del riso 15 
									

								

															

																		
																																											
											
										
																						
											
										
																						
											
										
																																										
																		e il prosciutto cotto 16. Coprite con il riso restante in modo uniforme 17. A questo punto accendete il fuoco e rosolate il vostro sformato circa 7 minuti.  Oliate leggermente un coperchio che vi servirà per rovesciare lo sformato 18.
									

								

															

																		
																																											
											
										
																						
											
										
																						
											
										
																																										
																		Appoggiate il coperchio 19 e rovesciate lo sformato dall'altro lato 20 e vcuocete altri 7 minuti. Quando risulterà un po’ colorato e leggermente croccante sarà pronto da gustare 21.
									

								

							
					    