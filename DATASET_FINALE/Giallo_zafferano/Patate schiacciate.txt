Difficoltà: Facile
Cercate un’alternativa alle classiche patate al forno? Ecco un’idea semplice e originale, le patate schiacciate! Croccanti fuori e morbide dentro, sono cotte intere con la buccia e condite con burro, limone ed erbe aromatiche. La loro forma rustica e irregolare è spiegata dal nome stesso: le patate infatti, dopo essere state lessate intere, vengono schiacciate grossolanamente una a una per ottenere uno spessore uniforme. La seconda cottura al forno e il mix di aromi faranno il resto! Ideali come contorno per secondi di carne e pesce alla griglia, le patate schiacciate sono così sfiziose che non potrete resistere dal mangiarle direttamente con le mani!


												
						
						

														INGREDIENTI
							
													


						
							
							

							
								

																	Patate
								
								
								medio-piccole
																	8
									
																

								

							
								

																	Burro
								
								
								
																	50
									g
																

								

							
								

																	Succo di limone
								
								
								
																	1
									
																

								

							
								

																	Erba cipollina
								
								
								
																	8
									fili
																

								

							
								

																	Rosmarino
								
								
								
																	1
									rametto
																

								

							
								

																	Origano
								
								
								secco
																	1
									cucchiaino
																

								

							
								

																	Timo
								
								
								secco
																	1
									cucchiaino
																

								

							
								

																	Sale fino
								
								
								raso
																	1
									cucchiaino
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le patate schiacciate per prima cosa scegliete delle patate all’incirca della stessa dimensione, sciacquatele e lessatele a partire dall’acqua fredda per circa 35-40 minuti dall’inizio del bollore 1. Nel frattempo sciogliete il burro e fatelo intiepidire. Ora preparate l’emulsione: tritate il rosmarino 2 e l’erba cipollina e trasferiteli in una ciotolina 3.
									

								

															

																		
																																											
											
										
																						
											
										
																						
											
										
																																										
																		Aggiungete l’origano 4, il timo 5, il sale 6 e il pepe.
									

								

															

																		
																																											
											
										
																						
											
										
																						
											
										
																																										
																		Unite il burro fuso 7 e il succo di limone filtrato 8, poi mescolate bene 9.
									

								

															

																		
																																											
											
										
																						
											
										
																						
											
										
																																										
																		Una volta cotte scolate le patate 10 e posizionatele su una leccarda foderata con carta forno, distanziandole l’una dall’altra. Schiacciatele delicatamente con il fondo di un bicchiere 11 12.
									

								

															

																		
																																											
											
										
																						
											
										
																						
											
										
																																										
																		Spennellate le patate schiacciate con l’emulsione aromatica 13 e cuocete in forno ventilato preriscaldato a 200° per circa 35 minuti 14. Quando saranno belle dorate, sfornate e servite le vostre patate schiacciate 15!
									

								

							
					    