Difficoltà: Molto facile
La Puglia è famosa per il sole, le spiagge, il mare e le orecchiette; ma chi ama questa regione non può non amare anche la cucina pugliese: pietanze gustose nella loro semplicità...come le cozze fritte o quelle che vi presentiamo oggi: le cozze alla tarantina che vi proponiamo in questa ricetta! Una sorta di zuppa di cozze perfetta da servire come antipasto facile e veloce! I sapori ricordano quelli di un classico sautè, ma il gusto lievemente piccante del sugo di pomodoro fa sì che le cozze alla tarantina risultino un piatto godurioso e completo! Il mix perfetto: morbidezza dei molluschi, corposità del pomodoro e il croccante del pane caldo: nessuno riuscirà a resistere e cederà senza remore...alla scarpetta!


						
						

														INGREDIENTI
							
							                            
                                
    								
    									
    										
    										191
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    191
    					
    					    					    					
    					    Carboidrati
    					    g
    					    6.8
    					
    					    					    					
    					      di cui zuccheri
    					    g
    					    4.1
    					
    					    					    					
    					    Proteine
    					    g
    					    10.9
    					
    					    					    					
    					    Grassi
    					    g
    					    12.5
    					
    					    					    					
    					      di cui saturi
    					    g
    					    1.91
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    100
    					
    					    					    					
    					    Sodio
    					    mg
    					    543
    					
    					    				
    			
                            
													


						
														
							
							

							
								

																	Cozze
								
								
								
																	1
									kg
																

								

							
								

																	Polpa di pomodoro
								
								
								
																	400
									g
																

								

							
								

																	Aglio
								
								
								
																	2
									spicchi
																

								

							
								

																	Peperoncino fresco
								
								
								
																	1
									
																

								

							
								

																	Vino bianco
								
								
								
																	50
									g
																

								

							
								

																	Olio extravergine d'oliva
								
								
								 
																	40
									g
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
														
							
						
														
							
														Per accompagnare:
							

							
								

																	Pane
								
								
								pugliese
																	8
									fette
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le cozze alla tarantina occupatevi prima di tutto della pulizia dei molluschi. Sciacquate le cozze sotto acqua corrente 1, dopodichè utilizzando il dorso di un coltellino eliminate tutte le impurità esterne 2 e strappate via la barbetta con un movimento deciso 3.
									

								

															

																		
																															
											
										
																														
																		Versate in un tegame metà della dose indicata di olio e aggiungete uno spicchio d'aglio sbucciato e intero 4; lasciatelo imbiondire e versate le cozze 5. Aggiungete un ciuffo di prezzemolo intero e il vino bianco per sfumare 6,
									

								

															

																		
																															
											
										
																														
																		poi coprite con un coperchio 7 e lasciate schiudere le cozze 8: ci vorranno circa 4 minuti, non appena si apriranno potrete spegnere il fuoco. Nel frattempo private il peperoncino dei suoi semi e tritatelo finemente 9.
									

								

															

																		
																															
											
										
																														
																		Versate in un altro tegame la restante parte d'olio, aggiungete il peperoncino e l'altro spicchio d'aglio schiacciato 10, lasciate dorare il soffritto a fuoco dolcissimo e mescolando di tanto in tanto. Poi aggiungete la polpa di pomodoro 11, condite con una macinata di pepe e un pizzico di sale (giusto un pizzico perchè le cozze sono già molto saporite), stando attenti a non esagerare perchè le cozze risulteranno già molto saporite 12. Lasciate cuocere il sughetto per 5-6 minuti, mescolandolo di tanto in tanto.
									

								

															

																		
																															
											
										
																														
																		Filtrate le cozze raccogliendo il brodo in una ciotolina il brodo 13, così da versarlo più agevolmente al sughetto 14. Lasciate cuocere per altri 10 minuti; intato togliete dalle cozze l'aglio 15 e il prezzemolo e tenetele da parte.
									

								

															

																		
																															
											
										
																														
																		Manca solo l'accompagnamento croccante: affettate il pane pugliese 16, disponetelo su una leccarda rivestita con carta forno e irroratelo con un filo d'olio 17, poi abbrustolitelo pochi minuti in forno sotto il grill a 250° per 3 minuti, fino a che non risulterà ben dorato 18.
									

								

															

																		
																															
											
										
																														
																		Una volta che il sugo sarà pronto, aggiungete le cozze 19 e mescolate 20. Poi tritate finemente il prezzemolo 21
									

								

															

																		
																															
											
										
																														
																		e aggiungetelo alle vostre cozze alla tarantina 22. Attendete ancora 3 minuti, cospargete con una spolverata abbondante di pepe nero ancora se preferite, mescolate un'ultima volta 23 e servite le cozze alla tarantina insieme al pane tostato 24!
									

								

							
					    