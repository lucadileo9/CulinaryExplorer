Difficoltà: Facile
Il filetto di maiale al miele e zenzero è un secondo piatto veloce e gustoso contaminato da sapori orientali.
Anche i meno esperti possono cimentarsi in questa preparazione: è sufficiente tagliare a bocconcini il filetto di maiale, farlo rosolare in padella insieme allo zenzero per dare una nota fresca e al peperoncino per dare un tocco piccante, si prosegue poi la cottura sfumando con la salsa di soia per dare sapidità e con il miele millefiori per addolcire la pietanza.
Se amate i sapori esotici dovete provare questi filetti di maiale al miele e zenzero, caratterizzati da un sapore agrodolce dato dal miele che caramellando i bocconcini di carne rende denso il fondo di cottura.
Il risultato che si ottiene è un piatto molto saporito, per questo vi consigliamo di accompagnare i filetti di maiale al miele e zenzero con del semplice riso basmati oppure con una cruditè di verdure miste o ancora, per i tradizionalisti, con le intramontabili e gustose patate arrosto.


												
						
						

														INGREDIENTI
							
							                            
                                
    								
    									
    										
    										259
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    259
    					
    					    					    					
    					    Carboidrati
    					    g
    					    5.5
    					
    					    					    					
    					      di cui zuccheri
    					    g
    					    4.5
    					
    					    					    					
    					    Proteine
    					    g
    					    27.6
    					
    					    					    					
    					    Grassi
    					    g
    					    14.1
    					
    					    					    					
    					      di cui saturi
    					    g
    					    5.12
    					
    					    					    					
    					    Fibre
    					    g
    					    0.2
    					
    					    					    					
    					    Colesterolo
    					    mg
    					    78
    					
    					    					    					
    					    Sodio
    					    mg
    					    786
    					
    					    				
    			
                            
													


						
							
							

							
								

																	Filetto di maiale
								
								
								
																	500
									g
																

								

							
								

																	Zenzero
								
								
								fresco 25 gr
																	
									
																

								

							
								

																	Salsa di soia
								
								
								
																	30
									g
																

								

							
								

																	Miele millefiori
								
								
								
																	2
									cucchiai
																

								

							
								

																	Olio di sesamo
								
								
								
																	2
									cucchiai
																

								

							
								

																	Peperoncino fresco
								
								
								
																	5
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il filetto di maiale al miele e zenzero iniziate eliminando il grasso in eccesso dal filetto 1 e ricavate dei bocconcini spessi circa 2 cm tagliandolo nel senso della lunghezza 2; e non gradite la carne di maiale potete sostituirla con del petto di pollo o di tacchino. Salate i bocconcini di maiale ma non molto perchè ci sarà la salsa di soia che darà sapidità. Tagliate a julienne il peperoncino fresco 3, se preferite potete eliminare prima i semi per smorzare il gusto piccante.
									

								

															

																		
																															
											
										
																														
																		Sbucciate lo zenzero 4 e tagliatelo a julienne 5. Scaldate in una padella due cucchiai di olio di semi di sesamo 6, in alternativa potete usare un altro olio di semi come quello di girasole o di arachidi,
									

								

															

																		
																															
											
										
																														
																		versate nella padella prima lo zenzero a julienne 7. Dopo un paio di minuti il peperoncino 8. Fate insaporire l’olio e adagiate i filetti di maiale aiutandovi con una pinza da cucina 9.
									

								

															

																		
																															
											
										
																														
																		Cuocete a fuoco medio alto così da far rosolare bene i bocconcini 10 da entrambi i lati, la parte esterna dovrà risultare ben dorata 11. Dopo circa 4 minuti versate il miele 12
									

								

															

																		
																															
											
										
																														
																		e la salsa di soia 13 e proseguite ancora la cottura per altri 4-5 minuti 14 o fino a quando la salsa risulterà ben densa e ridotta della metà. Il piatto è pronto quando il miele si sarà caramellato 15, portate in tavola il filetto di maiale al miele e zenzero ben caldo accompagnandolo con verdure crude o appena scottate, del riso basmati oppure se preferite con delle patate arrosto.
									

								

							
					    