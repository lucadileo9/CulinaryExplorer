Difficoltà: Media
La torta morbida con yogurt e frutta sta per diventare una delle vostre torte allo yogurt preferite! Prendete carta e penna, segnatela sul vostro taccuino perchè una volta che l'avrete assaggiata non potrete più farne a meno. Oggi prepariamo questo dolce tanto bello da vedere quanto buono da mangiare, perfetto per la merenda di grandi e piccini! Un impasto genuino, con farina integrale e gocce di cioccolato, semplice da realizzare e cotto nello stampo furbo per ottenere il tipico "scalino" che ospiterà una gustosa crema e tanta frutta fresca. 


						
						

														INGREDIENTI
							
													


						
														
							
														Ingredienti per uno stampo da 22 cm
							

							
								

																	Farina integrale
								
								
								
																	60
									g
																

								

							
								

																	Fecola di patate
								
								
								
																	55
									g
																

								

							
								

																	Zucchero
								
								
								
																	100
									g
																

								

							
								

																	Uova
								
								
								
																	2
									
																

								

							
								

																	Gocce di cioccolato fondente
								
								
								
																	30
									g
																

								

							
														
							
						
														
							
														per la farcitura allo yogurt
							

							
								

																	Yogurt greco
								
								
								
																	90
									g
																

								

							
								

																	Panna fresca liquida
								
								
								
																	150
									g
																

								

							
								

																	Zucchero a velo
								
								
								
																	15
									g
																

								

							
														
							
						
														
							
														per decorare
							

							
								

																	Mirtilli
								
								
								
																	120
									g
																

								

							
								

																	Lamponi
								
								
								
																	120
									g
																

								

							
								

																	Menta
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta morbida con yogurt e frutta iniziate dall'impasto. In una ciotola capiente versate le uova e lo zucchero 1, poi sbattetele con uno sbattitore elettrico 2 finché non diventano bianche e spumose 3. 
									

								

															

																		
																															
											
										
																														
																		A questo punto setacciate all'interno la fecola 4 e aggiungete la farina integrale 5. Mescolate con una spatola dal basso verso l’alto, senza smontare il composto 6.
									

								

															

																		
																															
											
										
																														
																		Infine incorporate le gocce di cioccolata 7, dopodiché versate il composto in uno stampo imburrato ed infarinato da 22 cm 8. Cuocete in forno statico preriscaldato a 170° per circa 20 minuti. Quando la torta sarà cotta sfornatela e lasciatela intiepidire 9.
									

								

															

																		
																															
											
										
																														
																		Poi sformatela e lasciatela raffreddare capovolta su una gratella 10. Nel frattempo montate la panna con lo zucchero a velo. Poi versate lo yogurt in una ciotola 11, unite la panna montata e mescolate dal basso verso l'alto 12 fino ad ottenere una crema liscia e trasferitela in frigo. 
									

								

															

																		
																															
											
										
																														
																		Solo quando la torta sarà completamente fredda potrete trasferire la crema appena preparata sulla superficie 13. Decorate con i frutti di bosco 14, le foglioline di menta 15 e servite la vostra torta! 
									

								

							
					    