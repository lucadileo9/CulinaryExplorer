Difficoltà: Facile
Dopo il pandolce e i baci di Alassio oggi vi proponiamo un’altra delizia che arriva dalla riviera ligure: i gobeletti (conosciuti anche come cobeletti o cubeletti), dolcetti originari delle province di Genova e Savona ma che ora si possono trovare in tutta la regione. Questi frollini si preparavano un tempo in occasione della festa di Sant'Agata, che ricorre il 5 febbraio, ma oggi si possono gustare nelle pasticcerie durante tutto l’anno. Sull’origine del nome ci sono diverse teorie: una di queste sostiene che il termine sia legato ai doppi stampi artigianali di metallo con i quali erano preparati un tempo. Una parte dello stampo, a forma di tronco di cono, costituiva la base, un’altra parte aveva la forma di un cappello (in dialetto cobeletto) e serviva per richiudere i dolcetti. Questi stampi però non si usano più e al loro posto si utilizzano dei comuni pirottini da tartellette con il bordo ondulato. La farcitura tradizionale prevede la confettura di mele cotogne ma oggi sono diffuse anche altre confetture come quella di prugne o quella di albicocche che abbiamo scelto per la nostra versione. Friabili e con un goloso e morbido ripieno, i gobeletti conquistano da sempre grazie alla loro semplicità e al loro gusto intramontabile!


						
						

														INGREDIENTI
							
							                            
                                
    								
    									
    										
    										346
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    346
    					
    					    					    					
    					    Carboidrati
    					    g
    					    45.2
    					
    					    					    					
    					      di cui zuccheri
    					    g
    					    21.5
    					
    					    					    					
    					    Proteine
    					    g
    					    4.1
    					
    					    					    					
    					    Grassi
    					    g
    					    16.5
    					
    					    					    					
    					      di cui saturi
    					    g
    					    9.41
    					
    					    					    					
    					    Fibre
    					    g
    					    1.2
    					
    					    					    					
    					    Colesterolo
    					    mg
    					    80
    					
    					    					    					
    					    Sodio
    					    mg
    					    5
    					
    					    				
    			
                            
													


						
														
							
														Ingredienti per 8 gobeletti
							

							
								

																	Farina 00
								
								
								
																	250
									g
																

								

							
								

																	Burro
								
								
								freddo
																	150
									g
																

								

							
								

																	Zucchero
								
								
								
																	50
									g
																

								

							
								

																	Tuorli
								
								
								( circa 1)
																	20
									g
																

								

							
														
							
						
														
							
														per farcire e guarnire
							

							
								

																	Confettura di albicocche
								
								
								
																	150
									g
																

								

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i gobeletti per prima cosa occupatevi della pasta frolla: in una ciotola versate la farina e il burro freddo a pezzetti 1. Sbriciolate con le dita l’impasto 2 e poi aggiungete lo zucchero 3
									

								

															

																		
																															
											
										
																														
																		e il tuorlo 4. Proseguite impastando a mano fino ad amalgamare tutti gli ingredienti 5, quindi trasferite l’impasto su una spianatoia 6 e formate un panetto.
									

								

															

																		
																															
											
										
																														
																		Avvolgete il panetto con pellicola per alimenti 7. Riponete il panetto in frigo per circa un’ora. Riprendete l’impasto, appoggiatelo sul piano leggermente infarinato e stendetelo con un mattarello a circa 5 millimetri di spessore 8. Con un coppa pasta smerlettato del diametro di 9 centimetri ricavate 8 cerchietti 9.
									

								

															

																		
																															
											
										
																														
																		Con un altro coppa pasta smerlettato del diametro di 6 centimetri ricavate altri 8 cerchietti 10. Spennellate 8 stampini da tartellette in alluminio del diametro di 7 cm 11 e rivestiteli internamente con un dischetto di pasta di 9 cm di diametro 12;
									

								

															

																		
																															
											
										
																														
																		pressate bene sui bordi e sul fondo per fare aderire la pasta 13. Riempite i dolcetti con un cucchiaino e mezzo di confettura 14 e chiudeteli con i cerchietti più piccoli 15.
									

								

															

																		
																															
											
										
																														
																		Sigillate bene i bordi applicando una leggera pressione per garantire la chiusura 16. Adagiate i dolcetti su una teglia 17 e cuocete in forno statico preriscaldato a 180° per circa 30 minuti nel ripiano centrale. Una volta pronti 18,
									

								

															

																		
																															
											
										
																														
																		lasciateli intiepidire e poi sformateli passando un coltellino lungo il bordo 19. Spolverizzate la superficie dei gobeletti con lo zucchero a velo prima di gustarli (20-21)!
									

								

							
					    