Difficoltà: Molto facile
Fra gli antipasti di mare più conosciuti e apprezzati della nostra penisola ci sono senz’altro le alici marinate, caratterizzate da una marinatura dal gusto intenso e acidulato. Oggi vi proponiamo un’altra ricetta che ha per protagonista questo prezioso pesce azzurro, tipica della regione Campania: le alici ammollicate! In questo caso le alici non vengono marinate ma sono insaporite da una panatura aromatica che dopo una breve cottura al forno diventerà bella dorata e croccante. Proponete le alici ammollicate come antipasto e servite a seguire un’altra ricetta partenopea come i tagliolini alle vongole fujute… avrete ottenuto con poca spesa e pochissimo sforzo un pranzo da leccarsi i baffi!


						
						

														INGREDIENTI
							
							                            
                                
    								
    									
    										
    										189
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    189
    					
    					    					    					
    					    Carboidrati
    					    g
    					    10.8
    					
    					    					    					
    					      di cui zuccheri
    					    g
    					    1.7
    					
    					    					    					
    					    Proteine
    					    g
    					    11.7
    					
    					    					    					
    					    Grassi
    					    g
    					    11
    					
    					    					    					
    					      di cui saturi
    					    g
    					    4
    					
    					    					    					
    					    Fibre
    					    g
    					    50.3
    					
    					    					    					
    					    Colesterolo
    					    mg
    					    0.5
    					
    					    					    					
    					    Sodio
    					    mg
    					    298.2
    					
    					    				
    			
                            
													


						
														
							
							

							
								

																	Acciughe (alici)
								
								
								
																	250
									g
																

								

							
								

																	Pangrattato
								
								
								
																	50
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Prezzemolo
								
								
								
																	1
									ciuffo
																

								

							
								

																	Aglio
								
								
								
																	2
									spicchi
																

								

							
								

																	Sale fino
								
								
								
																	1
									cucchiaino
																

								

							
														
							
						
														
							
														Per la teglia
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le alici ammollicate, cominciate dalla pulizia delle alici: eliminate la testa 1, apritele a libro e rimuovete la lisca centrale 2. Sciacquate bene l’interno sotto l’acqua corrente e tamponate le alici pulite con la carta assorbente 3. Per ulteriori informazioni potete consultare la scheda su come pulire le alici.
									

								

															

																		
																															
											
										
																														
																		Ora mettete gli spicchi d’aglio sbucciati in un mixer 4, aggiungete il prezzemolo lavato e asciugato 5 e tritate finemente 6.
									

								

															

																		
																															
											
										
																														
																		Versate il pangrattato in una ciotola, salate 7 e unite il trito di aglio e prezzemolo 8, poi versate l’olio 9
									

								

															

																		
																															
											
										
																														
																		e mescolate bene 10. Imburrate uno stampo abbastanza capiente da contenere tutte le alici 11 e adagiate all’interno le alici aperte a libro, senza sovrapporle 12.
									

								

															

																		
																															
											
										
																														
																		Aggiungete un cucchiaino del composto di pangrattato sopra ogni alice (13-14) e cuocete in forno statico preriscaldato a 180° per circa 15 minuti, sul ripiano medio. Trascorso questo tempo, sfornate le alici ammollicate 15 e gustatele ancora calde!
									

								

							
					    