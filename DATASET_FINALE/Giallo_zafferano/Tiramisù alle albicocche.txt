Difficoltà: Facile
Il classico tiramisù va in ferie... per dare spazio ad una versione molto più estiva e perfetta per questa stagione! La crema è quella di sempre, con uova e mascarpone, ma al posto del caffè per la bagna abbiamo usato la frutta! Dopo la versione con le fragole e quella ai frutti di bosco, oggi vogliamo suggerirvi un’idea ancora più originale: il tiramisù alle albicocche. Questo frutto estivo si sposa alla perfezione con la crema al mascarpone per la sua dolcezza, ma vi sveliamo un piccolo trucco per gustare questo dessert tutto l'anno: utilizzate le albicocche sciroppate per prepararlo anche nel periodo invernale. Il risultato sarà un dessert fresco e sfizioso che racchiude tutto il sapore delle albicocche, circondate da una crema avvolgente. Realizzatelo anche voi e lasciatevi travolgere dal vortice fruttato di questo tiramisù alle albicocche!


						
						

														INGREDIENTI
							
							                            
                                
    								
    									
    										
    										433
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    433
    					
    					    					    					
    					    Carboidrati
    					    g
    					    40.3
    					
    					    					    					
    					      di cui zuccheri
    					    g
    					    30.1
    					
    					    					    					
    					    Proteine
    					    g
    					    11
    					
    					    					    					
    					    Grassi
    					    g
    					    25.4
    					
    					    					    					
    					      di cui saturi
    					    g
    					    13.45
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    230
    					
    					    					    					
    					    Sodio
    					    mg
    					    106
    					
    					    				
    			
                            
													


						
														
							
														Ingredienti per 12 bicchierini da 250 g
							

							
								

																	Albicocche
								
								
								
																	600
									g
																

								

							
								

																	Mascarpone
								
								
								
																	500
									g
																

								

							
								

																	Savoiardi
								
								
								
																	400
									g
																

								

							
								

																	Zucchero
								
								
								
																	120
									g
																

								

							
								

																	Uova
								
								
								medie (a temperatura ambiente)
																	6
									
																

								

							
														
							
						
														
							
														per la bagna
							

							
								

																	Albicocche
								
								
								
																	250
									g
																

								

							
								

																	Latte intero
								
								
								
																	100
									g
																

								

							
								

																	Zucchero a velo
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il tiramisù alle albicocche iniziate a realizzare la bagna per i vostri savoiardi. Prendete le albicocche (destinate alla preparazione della bagna), lavatele bene sotto l’acqua corrente e aiutandovi con un coltellino dividetele a metà 1. Privatele del nocciolo centrale e senza sbucciarle tagliatele a dadini 2, quindi passateli nel bicchiere di un mixer dai bordi alti 3.
									

								

															

																		
																															
											
										
																														
																		Aggiungete il latte 4 e iniziate a frullare con il mixer ad immersione 5, fino a ridurre in crema le albicocche 6.
									

								

															

																		
																															
											
										
																														
																		Aggiungete anche lo zucchero a velo 7 e continuate a frullare fino ad ottenere un composto omogeneo e cremoso 8. Trasferite la vostra bagna in una pirofila bassa e capiente (così sarà più facile poi inzuppare i savoiardi) 9 e riponetela in frigorifero.
									

								

															

																		
																															
											
										
																														
																		Dedicatevi quindi alla preparazione della crema. Rompete le uova e separate gli albumi dai tuorli in due ciotole differenti e ampie. Aggiungete a questi ultimi anche metà dello zucchero 10 e iniziate a montarli con uno sbattitore, fino ad ottenere un composto chiaro e spumoso, che abbia raggiunto il doppio del volume iniziale 11. Quindi, sempre con lo sbattitore in azione, aggiungete anche il mascarpone 12.
									

								

															

																		
																															
											
										
																														
																		Continuate a sbattere fino ad amalgamare completamente il mascarpone alle uova 13. Dopo aver lavato e asciugato le fruste, riprendete anche gli albumi e iniziate a montarli con lo sbattitore 14. Una volta ottenuta una spuma bianca, aggiungete la parte restante dello zucchero 15.
									

								

															

																		
																															
											
										
																														
																		Montate quindi i vostri albumi a neve ben ferma 16 e utilizzando una frusta incorporateli delicatamente alla crema di uova e mascarpone 17, mescolando delicatamente senza smontare il composto. La vostra crema per il tiramisù alle albicocche è ora pronta 18.
									

								

															

																		
																															
											
										
																														
																		Lavate le albicocche (destinate alla preparazione del tiramisù), dividetele a metà ed eliminate il nocciolo. Tagliate 5 di queste a fettine, ricavandone 4 da ogni metà 19, che serviranno per la decorazione finale. Tagliate le restanti albicocche a cubetti 20. Dedicatevi ora a comporre il vostro tiramisù alle albicocche. Prendete i bicchierini e aiutandovi con un cucchiaio ponete un primo stato di crema al mascarpone 21.
									

								

															

																		
																															
											
										
																														
																		Riprendete la bagna dal frigorifero, utilizzatela per inzuppare i savoiardi 22. Per ogni strato sarà sufficiente un savoiardo diviso a metà, quindi una volta inzuppati i savoiardi riponeteli sopra la crema nei bicchierini 23.  Aggiungete ancora uno strato di crema 24,
									

								

															

																		
																															
											
										
																														
																		e le albicocche a cubetti 25. Ultimate nuovamente con 2 metà di savoiardo inzuppato nella bagna alle albicocche e terminate il bicchierino con un ultimo strato di crema 26. Decorate con le fettine di albicocche 27 e riponete in frigorifero per circa 2 ore prima di gustare il vostro tiramisù alle albicocche!
									

								

							
					    