Difficoltà: Facile
Quante volte avete preparato il pollo in padella o al forno pensando che la prossima volta avreste provato qualcosa di più stuzzicante? Allora abbiamo pensato di suggerirvi un'idea davvero particolare, la nostra sfiziosissima ricetta delle cosce di pollo infuocate! Un secondo piatto per una cena diversa dal solito, perfetta per sorprendere gli amici con sapori piccanti. Ecco perché vi suggeriamo di iniziare con un piatto di spaghetti molto semplice che, con un pizzico di peperoncino, servirà a preparare il palato per il secondo… sempre che invece non preferiate andare sui grandi classici della cucina italiana come le penne all’arrabbiata o aglio, olio e peperoncino! Ma torniamo alle nostre gustosissime cosce di pollo infuocate, che abbiamo scelto di accompagnare con una fresca salsa a base di yogurt: sarà il vostro asso nella manica per rinfrescare il palato ad ogni boccone. Preparatevi ad assaporare un pollo piccantissimo che conquisterà tutti!


						
						

														INGREDIENTI
							
													


						
														
							
							

							
								

																	Cosce di pollo
								
								
								
																	1
									kg
																

								

							
								

																	Peperoni rossi
								
								
								varietà cornetto
																	200
									g
																

								

							
								

																	Prezzemolo
								
								
								
																	1
									mazzetto
																

								

							
								

																	Lime
								
								
								
																	
									q.b.
																

								

							
														
							
						
														
							
														Per la marinatura
							

							
								

																	Yogurt greco
								
								
								
																	400
									g
																

								

							
								

																	Lime
								
								
								succo e scorza
																	1
									
																

								

							
								

																	Peperoncino in polvere
								
								
								di Cayenna
																	4
									cucchiaini
																

								

							
								

																	Paprika affumicata
								
								
								
																	2
									cucchiaini
																

								

							
								

																	Curcuma in polvere
								
								
								
																	2
									cucchiaini
																

								

							
								

																	Sale fino
								
								
								
																	3
									cucchiaini
																

								

							
								

																	Pepe nero
								
								
								
																	1
									cucchiaino
																

								

							
								

																	Timo
								
								
								
																	
									q.b.
																

								

							
								

																	Erba cipollina
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le cosce di pollo infuocate cominciate dalla marinatura. In un recipiente versate lo yogurt greco (tenendo da parte qualche cucchiaiata) e poi aggiungete il sale 1, il pepe nero, la curcuma 2 e la paprika affumicata 3.
									

								

															

																		
																															
											
										
																														
																		Unite anche il peperoncino di cayenna 4, la scorza grattugiata di un lime 5 e il suo succo 6.
									

								

															

																		
																															
											
										
																														
																		Infine aggiungete il timo sfogliato 7, l'erba cipollina tritata 8 e l'olio. Mescolate bene per amalgamare il composto 9.
									

								

															

																		
																															
											
										
																														
																		Tenete un attimo la marinatura da parte e occupatevi del pollo. Incidete la pelle facendo 4-5 tagli: in questo modo la carne si insaporirà meglio e la cottura sarà più uniforme 10. Trasferite il pollo in una pirofila, aggiungete la marinatura 11 e massaggiate bene la carne per favorirne l’assorbimento, specialmente negli incavi 12. Quando il pollo sarà ricoperto in modo uniforme, coprite la pirofila con la pellicola trasparente e lasciate marinare per almeno 30 minuti a temperatura ambiente.
									

								

															

																		
																															
											
										
																														
																		Nel frattempo lavate e asciugate il peperone, eliminate i semi e filamenti interni e tagliatelo a rondelle di circa 1 cm 13. Arroventate una griglia e cuocete le rondelle per circa 6-7 minuti a fiamma viva 14. Non appena le rondelle saranno ben abbrustolite 15, tenete da parte e riprendete il pollo.
									

								

															

																		
																															
											
										
																														
																		Prelevate le cosce dalla marinatura (che vi servirà successivamente) e adagiatele sulla griglia ben calda 16. Scottatele a fiamma alta per pochi istanti per lato, aiutandovi con una pinza per girarle 17 18.
									

								

															

																		
																															
											
										
																														
																		A questo punto trasferite le cosce di pollo su una teglia e spennellatele con il composto della marinatura 19. Una volta ricoperte in modo uniforme 20, cuocete in forno statico a 220° per 30-35 minuti 21. Il tempo potrebbe variare a seconda della potenza del forno.
									

								

															

																		
																															
											
										
																														
																		Trasferite le cosce di pollo sul piatto da portata 22 insieme alle rondelle di peperone. Guarnite con lo yogurt che avevate tenuto da parte 23 e infine guarnite con del prezzemolo tritato 24. Servite le vostre cosce di pollo infuocate accompagnate con delle fette di lime!
									

								

							
					    