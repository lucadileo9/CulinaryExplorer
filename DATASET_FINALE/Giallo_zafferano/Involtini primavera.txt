Difficoltà: Facile
In passato venivano preparati soprattutto in occasione del Capodanno cinese, che secondo il calendario tradizionale corrisponde con l’inizio della primavera… ed ecco spiegato il loro nome: involtini primavera! Esistono molte varianti di questo tipico antipasto della cucina cinese: Chef Mulan ha scelto di portare nelle cucine di Giallozafferano la versione vegetariana farcita con cavolo cappuccio, cipolla e carote, ma voi potete aggiungere alle verdure anche i germogli di soia oppure della carne di pollo o maiale per esempio. Utilizzando le sfoglie già pronte vedrete che realizzare gli involtini primavera con le vostre mani sarà un gioco da ragazzi! Serviteli ben caldi accompagnati con salsa piccante o agrodolce e proseguite la serata scegliendo fra le ricette più amate della cucina cinese:


						
						

														INGREDIENTI
							
							                            
                                
    								
    									
    										
    										450.5
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    450.5
    					
    					    					    					
    					    Carboidrati
    					    g
    					    22.2
    					
    					    					    					
    					      di cui zuccheri
    					    g
    					    4.7
    					
    					    					    					
    					    Proteine
    					    g
    					    5.4
    					
    					    					    					
    					    Grassi
    					    g
    					    37.8
    					
    					    					    					
    					      di cui saturi
    					    g
    					    5.7
    					
    					    					    					    					
    					    Colesterolo
    					    mg
    					    1.8
    					
    					    					    					
    					    Sodio
    					    mg
    					    529
    					
    					    				
    			
                            
													


						
														
							
														Per 8 involtini
							

							
								

																	Sfoglie per involtini
								
								
								(da 21,5 x 21,5 cm)
																	8
									fogli
																

								

							
								

																	Cavolo cappuccio
								
								
								qualità "cuore di bue")
																	300
									g
																

								

							
								

																	Carote
								
								
								
																	60
									g
																

								

							
								

																	Cipolle bianche
								
								
								
																	50
									g
																

								

							
								

																	Vino di riso
								
								
								
																	30
									g
																

								

							
								

																	Olio di semi di arachide
								
								
								 
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe bianco
								
								
								(o nero)
																	
									q.b.
																

								

							
														
							
						
														
							
														Per spennellare
							

							
								

																	Albumi
								
								
								
																	
									q.b.
																

								

							
														
							
						
														
							
														Per friggere
							

							
								

																	Olio di semi di arachide
								
								
								 (o di girasole)
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare gli involtini primavera, per prima cosa scongelate le sfoglie già pronte e copritele con un canovaccio leggermente inumidito per evitare che si secchino. Mondate e tagliate a listarelle sottili il cavolo cappuccio 1, le cipolle 2 e le carote 3.
									

								

															

																		
																																											
											
										
																						
											
										
																						
											
										
																																										
																		Fate scaldare il wok a fuoco alto, poi versate l’olio di semi e le cipolle 4. Soffriggete per un paio di minuti, poi unite le carote e il cavolo cappuccio 5. Condite con sale e pepe 6.
									

								

															

																		
																																											
											
										
																						
											
										
																						
											
										
																																										
																		Aggiungete anche il vino di riso 7 e fate saltare le verdure per 4-5 minuti: dovranno risultare cotte ma ancora croccanti 8. Trasferite le verdure in un colino per eliminare il liquido in eccesso, quindi allargatele un po' con le bacchette per preservarne meglio il colore e consistenza 9.
									

								

															

																		
																																											
											
										
																						
											
										
																						
											
										
																																										
																		A questo punto potete comporre gli involtini: disponete una sfoglia per volta sul canovaccio con un angolo rivolto verso di voi e aggiungete una manciata di ripieno sulla metà inferiore 10. Piegate l’angolo inferiore verso l’alto e arrotolate senza premere per coprire il ripieno 11, poi ripiegate gli angoli ai lati verso il centro 12.
									

								

															

																		
																																											
											
										
																						
											
										
																						
											
										
																																										
																		Infine arrotolate l’involtino dal basso verso l’alto 13 e sigillate la sfoglia inumidendo i bordi con un po’ di albume 14, potete utilizzare le dita o un pennello. Non premete troppo o la sfoglia potrebbe rompersi. Procedete in questo modo per formare tutti gli involtini 15.
									

								

															

																		
																																											
											
										
																						
											
										
																						
											
										
																																										
																		Ora scaldate nuovamente il wok, poi versate abbondante olio di semi 16 da portare alla temperatura di 180°. Quando l’olio sarà a temperatura, abbassate leggermente il fuoco e friggete pochi involtini per volta 17, girandoli su entrambi i lati 18.
									

								

															

																		
																																											
											
										
																						
											
										
																						
											
										
																																										
																		Quando saranno ben dorati su entrambi i lati, scolate gli involtini 19 e adagiateli su carta da cucina per assorbire l’olio in eccesso 20. Servite i vostri involtini primavera ancora caldi accompagnati con salsa piccante o agrodolce 21!
									

								

							
					    