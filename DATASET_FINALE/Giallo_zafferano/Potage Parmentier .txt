Difficoltà: Facile
La Potage Parmentier è uno dei più noti piatti della tradizione culinaria francese, preparato con ingredienti semplici: porri, patate e panna.
Questa vellutata dal gusto delicato prende il nome da Antoine Parmentier, un farmacista e agronomo francese divenuto famoso, durante la seconda metà del ‘700, per aver compiuto importanti ricerche sulla patata, scoprendone le proprietà e divulgandone i possibili impieghi in cucina, quando questo tubero era ancora considerato un alimento malsano.
A diffondere la ricetta della Potage Parmentier oltre il confine francese ha contribuito anche Julia Child, una nota cuoca e autrice di libri di cucina. Durante i suoi anni di vita a Parigi Julia ha potuto apprendere tutti i segreti della cucina francese, che ha deciso di condividere con il pubblico statunitense attraverso libri e trasmissioni televisive.
La Potage Parmentier è una deliziosa vellutata che si realizza facilmente in poco tempo ed è ideale da preparare nella stagione invernale, quando si prediligono piatti caldi. Il segreto per un’ottimale riuscita di questa ricetta è sicuramente l’utilizzo di ingredienti di prima qualità.


												
						
						

														INGREDIENTI
							
							                            
                                
    								
    									
    										
    										318
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    318
    					
    					    					    					
    					    Carboidrati
    					    g
    					    32.3
    					
    					    					    					
    					      di cui zuccheri
    					    g
    					    5.9
    					
    					    					    					
    					    Proteine
    					    g
    					    7.2
    					
    					    					    					
    					    Grassi
    					    g
    					    17.8
    					
    					    					    					
    					      di cui saturi
    					    g
    					    7.09
    					
    					    					    					
    					    Fibre
    					    g
    					    4.3
    					
    					    					    					
    					    Colesterolo
    					    mg
    					    33
    					
    					    					    					
    					    Sodio
    					    mg
    					    735
    					
    					    				
    			
                            
													


						
							
							

							
								

																	Porri
								
								
								
																	250
									g
																

								

							
								

																	Patate
								
								
								
																	750
									g
																

								

							
								

																	Panna fresca liquida
								
								
								
																	200
									g
																

								

							
								

																	Brodo di carne
								
								
								
																	500
									ml
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	3
									cucchiai
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la Potage Parmentier mondate, lavate e tagliate grossolanamente le patate 1 e a rondelle i porri. Fate rosolare i porri in una padella antiaderente con 3 cucchiai d’olio per pochi minuti 2, quindi aggiungete un mestolo di brodo e lasciateli appassire per 5-6 minuti 3.
									

								

															

																		
																															
											
										
																														
																		Aggiungete le patate 4 e coprite le verdure a filo con il brodo rimasto 5. Aggiustate di sale e pepe e continuate la cottura a fuoco moderato, il tempo necessario affinché le patate diventino morbide (ci vorranno circa 15/20 minuti, a seconda del tipo di patata).
									

								

															

																		
																															
											
										
																														
																		A cottura ultimata, frullate il tutto utilizzando un frullatore ad immersione 7, unite la panna 8 e mescolate con cura per amalgamare tutti gli ingredienti. Fate cuocere la vellutata ancora 5 minuti, quindi spegnete il fuoco e servite la Potage Parmentier quando è ancora calda, magari accompagnandola con delle fette di pane tostato e una spolverizzata di parmigiano grattugiato.
									

								

							
					    