Difficoltà: Facile
La zuppa di cardi è una minestra ricca e saporita che esalta il sapore deciso di questi ortaggi che ricordano nella forma il sedano e nel gusto il carciofo. Questa pietanza dalle antiche origini e dagli ingredienti poveri può essere annoverata tra le ricette tipiche dell’Abruzzo,  del Molise e anche del Piemonte, che sfrutta i suoi celebri cardi gobbi per la preparazione. La tradizione vuole che si aggiunga un uovo alla zuppa sul fondo del piatto che, una volta versato il brodo caldo, crea un appetitoso effetto “strapazzato”. Anche in Campania i cardi sono protagonisti di una ricetta tradizionale: il cardone beneventano, una minestra di cardi arricchita con gustose polpettine di carne. La zuppa di cardi è un primo piatto immancabile sulle tavole del Natale, una preparazione semplice e genuina che rievoca intramontabili sapori contadini che prediligono più la sostanza della forma. Se non l’avete ancora assaggiata approfittate del periodo invernale per concedervi una calda coccola con questa deliziosa zuppa di cardi.


												
						
						

														INGREDIENTI
							
													


						
							
							

							
								

																	Cardi
								
								
								
																	1
									kg
																

								

							
								

																	Brodo di carne
								
								
								 
																	1
									l
																

								

							
								

																	Burro
								
								
								
																	40
									g
																

								

							
								

																	Olio extravergine d'oliva
								
								
								 
																	30
									g
																

								

							
								

																	Uova
								
								
								
																	4
									
																

								

							
								

																	Grana Padano DOP
								
								
								grattugiato
																	100
									g
																

								

							
								

																	Limoni
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la zuppa di cardi iniziate dalla preparazione del brodo seguendo la nostra ricetta del brodo di carne. Ora occupatevi della pulizia dei cardi: eliminate le foglie più esterne 1, spuntate le estremità e con un pelaverdure rimuovete i filamenti 2. Tagliate le coste a pezzetti di circa 5 cm 3, dovrete ricavarne circa 680 gr, 
									

								

															

																		
																															
											
										
																														
																		riempite con acqua una ciotola e spremete all’interno il succo di limone, man mano che tagliate le coste dei cardi, immergete i pezzetti nella ciotola con acqua acidulata per evitare che anneriscano 4. Ora in un tegame portate al bollore dell’acqua salata, immergete i cardi scolati dall’acqua di conservazione 5 e fate sbollentare per un paio di minuti lasciandoli al dente. In una padella sciogliete il burro con l’olio di oliva 6;
									

								

															

																		
																															
											
										
																														
																		una volta sbollentati i cardi, scolateli con l’aiuto di una schiumarola 7 direttamente nella padella dove avete sciolto il burro con l’olio 8 , condite con sale e pepe e fate saltare i cardi in padella per 5 minuti. Ora versate i cardi in un altro tegame 9
									

								

															

																		
																															
											
										
																														
																		aggiungete il brodo di carne 10 e cuocete per altri 5 minuti 11. Prendete 4 cocotte per servire la zuppa di cardi e in ciascuna versate un uovo intero, sbatte le uova con una forchetta 12,
									

								

															

																		
																															
											
										
																														
																		insaporite con il formaggio grattugiato 13 e aggiungete i cardi scolati 14, ultimate i piatti versando il brodo caldo 15. La vostra zuppa di cardi è pronta per essere gustata ben calda!
									

								

							
					    