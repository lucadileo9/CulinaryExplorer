Difficoltà: Facile
L'abbiamo realizzato all'arancia, agli agrumi, al limone.. non poteva mancare il risotto alle fragole! Un’insolita unione, quella che vede le fragole, i dolci frutti della primavera protagonisti di innumerevoli dolci come la cheesecake alle fragole o il tiramisù alle fragole, accostate ad un tradizionale risotto mantecato al caprino, cremoso formaggio dal gusto spiccato. Il risultato è  un sapiente incontro di aromi freschi che insieme creano un gusto accattivante e unico nel suo genere. Suggestivo e raffinato, il risotto alle fragole è il primo piatto perfetto per chi non teme di osare a tavola sperimentando abbinamenti inconsueti e lasciandosi tentare da nuovi orizzonti gastronomici, come ricette con le fragole insolite. Siamo certi di avervi incuriosito, quindi non vi resta che allacciare il grembiule e mettervi ai fornelli!


												
						
						

														INGREDIENTI
							
							                            
                                
    								
    									
    										
    										498
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    498
    					
    					    					    					
    					    Carboidrati
    					    g
    					    74.1
    					
    					    					    					
    					      di cui zuccheri
    					    g
    					    4
    					
    					    					    					
    					    Proteine
    					    g
    					    9
    					
    					    					    					
    					    Grassi
    					    g
    					    17.3
    					
    					    					    					
    					      di cui saturi
    					    g
    					    7.63
    					
    					    					    					
    					    Fibre
    					    g
    					    2.2
    					
    					    					    					
    					    Colesterolo
    					    mg
    					    37
    					
    					    					    					
    					    Sodio
    					    mg
    					    764
    					
    					    				
    			
                            
													


						
							
							

							
								

																	Riso Carnaroli
								
								
								
																	320
									g
																

								

							
								

																	Vino bianco
								
								
								
																	60
									g
																

								

							
								

																	Brodo vegetale
								
								
								
																	900
									g
																

								

							
								

																	Scalogno
								
								
								
																	1
									
																

								

							
								

																	Olio extravergine d'oliva
								
								
								
																	20
									g
																

								

							
								

																	Burro
								
								
								
																	40
									g
																

								

							
								

																	Caprino
								
								
								
																	80
									g
																

								

							
								

																	Fragole
								
								
								
																	250
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare a casa il risotto alle fragole iniziate dalla preparazione del brodo vegetale. Bollite per circa un’ora le verdure (carote, sedano, pomodori e cipolle) in abbondante acqua salata 1, poi filtrate il brodo attraverso un colino 2 e tenetelo da parte 3.
									

								

															

																		
																															
											
										
																														
																		Preparate quindi il risotto: sbucciate e tritate finemente lo scalogno 4, scaldate a fuoco basso l’olio di oliva in un tegame, poi unite lo scalogno tritato 5 e fate appassire per 5-6 minuti mescolando di tanto in tanto; versate il riso 6 e fatelo tostare per altri 2-3 minuti, mescolando spesso.
									

								

															

																		
																															
											
										
																														
																		Una volta che avrà cambiato colore, sfumate con il vino bianco 7, quindi lasciate evaporare. Dopodiché poco alla volta versate il brodo 8, avendo cura di aspettare che sia assorbito il liquido prima di aggiungerne dell’altro, mescolate spesso il risotto per non farlo attaccare  9. Portate quindi a cottura il risotto: ci vorranno circa 15-20 minuti, in base ai tempi indicati sulla confezione del vostro riso. 
									

								

															

																		
																															
											
										
																														
																		Mentre il riso cuoce lavate le fragole, tagliate via il picciolo con le foglioline 10 e tagliatele a pezzetti 11. Una volta che il risotto sarà pronto, salate 12 e spegnete il fuoco.
									

								

															

																		
																															
											
										
																														
																		A fuoco spento mantecate con il caprino e con il burro 13, mescolate in modo che si sciolgano bene e per ultime unite anche le fragole a pezzetti 14. Amalgamate bene le fragole e servite il risotto alle fragole ben caldo 15.
									

								

							
					    