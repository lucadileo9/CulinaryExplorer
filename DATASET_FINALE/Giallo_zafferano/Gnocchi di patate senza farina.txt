Difficoltà: Media
Lo chef Pietro Leemann ci accompagna nella preparazione di una ricetta che esalta i principi della cucina sana e naturale: gli gnocchi di patate senza farina. Un’evoluzione dei classici gnocchi che guarda all’Oriente, ai suoi sapori, colori e consistenze, come spiegato dettagliatamente dallo chef che ci intrattiene svelando i motivi che hanno portato alla scelta di un determinato ingrediente o tipo di cottura. L’utilizzo della fecola di patate conferisce all’impasto una particolare consistenza gommosa che prende il nome di mochi e caratterizza molti piatti giapponesi. A bilanciarla ci pensano le verdure arrostite, in questo caso funghi e broccoletti che aggiungono al piatto la componente umami, e una cremosa panna alle mandorle, ricca di gusto e proteine. Un equilibrio perfetto che viene completato dalla nota acida dei mirtilli rossi disidratati, ottimi per la digestione e fonte di energia. Infine i colori: il giallo dello zafferano e le tinte vivaci delle verdure e dei grani di pepe rendono gli gnocchi di patate senza farina davvero irresistibili! Una ricetta vegetariana, senza lattosio e senza glutine che rappresenta la bellezza di un modo di cucinare semplice e attento tanto al gusto quanto al benessere.


						
						

														INGREDIENTI
							
							                            
                                
    								
    									
    										
    										340
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    340
    					
    					    					    					
    					    Carboidrati
    					    g
    					    46.9
    					
    					    					    					
    					      di cui zuccheri
    					    g
    					    4.4
    					
    					    					    					
    					    Proteine
    					    g
    					    6.6
    					
    					    					    					
    					    Grassi
    					    g
    					    14
    					
    					    					    					
    					      di cui saturi
    					    g
    					    2.18
    					
    					    					    					
    					    Fibre
    					    g
    					    7
    					
    					    					    					    					
    					    Sodio
    					    mg
    					    608
    					
    					    				
    			
                            
													


						
														
							
														Per gli gnocchi
							

							
								

																	Patate
								
								
								
																	500
									g
																

								

							
								

																	Fecola di patate
								
								
								
																	100
									g
																

								

							
								

																	Zafferano
								
								
								(in polvere)
																	2
									bustine
																

								

							
														
							
						
														
							
														Per la panna di mandorle
							

							
								

																	Mandorle pelate
								
								
								
																	40
									g
																

								

							
								

																	Acqua
								
								
								
																	250
									g
																

								

							
								

																	Amido di mais (maizena)
								
								
								
																	5
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe bianco
								
								
								
																	
									q.b.
																

								

							
														
							
						
														
							
														Per condire
							

							
								

																	Broccoli
								
								
								
																	200
									g
																

								

							
								

																	Funghi champignon
								
								
								
																	100
									g
																

								

							
								

																	Mirtilli rossi
								
								
								disidratati
																	20
									g
																

								

							
								

																	Scorza di limone
								
								
								da grattugiare
																	
									q.b.
																

								

							
								

																	Pepe rosa in grani
								
								
								
																	
									q.b.
																

								

							
								

																	Pepe in grani
								
								
								bianco e nero
																	
									q.b.
																

								

							
								

																	Acqua
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare gli gnocchi di patate senza farina, per prima cosa preparate l’impasto degli gnocchi: lessate le patate partendo da acqua fredda per 30-40 minuti a seconda della dimensione 1. Per controllare che siano cotte bucatele con una forchetta e se raggiungete facilmente il cuore, saranno pronte. Sbucciatele e passatele al setaccio 2. Aggiungete la fecola di patate alla purea ancora calda 3.
									

								

															

																		
																																											
											
										
																						
											
										
																						
											
										
																																										
																		Unite anche lo zafferano in polvere 4, poi impastate a lungo 5 fino ad ottenere un composto liscio e dal colore omogeneo 6; in questo modo otterrete la giusta consistenza. Lasciate riposare l'impasto a temperatura ambiente per 20 minuti.
									

								

															

																		
																																											
											
										
																						
											
										
																						
											
										
																																										
																		Trasferite l’impasto sul piano di lavoro di legno, non infarinato, e formate dei filoncini spessi di 2,5 cm 7. Spolverizzatel con un po’ di fecola perchè si crei uno strato leggero e tagliateli a tocchetti della lunghezza di circa 3 cm 8. Trasferiteli su un vassoio foderato con carta forno e tenete da parte mentre proseguite con la ricetta 9.
									

								

															

																		
																																											
											
										
																						
											
										
																						
											
										
																																										
																		Passate alla preparazione della panna di mandorle: in un frullatore versate l’acqua e le mandorle 10, frullate per almeno un minuto 11. Filtrate il latte di mandorla ottenuto con un colino a maglie strette, per separare la parte liquida da quella granulosa, così da ottenere un risultato liscio. Aiutatevi schiacciando il composto con il dorso di un mestolo o un cucchiaio 12. La polpa che resta sul colino non va gettata, si può utilizzare come consigliato in fondo alla ricetta.
									

								

															

																		
																																											
											
										
																						
											
										
																						
											
										
																																										
																		Versate il liquido ottenuto in un pentolino e portatelo a ebollizione, poi aggiungete l’amido di mais 13, che avrete diluito con poca acqua. Unite anche l’olio 14, il sale e il pepe bianco. Mescolate con una frusta per amalgamare, spegnete il fuoco e tenete da parte 15.
									

								

															

																		
																																											
											
										
																						
											
										
																						
											
										
																																										
																		Ora dedicatevi alle verdure. Mondate i broccoli e divideteli in cimette della stessa dimensione 16. Scaldate circa 20 g di olio in una padella, aggiungete i broccoli 17 e il sale. Coprite con il coperchio e lasciate arrostire a fuoco basso per una decina di minuti, senza mescolare; verso metà cottura aggiungete un goccio d’acqua per facilitare la cottura 18. A fine cottura togliete il coperchio per far evaporare l'acqua rimasta.
									

								

															

																		
																																											
											
										
																						
											
										
																						
											
										
																																										
																		Pulite i funghi e divideteli a metà in modo che siano grandi uguali 19. In un’altra padella scaldate un giro abbondante d’olio, aggiungete i funghi 20 e fateli saltare per circa 5 minuti a fiamma alta 21. Salate solo a fine cottura.
									

								

															

																		
																																											
											
										
																						
											
										
																						
											
										
																																										
																		Mettete sul fuoco una pentola con acqua abbondante per cuocere gli gnocchi. Nel frattempo passate i grani di pepe rosa al colino a maglie grosse: raccogliete su della carta forno la buccia, più aromatica 22 Resterà la parte interna più piccante da mettere da parte per altri usi. Tritate al coltello anche i grani di pepe bianco e nero 23 e i mirtilli disidratati 24.
									

								

															

																		
																																											
											
										
																						
											
										
																						
											
										
																																										
																		Una volta che l’acqua sarà giunta a bollore, aggiungete il sale e cuocete gli gnocchi per circa un minuto e mezzo 25. Mentre gli gnocchi cuociono saltate i mirtilli in una padella con un filo d’olio 26 insieme al pepe tritato. Dopo un paio di minuti sfumate con un mestolo dell’acqua di cottura 27.
									

								

															

																		
																																											
											
										
																						
											
										
																						
											
										
																																										
																		Scolate gli gnocchi nella padella 28 e saltateli insieme ai mirtilli 29, mentre riscaldate le verdure a parte 30.
									

								

															

																		
																																											
											
										
																						
											
										
																						
											
										
																																										
																		Siete pronti per impiattare: versate la panna di mandorle sul fondo del piatto 31, poi aggiungete gli gnocchi 32, i funghi e i broccoli 33.
									

								

															

																		
																																											
											
										
																						
											
										
																						
											
										
																																										
																		Completate con la buccia del pepe rosa 34 e la scorza grattugiata del limone 35. I vostri gnocchi di patate senza farina sono pronti per essere serviti 36!
									

								

							
					    