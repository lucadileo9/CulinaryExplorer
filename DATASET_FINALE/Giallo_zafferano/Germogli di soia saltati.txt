Difficoltà: Molto facile
Stanchi dei soliti contorni? Armatevi di wok e salsa di soia e in men che non si dica potrete portare in tavola dei fantastici germogli di soia saltati! I germogli di soia sono un ingrediente molto comune nella cucina asiatica e cinese in particolare. Apprezzati su scala internazionale grazie alle proprietà benefiche e alla loro estrema versatilità in cucina, queste piccole piantine possono essere utilizzate in un’ampia varietà di ricette, come zuppe, insalate o portate principali... per esempio insieme al manzo piccante con peperoni! La nota piccantina delle spezie li rende perfetti anche per un divertente e leggero aperitivo etnico, magari insieme a degli edamame, una particolare varietà di fagioli di soia! Siete pronti a stupirvi e a stupire i vostri amici con i germogli di soia saltati?


												
						
						

														INGREDIENTI
							
							                            
                                
    								
    									
    										
    										83
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    83
    					
    					    					    					
    					    Carboidrati
    					    g
    					    4.5
    					
    					    					    					
    					      di cui zuccheri
    					    g
    					    3.6
    					
    					    					    					
    					    Proteine
    					    g
    					    7.4
    					
    					    					    					
    					    Grassi
    					    g
    					    4
    					
    					    					    					
    					      di cui saturi
    					    g
    					    0.54
    					
    					    					    					
    					    Fibre
    					    g
    					    1.3
    					
    					    					    					    					
    					    Sodio
    					    mg
    					    591
    					
    					    				
    			
                            
													


						
							
							

							
								

																	Germogli di soia
								
								
								
																	400
									g
																

								

							
								

																	Zenzero fresco
								
								
								
																	20
									g
																

								

							
								

																	Peperoncino fresco
								
								
								
																	1
									
																

								

							
								

																	Olio di semi
								
								
								
																	10
									g
																

								

							
								

																	Salsa di soia
								
								
								
																	40
									g
																

								

							
								

																	Acqua
								
								
								
																	10
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i germogli di soia saltati, per prima cosa sbucciate lo zenzero 1 e tagliatelo a listarelle 2; poi eliminate il picciolo del peperoncino e tagliatelo a rondelline, lasciando i semi al suo interno 3.
									

								

															

																		
																															
											
										
																														
																		Scaldate bene il wok a fiamma vivace e quando sarà rovente versate l’olio di semi e successivamente unite lo zenzero 4 e il peperoncino 5. Lasciate rosolare lo zenzero e il peperoncino per un minuto, mescolando di tanto in tanto poi aggiungete i germogli di soia 6 e fateli saltare per un paio di minuti, mescolando continuamente.
									

								

															

																		
																															
											
										
																														
																		Versate la salsa di soia 7 e lasciatela evaporare; una volta che la salsa di soia sarà evaporata, bagnate i germogli con l’acqua 8 e finite di saltarli, per un totale di circa 6 minuti di cottura. I vostri germogli di soia saltati e saporiti, sono pronti per essere serviti 9!
									

								

							
					    