Difficoltà: Facile
Le orecchiette con le cime di rapa, chiamate anche “recchitelle” o “strascinati”, sono uno dei piatti tipici più rappresentativi della Puglia, in special modo della provincia di Bari, sena dubbio una delle più amate ricette con le cime di rapa. Questo primo piatto si prepara in tutta la regione, anche con accompagnamenti diversi dalle cime di rapa come per esempio broccoli o sugo di pomodoro. Il segreto di questo piatto sta proprio nella cottura ottimale delle verdure con la pasta, l’esperienza e la conoscenza delle materie prime consentono di ottenere un piatto perfetto. Nel rispetto della tradizione lo Chef Fabio Abbattista le ha cucinate per noi realizzando le orecchiette fatte in casa di semola di grano duro, cotte in acqua bollente insieme alle cime di rapa per assorbirne meglio gli aromi, mantecate con un saporito soffritto a base di acciughe sott’olio e profumato con uno spicchio di aglio. Le orecchiette con le cime di rapa sono un piatto della tradizione contadina, semplice ma con un gusto unico che nasce dall’unione di sapori decisi, che si ispirano alle cime di rapa in padella, un contorno rustico tradizionale. Se amate le ricette genuine, venite a scoprire altre prelibatezze pugliesi come il pancotto del Gargano o le friselle.


						
						

														INGREDIENTI
							
							                            
                                
    								
    									
    										
    										448
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    448
    					
    					    					    					
    					    Carboidrati
    					    g
    					    69.9
    					
    					    					    					
    					      di cui zuccheri
    					    g
    					    8.1
    					
    					    					    					
    					    Proteine
    					    g
    					    16.6
    					
    					    					    					
    					    Grassi
    					    g
    					    11.3
    					
    					    					    					
    					      di cui saturi
    					    g
    					    1.73
    					
    					    					    					
    					    Fibre
    					    g
    					    8.4
    					
    					    					    					
    					    Colesterolo
    					    mg
    					    6
    					
    					    					    					
    					    Sodio
    					    mg
    					    1009
    					
    					    				
    			
                            
													


						
														
							
							

							
								

																	Cime di rapa
								
								
								
																	1
									kg
																

								

							
								

																	Pangrattato
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Acciughe sott'olio
								
								
								
																	3
									filetti
																

								

							
								

																	Olio extravergine d'oliva
								
								
								
																	30
									g
																

								

							
														
							
						
														
							
														per 300 g di orecchiette fresche
							

							
								

																	Acqua
								
								
								tiepida
																	100
									g
																

								

							
								

																	Semola di grano duro rimacinata
								
								
								
																	200
									g
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le orecchiette, per prima cosa versate la farina di semola di grano duro rimacinata sulla spianatoia, formate una fontana 1 e aggiungete un pizzico di sale sulla farina 2. Al centro versate l'acqua a temperatura ambiente 3
									

								

															

																		
																															
											
										
																														
																		e iniziate a lavorare con le dita per incorporare la farina e lavorate poi impastando 5 fino ad ottenere un impasto omogeneo ed elastico. Ci vorranno una decina di minuti di lavorazione. Date una forma rotonda all'impasto 6 e copritelo con un canovaccio: dovrà riposare a temperatura ambiente per circa 15 minuti.
									

								

															

																		
																															
											
										
																														
																		Passato il tempo di riposo, prelevate un pezzo di impasto, mentre il resto potete lasciarlo coperto dal canovaccio. Lavorate il pezzo prelevate un filoncino dello spessore di circa 1 cm (7-8). Aiutandovi con il tagliapasta tagliate dei pezzettini di circa 1 cm 9.
									

								

															

																		
																															
											
										
																														
																		Con l'aiuto di un coltello a lama liscia, formate delle conchigliette trascinando ciascun pezzetto verso di voi sulla spianatoia 10. Rigirate poi la conchiglia su se stessa 11. Proseguite fino a terminare tutto l'impasto e avrete realizzato le vostre orecchiette pugliesi 12.
									

								

															

																		
																															
											
										
																														
																		Per le cime di rapa: procedete a pulirle eliminando le foglie esterne e prelevando con un coltellino (o con le mani) solo le foglie interne e il fiore 13. Una volta pronte sciacquatele 14, poi scolatele 15, asciugatele bene e tenete da parte. Intanto mettete sul fuoco una pentola con abbondante acqua, salata a piacere, che servirà per lessare successivamente le cime di rapa.
									

								

															

																		
																															
											
										
																														
																		In una padella ampia versate metà della dose di olio e e aggiungete il pagrattato 16, mescolate con una marisa e lasciatelo abbrustolire a fuoco medio, fino a quando non sarà ben dorato 17, quindi tenetelo da parte. Non appena l'acqua avrà raggiunto il bollore lessate le cime di rapa pulite in precedenza 18: dovranno cuocere per circa 5 minuti.
									

								

															

																		
																															
											
										
																														
																		Nel frattempo potete dedicarvi al soffritto: in una padella versate l'olio rimasto, uno spicchio d'aglio schiacciato in camicia e i filetti di acciughe scolati dall'olio di conservazione  19. Mescolate con una paletta di legno per sciogliere le acciughe in padella 20; ci vorranno pochissimi minuti per far insaporire il soffritto e quando sarà pronto, potete togliere l'aglio 21 quindi spegnete il fuoco.
									

								

															

																		
																															
											
										
																														
																		Passati i 5 minuti di cottura delle cime, aggiungete nella stessa pentola anche le orecchiette 22 e cuocete il tutto per altri 5 minuti circa. Mescolate delicatamente 23, quindi scolate le orecchiette e le cime di rapa direttamente nella padella con il soffritto 24.
									

								

															

																		
																															
											
										
																														
																		Saltate brevemente e aggiustate con un pizzico di sale 25; una volta pronte, spegnete il fuoco 26 e impiattate le vostre orecchiette alle cime di rapa, aggiungendo all'ultimo un filo d'olio a crudo e il pangrattato tostato 27. 
									

								

							
					    