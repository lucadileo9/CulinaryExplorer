Difficoltà: Molto facile
Oggi facciamo una gita in Toscana, più precisamente a Siena, e per pranzo ci rifocilliamo con un bel piatto di pasta: le pappardelle al ragù bianco di cinta senese! Il patrimonio di ricette e ingredienti che ci offre la cucina regionale italiana è vastissimo, si sa, e in questo caso vale la pena soffermarsi sul maiale di cinta senese, una razza antica particolarmente diffusa sulle colline di Siena dove viene allevata allo stato brado: è proprio a tale tipo di allevamento che si deve la particolarità di questa carne, dal sapore e colore più intenso rispetto alla comune carne di maiale, che richiede una cottura dolce e prolungata. Ecco perché il ragù di cinta senese esalta al meglio questo ingrediente prelibato, soprattutto se abbinato alla pasta all’uovo, anzi, ancora meglio alle pappardelle ricce, perfette per abbracciare il condimento e avvolgerlo in una spirale di bontà! Le pappardelle col ragù bianco di cinta senese è un primo piatto da non lasciarsi sfuggire se passate da quelle parti… ma se non avete in programma gite fuoriporta, vi proponiamo la nostra versione: vi basterà procurarvi l’ingrediente principe e seguire questa semplice ricetta per portare in tavola il gusto unico della nostra Toscana! Siete particolarmente affamati? No problem: servite un succulento pollo alla cacciatora per secondo accompagnato da un buon Chianti e il vostro menù sarà completo!


												
						
						

														INGREDIENTI
							
							                            
                                
    								
    									
    										
    										589
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    589
    					
    					    					    					
    					    Carboidrati
    					    g
    					    51.6
    					
    					    					    					
    					      di cui zuccheri
    					    g
    					    3.9
    					
    					    					    					
    					    Proteine
    					    g
    					    55.9
    					
    					    					    					
    					    Grassi
    					    g
    					    16.4
    					
    					    					    					
    					      di cui saturi
    					    g
    					    3.28
    					
    					    					    					
    					    Fibre
    					    g
    					    3.1
    					
    					    					    					
    					    Colesterolo
    					    mg
    					    215
    					
    					    					    					
    					    Sodio
    					    mg
    					    1423
    					
    					    				
    			
                            
													


						
							
							

							
								

																	Pappardelle Ricce all'uovo
								
								
								
																	250
									g
																

								

							
								

																	Cinta senese
								
								
								spalla
																	1
									kg
																

								

							
								

																	Brodo di carne
								
								
								
																	250
									g
																

								

							
								

																	Sedano
								
								
								
																	50
									g
																

								

							
								

																	Carote
								
								
								
																	50
									g
																

								

							
								

																	Cipolle dorate
								
								
								
																	50
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Alloro
								
								
								
																	1
									foglia
																

								

							
								

																	Ginepro
								
								
								
																	2
									bacche
																

								

							
								

																	Vino bianco
								
								
								
																	50
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le pappardelle al ragù bianco di cinta senese, per prima cosa preparate il brodo di carne seguendo la nostra ricetta. Poi passate alla preparazione della carne: eliminate la cotenna dalla spalla di maiale 1, poi tagliatela grossolanamente a pezzi 2 e passatela al tritacarne per macinarla finemente 3. Se non avete il tritacarne, potete acquistare il macinato di maiale già pronto.
									

								

															

																		
																															
											
										
																														
																		Tritate finemente anche la carota, la cipolla e il sedano 4 e, in ultimo, le bacche di ginepro 5. Ora scaldate l’olio extravergine di oliva in un ampio tegame, aggiungete il trito di carota, sedano e cipolla 6 e fate rosolare a fiamma bassa per 5-6 minuti.
									

								

															

																		
																															
											
										
																														
																		Poi aggiungete la carne trita di maiale 7 e lasciatela rosolare per 7-8 minuti, mescolando spesso. Aggiustate di sale e di pepe 8, dopodiché sfumate con il vino bianco 9 e lasciatelo evaporare completamente.
									

								

															

																		
																															
											
										
																														
																		Infine aggiungete le bacche di ginepro tritate 10, l'alloro 11 e mescolate bene. A questo punto aggiungete il brodo di carne 12
									

								

															

																		
																															
											
										
																														
																		e lasciate cuocere a fuoco dolce per circa un’ora 13 fino a che il brodo non si sarà asciugato quasi completamente 14. A quel punto, potete rimuovere la foglia di alloro dal tegame 15.
									

								

															

																		
																															
											
										
																														
																		Quando il ragù è quasi pronto, portate a bollore una pentola con abbondante acqua salata e lessate la pasta 16. Cuocete le pappardelle ricce al dente, poi scolatele e aggiungetele direttamente nel tegame col ragù 17. Saltate velocemente la pasta insieme al condimento per mescolare bene il tutto 18 e servite le vostre pappardelle al ragù bianco di cinta senese ben calde!
									

								

							
					    