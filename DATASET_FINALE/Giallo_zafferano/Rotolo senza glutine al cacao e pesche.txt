Difficoltà: Facile
Se siete alla ricerca di una ricetta per un dolce fresco e goloso che si prepara in soli 8 minuti di cottura, vi proponiamo il rotolo senza glutine al cacao e pesche, un dolce che sarà apprezzato da chi è intollerante… e non solo! Una soffice pasta biscotto al cacao, preparata con un mix di farine che non contengono glutine, racchiude un gustoso ripieno a base di panna montata senza lattosio e cubetti di pesca fresca. L’aroma della frutta di stagione si sposa alla perfezione con il gusto intenso del cacao amaro e rende questo dessert davvero irresistibile! Potrete prepararlo in anticipo e gustarlo ben freddo in ogni occasione, per un fine pasto alternativo e più digeribile, oppure anche per la merenda dei vostri bambini! Questa volta abbiamo voluto decorare il nostro dolce con un motivo a strisce oblique molto facile da realizzare, ma che arricchisce con una nota di eleganza questo rotolo semplice e genuino. Seguendo la ricetta base della pasta biscotto senza glutine qui descritta, potrete variare il ripieno secondo la vostra fantasia: provate anche il rotolo alle prugne, il rotolo vaniglia e fragole o ancora il rotolo alla nutella! E se cercate altre idee per dolci senza glutine e senza lattosio, vi suggeriamo la ricetta delle barchette di riso ai frutti rossi!


						
						

														INGREDIENTI
							
							                            
                                
    								
    									
    										
    										262
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    262
    					
    					    					    					
    					    Carboidrati
    					    g
    					    35.6
    					
    					    					    					
    					      di cui zuccheri
    					    g
    					    27.8
    					
    					    					    					
    					    Proteine
    					    g
    					    6.5
    					
    					    					    					
    					    Grassi
    					    g
    					    10.4
    					
    					    					    					
    					      di cui saturi
    					    g
    					    5.34
    					
    					    					    					
    					    Fibre
    					    g
    					    1.8
    					
    					    					    					
    					    Colesterolo
    					    mg
    					    148
    					
    					    					    					
    					    Sodio
    					    mg
    					    199
    					
    					    				
    			
                            
													


						
														
							
														Ingredienti per la pasta biscotto di 37x30 cm
							

							
								

																	Zucchero
								
								
								
																	150
									g
																

								

							
								

																	Uova
								
								
								
																	5
									
																

								

							
								

																	Fecola di patate
								
								
								
																	35
									g
																

								

							
								

																	Farina di riso
								
								
								
																	30
									g
																

								

							
								

																	Cacao amaro in polvere
								
								
								
																	35
									g
																

								

							
								

																	Miele
								
								
								
																	5
									g
																

								

							
								

																	Sale
								
								
								
																	1
									pizzico
																

								

							
								

																	Baccello di vaniglia
								
								
								
																	½
									
																

								

							
														
							
						
														
							
														Per la farcitura
							

							
								

																	Panna fresca senza lattosio
								
								
								
																	250
									g
																

								

							
								

																	Zucchero a velo
								
								
								
																	15
									g
																

								

							
								

																	Pesche
								
								
								
																	200
									g
																

								

							
								

																	Succo di limone
								
								
								
																	10
									g
																

								

							
														
							
						
														
							
														Per la superficie
							

							
								

																	Zucchero a velo
								
								
								
																	25
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il rotolo senza glutine al cacao e pesche, cominciate dalla pasta biscotto senza glutine. Dividete i tuorli dagli albumi; montate i primi con 100 g di zucchero 1 e aggiungete a questi anche il miele 2 e i semi di mezza bacca di vaniglia, prelevandoli con la punta di un coltellino 3.
									

								

															

																		
																															
											
										
																														
																		I tuorli dovranno montare, con planetaria con frusta, per almeno 10 minuti, fino ad ottenere un composto molto spumoso e gonfio 4. Nel frattempo che i tuorli montano, montate gli albumi insieme ad un pizzico di sale 5 utilizzando lo sbattitore elettrico; quando iniziano a schiumare, introducete i restanti 50 g di zucchero 6.
									

								

															

																		
																															
											
										
																														
																		Montate gli albumi fino ad ottenere una consistenza lucida e non troppo ferma 7. Poi, unite il composto di tuorli a quello di albumi 8, mescolando dal basso verso l’alto per non smontarli 9.
									

								

															

																		
																															
											
										
																														
																		A questo punto setacciate, all’interno della ciotola, la farina di riso 10 e la fecola di patate 11. Mescolate praticando dei movimenti dal basso verso l’alto 12.
									

								

															

																		
																															
											
										
																														
																		Aggiungete ora il cacao setacciato 13 e mischiate con una spatola per ottenere un composto liscio e omogeneo 14. Versatelo in una teglia delle misure di 37x30 cm foderata con carta forno 15.
									

								

															

																		
																															
											
										
																														
																		Livellate l’impasto con una spatola 16 e cuocetelo in forno statico preriscaldato a 200 gradi per 8 minuti. Trascorso il tempo di cottura, trasferite la pasta biscotto su un ripiano, mantenendo la carta forno sottostante; spolverizzate la superficie della pasta biscotto con dello zucchero semolato e sigillatela, ancora calda, con della pellicola trasparente a contatto 17 per trattenere tutta l’umidità all’interno e fare in modo che non si rompa in fase di arrotolamento. Lasciatela raffreddare completamente e, nel frattempo, preparate la farcitura del rotolo. Tagliate le pesche a metà, denocciolatele e sbucciatele con l’aiuto di un coltellino 18.
									

								

															

																		
																															
											
										
																														
																		Ricavate dei cubetti non troppo grandi 19 e trasferiteli in una ciotola; spremete del succo di limone 20 e versatelo sulle pesche affinché non si ossidino 21.
									

								

															

																		
																															
											
										
																														
																		Versate la panna senza lattosio ben fredda in una platenaria 22, aggiungete lo zucchero a velo 23 e montatela. Quando la pasta biscotto sarà completamente raffreddata, eliminate la pellicola e capovolgetela, con la sua carta forno, su un nuovo foglio di carta forno; quindi sollevate con molta delicatezza il foglio di carta forno della cottura 24.
									

								

															

																		
																															
											
										
																														
																		Rimuovetelo con cura 25 e procedete con la farcitura del rotolo spalmando uno strato di panna montata senza lattosio 26. Cospargete su di esso i cubetti di pesca precedentemente preparati 27.
									

								

															

																		
																															
											
										
																														
																		Arrotolate la pasta biscotto partendo dal lato corto (28-29), quindi avvolgetela bene con il foglio di carta forno sottostante 30
									

								

															

																		
																															
											
										
																														
																		e sigillatela con della pellicola trasparente 31. Lasciate riposare il rotolo in frigorifero per almeno 2 ore, così si compatterà e sarà più semplice tagliarlo a fette. Ritagliate delle strisce di carta forno larghe circa 1,5 cm e lunghe circa 20 cm 32. Una volta che il rotolo sarà ben freddo, estraetelo dal frigo, eliminate pellicola e carta forno e sistemate sopra di esso le strisce di carta forno precedentemente tagliate 33 creando un motivo a strisce oblique.
									

								

															

																		
																															
											
										
																														
																		Spolverizzate il rotolo con abbondante zucchero a velo 34 rimuovete, una ad una, le strisce di carta forno 35 e tagliate a fette 36. Il vostro rotolo senza glutine al cacao e pesche è pronto per essere gustato!
									

								

							
					    