Difficoltà: Media
Chi non li conosce al primo assaggio ne resta estasiato, chi li apprezza da sempre trova nuove scuse per farne scorpacciate abbondanti! Parliamo dei pizzoccheri alla valtellinese, un piatto tipico della Valtellina a base di pasta fresca realizzata con grano saraceno, mentre il condimento è di patate, verza e formaggi d'alpeggio come il Latteria. Vogliamo proporvi una rivisitazione "imbottita" dei classici: i ravioli alla valtellinese. La pasta fresca è realizzata con farina di grano saraceno e uova e il ripieno è il classico di patate e verza. Per condire questi saporiti ravioli, tanto buon formaggio Casera e qualche fogliolina di salvia per profumare questa pasta ripiena di bontà! Siete pronti a innamorarvi dei ravioli alla valtellinese?


						
						

														INGREDIENTI
							
							                            
                                
    								
    									
    										
    										785
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    785
    					
    					    					    					
    					    Carboidrati
    					    g
    					    98
    					
    					    					    					
    					      di cui zuccheri
    					    g
    					    4.5
    					
    					    					    					
    					    Proteine
    					    g
    					    28.8
    					
    					    					    					
    					    Grassi
    					    g
    					    30.8
    					
    					    					    					
    					      di cui saturi
    					    g
    					    16.37
    					
    					    					    					
    					    Fibre
    					    g
    					    5.8
    					
    					    					    					
    					    Colesterolo
    					    mg
    					    281
    					
    					    					    					
    					    Sodio
    					    mg
    					    561
    					
    					    				
    			
                            
													


						
														
							
														Ingredienti per la pasta
							

							
								

																	Farina 00
								
								
								
																	200
									g
																

								

							
								

																	Farina di grano saraceno
								
								
								
																	200
									g
																

								

							
								

																	Uova
								
								
								medie
																	4
									
																

								

							
														
							
						
														
							
														per il ripieno
							

							
								

																	Patate
								
								
								
																	2
									
																

								

							
								

																	Verza
								
								
								
																	½
									
																

								

							
								

																	Aglio
								
								
								
																	2
									spicchi
																

								

							
								

																	Burro
								
								
								
																	30
									g
																

								

							
								

																	Salvia
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Acqua
								
								
								
																	
									q.b.
																

								

							
														
							
						
														
							
														per condire
							

							
								

																	Valtellina Casera
								
								
								
																	100
									g
																

								

							
								

																	Burro
								
								
								
																	50
									g
																

								

							
								

																	Salvia
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i ravioli alla valtellinese, iniziate dalla pasta fresca: in una ciotola unite la farina 00 e di grano saraceno 1 e mescolate per amalgamarle 2. Rompete 4 uova e unitele alle farine, quindi impastate tutto prima con una forchetta 3,
									

								

															

																		
																															
											
										
																														
																		poi a mano 4 e, quando le uova saranno completamente assorbite, trasferite sul piano di lavoro 5. Maneggiate fino ad ottenere un panetto liscio e compatto. Avvolgete l'impasto nella pellicola e lasciate riposare per 30 minuti 6.
									

								

															

																		
																															
											
										
																														
																		Dedicatevi al ripieno: sbucciate lepatate 7 e tagliatele prima a fettine 8, poi a striscioline 9
									

								

															

																		
																															
											
										
																														
																		e infine a dadini molto piccoli 10. Private la verza della parte centrale più coriacea 11, quindi riducetela a julienne 12.
									

								

															

																		
																															
											
										
																														
																		Tritate le foglioline di salvia, poi in un tegame fate sciogliere 30 g di burro, aggiungete le foglioline di salvia 14 e 2 spicchi d'aglio interi con la camicia 15.
									

								

															

																		
																															
											
										
																														
																		Versate anche le patate e la verza 16, salate e fate rosolare a fuoco medio fino a quando non avranno raggiunto un colorito nocciola. Sfumate con un mestolo di acqua 17 e fate cuocere ancora per 5-7 minuti mescolando delicatamente di tanto in tanto: l'acqua dovrà essere assorbita e le patate dovranno diventare morbide 18.
									

								

															

																		
																															
											
										
																														
																		Una volta pronto il ripieno, trasferitelo in una ciotola e togliete gli spicchi d'aglio 19, schiacciate il tutto con una forchetta 20 e lasciate raffreddare. Mettete a bollire in un tegame capiente abbondante acqua da salare a bollore. Riprendete la pasta fresca e ponetela su un piano di lavoro leggermente infarinato con farina di grano saraceno 21.
									

								

															

																		
																															
											
										
																														
																		Stendetela con un mattarello ad uno spessore non troppo sottile in quanto l'impasto non risulta eccessivamente elastico e quindi potrebbe stracciarsi 22 (potete anche usare l'apposita macchinetta tirapasta, fino alla tacca n°4). Dividete la pasta in 2 strisce e ponete dei mucchietti di ripieno su una striscia distanziandoli di 3-4 cm l'uno dall'altro 23. Spennellate con poca acqua i bordi 24
									

								

															

																		
																															
											
										
																														
																		e sovrapponete l'altra striscia di pasta in modo da farli aderire 25, quindi ricavate i ravioli con una formina 26: noi abbiamo scelto una formina tonda di circa 8-9 cm 27.
									

								

															

																		
																															
											
										
																														
																		Grattugiate il formaggio Casera con una grattugia a fori larghi 28. Lessate i ravioli in acqua bollente salata 29 per 5 minuti; nel frattempo fate sciogliere 50 g di burro in un'ampia padella insieme alle foglioline di salvia 30.
									

								

															

																		
																															
											
										
																														
																		Scolate i ravioli direttamente nella padella con il burro e salvia 31, spegnete il fuoco e rimestate delicatamente 32; unite il Casera grattugiato 33!
									

								

															

																		
																															
											
										
																														
																		Insaporite con del pepe 34, coprite con un coperchio per pochi istanti 35, quindi impiattate e servite i vostri ravioli alla valtellinese ben caldi 36!
									

								

							
					    