Difficoltà: Facile
Cosa c'è di più bello che svegliarsi al mattino con il sole che timidamente entra nella stanza, il gorgoglio allegro del caffè e il profumo di soffici dolcetti appena sfornati? Dopo cupcake e tortini, per le vostre prossime colazioni vi invitiamo a provare la morbidezza dei muffin alle fragole e yogurt con Nutella®. Ogni morso a questa morbida delizia vi farà scoprire il profumo e il sapore avvolgente del frutto primaverile che si unisce alla golosità di Nutella®. Anche la giornata più difficile prenderà un'altra piega! Questi soffici tortini si realizzano molto facilmente, sono senza burro e hanno un gusto rustico grazie alla presenza della farina di mandorle e quella integrale. Il cuore di Nutella®, poi, rende tutto più speciale... il modo migliore per iniziare la giornata!


						
						

														INGREDIENTI
							
													


						
														
							
														Ingredienti per 8 muffin
							

							
								

																	Farina 00
								
								
								
																	100
									g
																

								

							
								

																	Farina di mandorle
								
								
								
																	50
									g
																

								

							
								

																	Farina integrale
								
								
								
																	50
									g
																

								

							
								

																	Fragole
								
								
								
																	100
									g
																

								

							
								

																	Olio di semi
								
								
								
																	100
									g
																

								

							
								

																	Yogurt greco
								
								
								
																	100
									g
																

								

							
								

																	Uova
								
								
								
																	110
									g
																

								

							
								

																	Zucchero
								
								
								
																	100
									g
																

								

							
								

																	Lievito in polvere per dolci
								
								
								
																	10
									g
																

								

							
														
							
						
														
							
														per farcire e decorare i muffin
							

							
								

																	Nutella®
								
								
								
																	120
									g
																

								

							
								

																	Panna fresca liquida
								
								
								(facoltativa)
																	100
									g
																

								

							
								

																	Fragole
								
								
								
																	2
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i muffin alle fragole e yogurt con Nutella, lavate e rimuovete le foglioline verdi dalle fragole 1, tagliatele a metà e ponetele in una ciotola 2, poi frullatele con un frullatore ad immersione 3.
									

								

															

																		
																															
											
										
																														
																		Una volta ottenuta una purea, tenete da parte 4. Passate al resto dell'impasto: in un'altra ciotola versate lo zucchero e le uova 5, lavorateli con la frusta a mano 6 fino ad ottenere un composto omogeneo e spumoso.
									

								

															

																		
																															
											
										
																														
																		Unite a filo l’olio 7 e continuare a lavorare con la frusta. Aggiungere il lievito setacciato, la farina 00 8 e la farina integrale 9. Lavorare sino ad ottenere un impasto liscio ed omogeneo.
									

								

															

																		
																															
											
										
																														
																		Aggiungete lo yogurt 10, mescolate e unite anche la purea di fragole 11. Per ultima unite la farina di mandorle 12.
									

								

															

																		
																															
											
										
																														
																		Lavorate nuovamente l'impasto per incorporare tutto e renderlo omogeneo 13. Versatelo in 8 stampini di alluminio usa e getta 14 e infornate in forno statico già caldo a 180° per 25 min. Una volta cotti, sfornateli e lasciate raffreddare 15.
									

								

															

																		
																															
											
										
																														
																		Una volta freddi, estraeteli dai pirottini e scavateli con la lama di un coltello 16, rimuovete la parte centrale 17 e riempite la cavità con 15 g di Nutella® ciascuno 18.
									

								

															

																		
																															
											
										
																														
																		Una volta farcito 19, adagiate su ciascun muffin anche un quarto di fragola 20. I vostri muffin alle fragole e yogurt con Nutella® sono pronti per essere serviti 21. Potete servirli a piacere anche con della panna montata!
									

								

							
					    