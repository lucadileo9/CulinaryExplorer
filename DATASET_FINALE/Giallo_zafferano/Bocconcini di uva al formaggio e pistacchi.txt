Difficoltà: Molto facile
"Al contadino non far sapere quanto è buono il formaggio con le pere"... ma anche con l'uva! Chiunque pensi che la frutta non abbia niente a che fare con il salato sbaglia. Ne sono testimoni non solo i proverbi ma anche le nostre ricette, tra le tante, il carrè di maiale glassato con mele oppure l'arrosto ripieno di fichi e crudo fino ad arrivare a questi bocconcini di uva al formaggio e pistacchi. Si tratta di stuzzichini autunnali semplici e un po’ insoliti, i preferiti da chiunque voglia rapire i palati dei propri ospiti con un antipasto che sia allo stesso tempo originale e gustoso grazie al contrasto tra dolce e sapido. Sarà difficile resistere a questi bocconcini di uva al formaggio e pistacchi, provate per credere!


												
						
						

														INGREDIENTI
							
							                            
                                
    								
    									
    										
    										291
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    291
    					
    					    					    					
    					    Carboidrati
    					    g
    					    14.7
    					
    					    					    					
    					      di cui zuccheri
    					    g
    					    13.8
    					
    					    					    					
    					    Proteine
    					    g
    					    10
    					
    					    					    					
    					    Grassi
    					    g
    					    21.4
    					
    					    					    					
    					      di cui saturi
    					    g
    					    7.57
    					
    					    					    					
    					    Fibre
    					    g
    					    3.3
    					
    					    					    					
    					    Colesterolo
    					    mg
    					    32
    					
    					    					    					
    					    Sodio
    					    mg
    					    188
    					
    					    				
    			
                            
													


						
							
							

							
								

																	Uva bianca
								
								
								acini grossi, dolci e croccanti
																	16
									
																

								

							
								

																	Granella di pistacchi
								
								
								
																	80
									g
																

								

							
								

																	Gorgonzola
								
								
								dolce
																	80
									g
																

								

							
								

																	Formaggio fresco spalmabile
								
								
								
																	80
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Preparate i bocconcini di uva al formaggio e pistacchi staccando tutti gli acini d’uva dai rametti 1 scegliendo, possibilmente, quelli più grossi e croccanti, dopodiché metteteli in una colapasta e sciacquateli 2, scolateli e infine lasciateli asciugare su un tovagliolo pulito poggiato su un vassoietto 3.
									

								

															

																		
																															
											
										
																														
																		Nel frattempo poggiate il gorgonzola su un tagliere e privatelo della crosta 4 dopodiché tagliatelo a pezzi 5 e versatelo in un recipiente aggiungendo il formaggio fresco spalmabile 6
									

								

															

																		
																															
											
										
																														
																		lavorate per poco tempo con una spatola per ottenere una crema liscia ed omogenea 7. Cercate di non riscaldare troppo il composto poiché potreste ottenere una crema troppo liquida, in quel caso allora rimettete la crema in frigo per 10 – 15 minuti. Intanto occupatevi della granella di pistacchi che verserete in una padella antiaderente per 3-4 minuti a fiamma media, facendo attenzione che non brucino diventando così amari 8. Una volta tostati i pistacchi teneteli in un recipiente così da freddarsi; nel frattempo immergete l'uva nella crema di formaggio avendo cura che quest’ultimo ricopra per bene ogni acino 9.
									

								

															

																		
																															
											
										
																														
																		Dopo aver ricoperto con il formaggio, trasferite gli acini nel recipiente con la granella e fate aderire per bene i pistacchi 10, poi adagiate su un piccolo vassoio 11 e continuate così fin quando non avrete ottenuto tutti i vostri bocconcini di uva al formaggio e pistacchi che andranno in frigorifero per un paio d’ore prima di essere serviti.
									

								

							
					    