Difficoltà: Media
Con la ricetta del pollo con i funghi porterete in tavola un secondo piatto cremoso, realizzato con un condimento appetitoso a base di funghi porcini secchi, perfetto per tutte le stagioni. L'aggiunta di un tocco di panna garantirà un sughetto vellutato e dai sapori intensi. Se cercate altre idee per gustare al meglio i funghi provate anche le nostre intramontabili scaloppine ai funghi, i funghi trifolati da gustare come contorno oppure una delicata crema di funghi da servire con crostini di pane tostato.


												
						
						

														INGREDIENTI
							
							                            
                                
    								
    									
    										
    										279
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    279
    					
    					    					    					
    					    Carboidrati
    					    g
    					    8
    					
    					    					    					
    					      di cui zuccheri
    					    g
    					    2.2
    					
    					    					    					
    					    Proteine
    					    g
    					    26.7
    					
    					    					    					
    					    Grassi
    					    g
    					    14.4
    					
    					    					    					
    					      di cui saturi
    					    g
    					    5.32
    					
    					    					    					
    					    Fibre
    					    g
    					    1.2
    					
    					    					    					
    					    Colesterolo
    					    mg
    					    110
    					
    					    					    					
    					    Sodio
    					    mg
    					    402
    					
    					    				
    			
                            
													


						
							
							

							
								

																	Pollo
								
								
								(in pezzi)
																	660
									g
																

								

							
								

																	Funghi secchi
								
								
								Porcini
																	30
									g
																

								

							
								

																	Scalogno
								
								
								
																	50
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Vino bianco
								
								
								
																	55
									g
																

								

							
								

																	Farina 00
								
								
								
																	30
									g
																

								

							
								

																	Rosmarino
								
								
								
																	2
									rametti
																

								

							
								

																	Timo
								
								
								
																	2
									rametti
																

								

							
								

																	Panna fresca liquida
								
								
								
																	85
									g
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pollo iniziate a mettere in ammollo i funghi secchi in acqua tiepida per circa 20 minuti 1. Mondate e tritate finemente lo scalogno 2 e l’aglio 3. 
									

								

															

																		
																															
											
										
																														
																		In una casseruola versate il soffritto e un giro d'olio 4, stufate per circa 7-8 minuti a fuoco dolce. Nel frattempo versate la farina in una pirofila e infarinate per bene i pezzi di pollo 5. Quando lo scalogno sarà stufato 6  
									

								

															

																		
																															
											
										
																														
																		rosolate anche le cosce di pollo da entrambi i lati 7. Sfumate con il vino bianco 8 e lasciate evaporare l'alcol: ci vorranno pochi istanti. Aggiungete gli aromi 9,
									

								

															

																		
																															
											
										
																														
																		i funghi ben scolati (non buttate l'acqua che servirà più avanti) 10, poi salate e pepate a piacere. Filtrate e quindi utilizzate 300 g dell'acqua di ammollo dei funghi 11. Coprite con un coperchio 12 e lasciate cuocere per 50 minuti a fuoco basso, girando ogni tanto le cosce di pollo. 
									

								

															

																		
																															
											
										
																														
																		Trascorsi i 50 minuti di cottura, togliete il coperchio e proseguite la cottura per altri 10 minuti sempre a fuoco basso per far asciugare il sugo. Quindi versate la panna fresca liquida 13 mescolate e lasciate cuocere per altri 5 minuti. Dovrà risultare ben cremoso 14. Il pollo con i funghi è pronto, servitelo caldo 15.
									

								

							
					    