Difficoltà: Molto facile
Avete solo la ricotta nel frigorifero e vengono amici a cena? Non preoccupatevi: farete comunque bella figura preparando la pasta e ricotta! Questo delizioso primo piatto si prepara in pochissimo tempo e per questo è da considerarsi ideale per un pranzo o una cena organizzata all'ultimo momento. Prevede pochi ingredienti ma per renderlo gustoso è importante che la ricotta sia freschissima: la ricotta è la regina indiscussa di questo piatto, insaporita con Parmigiano e timo per un tocco di sapore e freschezza e stemperata con un po' di panna fresca che le donerà una cremosità irresistibile. Con la sua semplicità la pasta e ricotta conquisterà proprio tutti, provare per credere! Se cercate una versione alternativa (e avete qualche ingrediente in più in frigorifero), provate anche la variante con le fave, al basilico, o le pappardelle con zucchine trifolate e crema di ricotta all’arancia!


												
						
						

														INGREDIENTI
							
							                            
                                
    								
    									
    										
    										539
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    539
    					
    					    					    					
    					    Carboidrati
    					    g
    					    70.7
    					
    					    					    					
    					      di cui zuccheri
    					    g
    					    6.6
    					
    					    					    					
    					    Proteine
    					    g
    					    22.9
    					
    					    					    					
    					    Grassi
    					    g
    					    18.3
    					
    					    					    					
    					      di cui saturi
    					    g
    					    11.36
    					
    					    					    					
    					    Fibre
    					    g
    					    2.4
    					
    					    					    					
    					    Colesterolo
    					    mg
    					    71
    					
    					    					    					
    					    Sodio
    					    mg
    					    472
    					
    					    				
    			
                            
													


						
							
							

							
								

																	Fusilli
								
								
								
																	320
									g
																

								

							
								

																	Ricotta vaccina
								
								
								
																	350
									g
																

								

							
								

																	Parmigiano Reggiano DOP
								
								
								da grattugiare
																	70
									g
																

								

							
								

																	Panna fresca liquida
								
								
								
																	70
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta e ricotta, come prima cosa portate a bollore una pentola di acqua salata e mettete a cuocere la pasta 1 per 10 minuti o il tempo riportato sulla confezione, avendo cura di manternerla al dente. Nel frattempo potete preparare il condimento: aiutandovi con una spatola, setacciate la ricotta in una ciotola attraverso un colino a maglie strette 2 per ottenere una consistenza bella liscia 3.
									

								

															

																		
																															
											
										
																														
																		Poi aggiungete il Parmigiano grattugiato 4 e la panna fresca 5 e mescolate bene con la spatola 6.
									

								

															

																		
																															
											
										
																														
																		Aggiungete le foglioline di timo 7, mescolate ancora 8, e infine aggiustate di sale e pepe 9.
									

								

															

																		
																															
											
										
																														
																		Scolate la pasta al dente, conservando un po’ della sua acqua di cottura, e versatela direttamente nella ciotola con il composto di ricotta 10; mescolate bene per amalgamare la pasta al condimento 11, allungandolo con un mestolo di acqua di cottura, se necessario: la vostra cremosissima pasta e ricotta è pronta per essere servita 12!
									

								

							
					    