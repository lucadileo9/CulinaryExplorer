Difficoltà: Facile
Profumo di limone, profumo di primavera: per le vostre colazioni speciali i biscotti morbidi al limone senza glutine sono i dolcetti ideali. Questi deliziosi frollini, ispirati ai classici biscotti al limone,  sono semplici da preparare: una frolla senza glutine dalla consistenza perfetta, da realizzare a mano anche con l'aiuto dei più piccoli! L'avvolgente gusto di limone, grazie alla scorza e al succo, dona sapore e freschezza a questi biscotti fatti in casa. Ideali per tutta la famiglia, danno la carica al mattino e sono i compagni perfetti per una pausa dolce al pomeriggio. Sarà impossibile resistere al profumo dei biscotti morbidi al limone senza glutine: già in cottura sprigioneranno tutto il loro profumo!


						
						

														INGREDIENTI
							
													


						
														
							
														Ingredienti per l'impasto (per circa 25 biscotti)
							

							
								

																	Mix di farine senza glutine
								
								
								
																	250
									g
																

								

							
								

																	Succo di limone
								
								
								
																	30
									g
																

								

							
								

																	Scorza di limone
								
								
								
																	1
									
																

								

							
								

																	Burro
								
								
								morbido
																	60
									g
																

								

							
								

																	Uova
								
								
								( circa 1 piccolo, freddo)
																	48
									g
																

								

							
								

																	Zucchero di canna
								
								
								
																	60
									g
																

								

							
								

																	Lievito in polvere per dolci senza glutine
								
								
								
																	7
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per ricoprire i biscotti
							

							
								

																	Zucchero di canna
								
								
								
																	30
									g
																

								

							
								

																	Zucchero a velo senza glutine
								
								
								
																	30
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i biscotti morbidi al limone senza glutine in una ciotola versate il mix di farine senza glutine 1, l’uovo intero freddo 2 e il il succo del limone 3.
									

								

															

																		
																															
											
										
																														
																		Unite anche la scorza del limone 4, lo zucchero di canna 5 e aggiungete un pizzico di sale 6.
									

								

															

																		
																															
											
										
																														
																		Versate il lievito in polvere per dolci senza glutine 7 e iniziate a lavorare con le mani in modo che le polveri assorbano i liquidi 8. Poi proseguite aggiungendo poco per volta il burro ammorbidito a pezzettini 9, impastando man a mano perchè si assorba un pezzetto alla volta.
									

								

															

																		
																															
											
										
																														
																		Una volta ottenuto un impasto omogeneo 10 11, formate un panetto e avvolgetelo nella pellicola 12. Lasciate riposare in frigorifero per 1 ora.
									

								

															

																		
																															
											
										
																														
																		Trascorso questo tempo recuperate l’impasto, prelevate delle porzioni da circa 18 g ciascuna 13 e formate delle palline: con questo impasto otterrete circa 25 pezzi. Passate ciascuna pallina prima nello zucchero di canna 14 e poi in quello a velo senza glutine 15.
									

								

															

																		
																															
											
										
																														
																		Adagiate le palline man mano su una leccarda rivestita con carta forno 16. Cuocete in forno statico preriscaldato a 180° per 15 minuti. Terminato il tempo di cottura 17, trasferite i biscotti morbidi al limone senza glutine su una gratella e lasciate raffreddare completamente. I biscotti morbidi al limone senza glutine sono pronti per essere gustati 18!
									

								

							
					    