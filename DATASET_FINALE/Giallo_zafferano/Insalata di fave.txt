Difficoltà: Molto facile
La primavera è la stagione delle grandi fioriture e lo stesso vale per l’orto e tra gli ingredienti più caratteristici del periodo ci sono le fave. I semi delle fave possono essere mangiati con la buccia, specialmente quando sono teneri, altrimenti si possono sgusciare per assaporarne tutta la dolcezza. Così abbiamo pensato di preparare un contorno semplice e di stagione, con il sapore gradevole dei semi sgusciati e una vinaigrette al balsamico per insaporire il tutto. Provate a preparare quest’insalata di fave, così vi lascerete incantare da una delle ricette della tradizione contadina!


												
						
						

														INGREDIENTI
							
							                            
                                
    								
    									
    										
    										185
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    185
    					
    					    					    					
    					    Carboidrati
    					    g
    					    6
    					
    					    					    					
    					      di cui zuccheri
    					    g
    					    0.7
    					
    					    					    					
    					    Proteine
    					    g
    					    10.6
    					
    					    					    					
    					    Grassi
    					    g
    					    13.2
    					
    					    					    					
    					      di cui saturi
    					    g
    					    3.24
    					
    					    					    					
    					    Fibre
    					    g
    					    7.2
    					
    					    					    					
    					    Colesterolo
    					    mg
    					    10
    					
    					    					    					
    					    Sodio
    					    mg
    					    412
    					
    					    				
    			
                            
													


						
							
							

							
								

																	Fave
								
								
								fresche 
																	2
									kg
																

								

							
								

																	Pecorino
								
								
								a scaglie
																	40
									g
																

								

							
								

																	Aceto balsamico
								
								
								
																	20
									g
																

								

							
								

																	Sale fino
								
								
								
																	2
									g
																

								

							
								

																	Pepe nero
								
								
								
																	1
									g
																

								

							
								

																	Olio extravergine d'oliva
								
								
								
																	40
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’insalata di fave cominciate mondando i baccelli 1 , non buttateli perché potreste preparare una sfiziosa spadellata di scorze di fave. Se volete potete indossare dei guanti per sgusciare le fave. Una volta aperti i baccelli sgranateli 2 e raccogliete le fave in un contenitore 3.
									

								

															

																		
																															
											
										
																														
																		Mettete una pentola con dell’acqua sul fuoco e portatela a bollore, intanto eliminate l’escrescenza che ricopre il seme e sgusciate ancora, in questo modo avrete la parte più tenera e dolce del seme 4. Quando l’acqua sarà in ebollizione calate i semi sgusciati 5 lasciandoli cuocere per non più di 4 minuti, poiché dovranno restare un po’ croccanti. A fine cottura sciacquateli sotto acqua corrente e lasciateli scolare 6.
									

								

															

																		
																															
											
										
																														
																		Nel frattempo preparate la salsa per insaporire versando in una piccola ciotola l’olio extravergine d’oliva insieme all’aceto balsamico 7, aggiungete sale e pepe 8 e poi aiutandovi con un pela patate, o un coltello purché facciate attenzione a non grattare via la parte bianca del limone che è molto amara, prelevate la scorza di limone 9
									

								

															

																		
																															
											
										
																														
																		e poi tagliate a listarelle sottili 10, aggiungetele nella ciotolina con il l’olio 11 ed emulsionate il tutto brevemente con una forchetta 12.
									

								

															

																		
																															
											
										
																														
																		Infine versate la salsa nel recipiente dei semi delle fave 13, mescolate 14 e sistemate nel piatto di portata dove aggiungerete le scaglie di formaggio per insaporire ancora di più l'insalata di fave 15.
									

								

							
					    