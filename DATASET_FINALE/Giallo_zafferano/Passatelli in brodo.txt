Difficoltà: Media
Le origini dei passatelli in brodo affondano in Emilia Romagna, culla della buona tavola e di preparazioni fatte a mano, come quella della pasta fresca all'uovo. Si tratta di un primo piatto di origini medievali, come si legge anche nelle informazioni riportate dall' "Accademia Italiana di cucina", che conserva la ricetta depositata. Se le proporzioni per questa ricetta (uova, Parmigiano e Pangrattato) restano pressoché invariate tra le varie zone di Emilia, Romagna e Marche, ci sono diverse sfumature: chi usa un pizzico di farina per aggiustare l'impasto come abbiamo fatto anche noi, chi aromatizza solo con scorza di limone, chi solo con una spolverata di noce moscata o entrambe. Siamo certi che voi avrete ricette storiche e famigliari dei passatelli da fare in brodo, con l'apposito strumento con cui mamme e nonne hanno insegnato a schiacciare, trascinare e armarsi di buona lena e pazienza! Noi vi mostriamo come farli con lo schiaccia patate a fori larghi, un metodo molto semplice e accessibile a tutti che vi permetterà di ottenere dei passatelli in brodo da manuale, perfetti per il menù di Natale, per il 26 dicembre (dove è di usanza consumare una pietanza in brodo come anche la minestra verde pugliese) o per il cenone di Capodanno!


												
						
						

														INGREDIENTI
							
							                            
                                
    								
    									
    										
    										305.5
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    305.5
    					
    					    					    					
    					    Carboidrati
    					    g
    					    29.2
    					
    					    					    					
    					      di cui zuccheri
    					    g
    					    1.9
    					
    					    					    					
    					    Proteine
    					    g
    					    20
    					
    					    					    					
    					    Grassi
    					    g
    					    12
    					
    					    					    					
    					      di cui saturi
    					    g
    					    6.4
    					
    					    					    					
    					    Fibre
    					    g
    					    180
    					
    					    					    					
    					    Colesterolo
    					    mg
    					    1.2
    					
    					    					    					
    					    Sodio
    					    mg
    					    823
    					
    					    				
    			
                            
													


						
							
							

							
								

																	Uova
								
								
								(3 circa)
																	170
									g
																

								

							
								

																	Pangrattato
								
								
								
																	140
									g
																

								

							
								

																	Parmigiano Reggiano DOP
								
								
								(da grattugiare)
																	100
									g
																

								

							
								

																	Scorza di limone
								
								
								
																	½
									
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Brodo di carne
								
								
								
																	1
									l
																

								

							
								

																	Farina 00
								
								
								(facoltativa)
																	10
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i passatelli iniziate preparando un buon brodo di carne. Mentre cuoce dedicatevi all’impasto dei passatelli: grattugiate la scorza di limone, facendo attenzione a non prelevare anche la parte bianca più amara 1. Sbattete le uova per pochi istanti in un recipiente insieme a un pizzico di sale 2. In una ciotola più grande mescolate pangrattato (meglio se grattugiato da pane secco) e Parmigiano Reggiano DOP grattugiato 3.
									

								

															

																		
																															
											
										
																														
																		Versate anche la farina, aromatizzate con la scorza di limone 4 e la noce moscata grattugiata 5. Unite le uova 6.
									

								

															

																		
																															
											
										
																														
																		Amalgamate gli ingredienti aiutandovi con una spatola all'inizio 7, poi proseguite a mano. Dovrete lavorare a lungo per ottenere un panetto consistente ed elastico 8. Potete lavorarlo subito o far riposare almeno 15-30 minuti, fino a due ore avvolto in pellicola 9.
									

								

															

																		
																															
											
										
																														
																		Inserite un pezzo di impasto alla volta in uno schiacciapatate a fori larghi almeno 5 mm 10 e schiacciatelo direttamente nel brodo portato a bollore (non deve bollire in maniera veemente) 11. Utilizzate la lama di un coltello per tagliare i passatelli a una lunghezza di circa 5-6 cm 12.
									

								

															

																		
																															
											
										
																														
																		Cuocete i passatelli per pochissimo tempo 13, non appena verranno a galla, scolateli direttamente nei singoli piatti o in una zuppiera 14. Servite i passatelli ben caldi 15, se preferite condendo ancora con un po' di Parmigiano Reggiano DOP grattugiato e del pepe nero macinato al momento!
									

								

							
					    