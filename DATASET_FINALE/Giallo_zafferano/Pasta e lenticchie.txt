Difficoltà: Facile
Le nostre nonne forse non l'avrebbero chiamata "comfort food" ma, di certo, ogni volta che cucinavano pasta e lenticchie lo facevano con una missione: preparare un piatto sostanzioso e gustoso, capace di riscaldare tutta la famiglia anche nelle giornate invernali più fredde. Le lenticchie, ricche di vitamine, ferro e fibre, sono considerate un ottimo sostituto della carne e in questa ricetta danno vita a un primo piatto ricco, insaporito dalla pancetta, che può essere preparato più brodoso o più asciutto a seconda del proprio gusto. Noi l'abbiamo provata con i ditaloni rigati, ma potete sbizzarrirvi anche qualora vi fossero avanzati tanti formati diversi di pasta. Pasta e lenticchie è l'antidoto perfetto al maltempo: un piatto genuino per fare il pieno di energie.

Scoprite anche come preparare le lenticchie in umido, perfette da servire come contorno!


												
						
						

														INGREDIENTI
							
							                            
                                
    								
    									
    										
    										557
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    557
    					
    					    					    					
    					    Carboidrati
    					    g
    					    82.6
    					
    					    					    					
    					      di cui zuccheri
    					    g
    					    7.7
    					
    					    					    					
    					    Proteine
    					    g
    					    20
    					
    					    					    					
    					    Grassi
    					    g
    					    16.3
    					
    					    					    					
    					      di cui saturi
    					    g
    					    4.84
    					
    					    					    					
    					    Fibre
    					    g
    					    6.7
    					
    					    					    					
    					    Colesterolo
    					    mg
    					    22
    					
    					    					    					
    					    Sodio
    					    mg
    					    1298
    					
    					    				
    			
                            
													


						
							
							

							
								

																	Ditaloni Rigati
								
								
								
																	350
									g
																

								

							
								

																	Lenticchie
								
								
								
																	200
									g
																

								

							
								

																	Pancetta affumicata
								
								
								
																	80
									g
																

								

							
								

																	Passata di pomodoro
								
								
								
																	100
									g
																

								

							
								

																	Carote
								
								
								
																	80
									g
																

								

							
								

																	Cipolle
								
								
								
																	80
									g
																

								

							
								

																	Sedano
								
								
								
																	60
									g
																

								

							
								

																	Brodo vegetale
								
								
								
																	1
									l
																

								

							
								

																	Aglio fresco
								
								
								
																	1
									spicchio
																

								

							
								

																	Rosmarino
								
								
								
																	1
									rametto
																

								

							
								

																	Timo
								
								
								
																	1
									rametto
																

								

							
								

																	Parmigiano Reggiano DOP
								
								
								da grattugiare
																	40
									g
																

								

							
								

																	Peperoncino
								
								
								essiccato
																	1
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare pasta e lenticchie iniziate facendo scaldare il brodo vegetale già filtrato: vi servirà tra pochi passaggi. Procedete poi alla preparazione del soffritto: tritate la cipolla, il sedano e la carota 1 poi, in una casseruola capiente, versate l'olio 2 e aggiungete il trito di cipolla, sedano e carota 2. Poi aggiungete anche lo spicchio d'aglio scamiciato 3.
									

								

															

																		
																															
											
										
																														
																		Sfumate con un mestolo di brodo 4 e lasciate stufare il soffritto. Nel frattempo tagliate la pancetta a cubetti 5 e versatela nella casseruola 6.
									

								

															

																		
																															
											
										
																														
																		Mescolate bene tutti gli ingredienti e poi, usando una pinza, togliete lo spicchio d'aglio 7. Sciaquate le lenticchie sotto l'acqua corrente, aiutandovi con un colino 8 e aggiungetele al soffritto 9.
									

								

															

																		
																															
											
										
																														
																		Aggiungete anche il peperoncino essiccato spezzettato 10, unite la passata di pomodoro 11 e i rametti di rosmarino e di timo legati insieme con spago da cucina 12, per toglierli più facilmente dopo. 
									

								

															

																		
																															
											
										
																														
																		Aggiungete il brodo fino a coprire bene tutto il condimento 13, poi coprite la casseruola 14 e lasciate cuocere a fuoco basso per circa 40 minuti, fino a quando le lenticchie saranno tenere. Trascorso questo tempo eliminate il rametto di erbe 15 e versate la pasta.
									

								

															

																		
																															
											
										
																														
																		Aggiungete qualche mestolata di brodo per portare a cottura la pasta 16 e lasciate cuocere per una decina di minuti. Una volta che la pasta sarà cotta potrete decidere: se preferite un risultato più brodoso, allungate ancora con il brodo fino a ottenere la consistenza desiderata. Una volta che la pasta sarà cotta, aggiustate di sale e pepe e aggiungete il Parmigiano grattugiato 17: potete usare ancora mezzo mestolo di brodo per far amalgare bene il formaggio. Fate riposare un paio di minuti prima di impiattare 18. La vostra pasta e lenticchie è pronta per essere gustata!
									

								

							
					    