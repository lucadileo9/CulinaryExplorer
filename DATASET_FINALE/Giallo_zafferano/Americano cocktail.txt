Difficoltà: Molto facile
Un cocktail che conquista al primo sorso grazie alla sua texture speciale e allo straordinario accostamento di sapori. La sua origine è ignota ma vi sono diverse leggende che accompagnano la sua storia. Pare infatti che l'Americano sia nato negli anni ’30 e che il suo nome sia dedicato al pugile italiano Primo Carnera, famosissimo a quel tempo negli USA. Considerato il “padre” del Negroni, il cocktail deve però parte del suo successo anche alla cinematografia dove si è ritagliato spesso degli importanti fotogrammi. Il ruolo che tutti ricordiamo? Stretto nelle mani di James Bond in Casinò Royale. L’Americano fa parte della lista ufficiale dei cocktail IBA, l’Associazione Internazionale dei Bartender, e può essere considerato un vero vanto tutto all'italiana, proprio come lo Spritz. Siete pronti per scoprire la famosa ricetta e replicarla a casa? Preparatela assieme a noi!


												
						
						

														INGREDIENTI
							
													


						
							
							

							
								

																	Campari
								
								
								
																	30
									ml
																

								

							
								

																	Vermouth
								
								
								rosso
																	30
									ml
																

								

							
								

																	Soda
								
								
								(una spruzzata)
																	
									q.b.
																

								

							
								

																	Arance
								
								
								
																	½
									fetta
																

								

							
								

																	Scorza di limone
								
								
								
																	1
									
																

								

							
								

																	Ghiaccio
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l'Americano cominciate affettando sottilmente l'arancia e dividete a metà le fettine 1, poi pelate il limone con un pelapatate 2 e pareggiate la scorza con un coltellino 3.
									

								

															

																		
																															
											
										
																														
																		Riempite un tumbler basso con del ghiaccio fino a 3/4 e versate in ordine il Campari 4, il Vermouth rosso 5 e una spruzzata di soda 6.
									

								

															

																		
																															
											
										
																														
																		Guarnite con la mezza fetta d'arancia 7, spremete la scorza di limone per far fuoriuscire gli oli essenziali e poi inseritela nel bicchiere come guarnizione 8 e il vostro Americano è pronto 9!
									

								

							
					    