Difficoltà: Facile
Lo spezzatino, di maiale o di manzo, è sicuramente uno dei secondi piatti più caratteristici della cucina italiana. Bastano soltanto pochi ingredienti per ottenere un secondo ricco e succulento. Dopo averlo cucinato con i funghi, le patate e le lenticchie, oggi vi proponiamo la versione con i piselli. Come per tutte le ricette di spezzatino, sebbene si tratti di una preparazione alla portata di tutti, non è da sottovalutare. Per un risultato ottimale, prima di tutto bisogna scegliere il giusto taglio di carne, in questo caso di manzo: noi vi consigliamo le parti anteriori ovvero muscolo, polpa, collo, petto o reale. Per ottenere una straordinaria morbidezza oltre alla lenta cottura, la carne va infarinata prima di essere scottata all'inizio per sigillarla. Questi e altri segreti li scoprirete man a mano seguendo la ricetta... che si tratti di una cena in famiglia, o di amici da coccolare, pranzi delle feste e quelli domenicali, lo spezzatino con piselli farà fare sempre un'ottima figura... perché i piatti più semplici sono sempre quelli che conquistano tutti!


												
						
						

														INGREDIENTI
							
							                            
                                
    								
    									
    										
    										467
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    467
    					
    					    					    					
    					    Carboidrati
    					    g
    					    33.8
    					
    					    					    					
    					      di cui zuccheri
    					    g
    					    7
    					
    					    					    					
    					    Proteine
    					    g
    					    51.2
    					
    					    					    					
    					    Grassi
    					    g
    					    12.7
    					
    					    					    					
    					      di cui saturi
    					    g
    					    2.47
    					
    					    					    					
    					    Fibre
    					    g
    					    6.4
    					
    					    					    					
    					    Colesterolo
    					    mg
    					    138
    					
    					    					    					
    					    Sodio
    					    mg
    					    936
    					
    					    				
    			
                            
													


						
							
							

							
								

																	Manzo
								
								
								(parti anteriori: muscolo, polpa, collo, petto o reale)
																	800
									g
																

								

							
								

																	Pisellini
								
								
								sgranati 
																	400
									g
																

								

							
								

																	Sedano
								
								
								
																	30
									g
																

								

							
								

																	Carote
								
								
								
																	30
									g
																

								

							
								

																	Cipolle dorate
								
								
								
																	65
									g
																

								

							
								

																	Farina 00
								
								
								
																	
									q.b.
																

								

							
								

																	Vino bianco secco
								
								
								
																	80
									g
																

								

							
								

																	Brodo vegetale
								
								
								
																	500
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Triplo concentrato di pomodoro
								
								
								
																	10
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare lo spezzatino con piselli cominciate mondando e tritando finemente sedano, carota e cipolla. Poi passate alla carne, se non lo fosse già tagliatela a tocchetti di 2-3 cm, e versateli in una ciotola con della farina 2. Quindi assicuratevi che siano ben infarinati 3,
									

								

															

																		
																															
											
										
																														
																		e poi eliminate gli eccessi di farina riponendo i pezzetti in un colino. A questo punto spostatevi ai fornelli, mettete sul fornello una pentola dal fondo spesso. Scaldate un po’ di olio all’interno e aggiungete i pezzi di carne 4. Lasciateli rosolare per qualche minuto a fiamma alta, mescolando di frequente, in questo modo la superficie si sigillerà per bene. Non appena la carne sarà ben dorata sfumate con il vino bianco e lasciate evaporare l’alcol 5. Quindi abbassate un po' la temperatura e aggiungete il trito aromatico lasciando insaporire anche questo 6
									

								

															

																		
																															
											
										
																														
																		Versate il brodo vegetale caldo 7, poi aggiustate di sale, di pepe e unite il concentrato 8. Dopo aver dato un'ultima mescolata, lasciate sobollire dolcemente il tutto per circa 85 minuti tenendo coperto con il coperchio. Di tanto in tanto mescolate per evitare che la carne si attacchi al fondo e assicuratevi che il brodo non si sia asciugato troppo, in questo caso basterà aggiungere ancora un po’ di brodo 9.
									

								

															

																		
																															
											
										
																														
																		A fine cottura togliete il coperchio e cuocete per altri 5 minuti aggiungendo i piselli 10. Ecco pronto il vostro spezzatino con piselli 11, non vi resta che impiattare 12!
									

								

							
					    