Difficoltà: Facile
Le ciotoline di pane con vellutata di ceci sono un primo piatto gustoso, che propone una versione originale e sfiziosa della pasta per il pane e dei ceci. Preparare questo piatto è molto più semplice di quel che sembra!
Si inizia realizzando un profumato soffritto di scalogni, che diventa la base per i ceci reidratati, i quali vengono coperti con del brodo vegetale e aromatizzati con dei rametti di rosmarino. Una volta cotti, basta frullarli con il mixer per trasformarli in un’invitante e cremosa vellutata. Perché servire una deliziosa vellutata in un piatto normale, quando si possono realizzare delle ciotoline di pane? Dopo aver preparato la classica pasta per il pane, stendetela e ricoprite la superficie esterna delle ciotoline.
Una volta messe in forno, il gioco è fatto! Non vi resta che versare il tutto nelle ciotoline e gustarvi lo spettacolo: sì, perché i vostri ospiti rimarranno a bocca aperta. Le ciotoline di pane con vellutata di ceci, poi, possono essere personalizzate secondo i propri gusti, quindi, che aspettate a prepararle?


						
						

														INGREDIENTI
							
							                            
                                
    								
    									
    										
    										357
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    357
    					
    					    					    					
    					    Carboidrati
    					    g
    					    52.8
    					
    					    					    					
    					      di cui zuccheri
    					    g
    					    3.9
    					
    					    					    					
    					    Proteine
    					    g
    					    14.9
    					
    					    					    					
    					    Grassi
    					    g
    					    9.5
    					
    					    					    					
    					      di cui saturi
    					    g
    					    1.41
    					
    					    					    					
    					    Fibre
    					    g
    					    8.4
    					
    					    					    					    					
    					    Sodio
    					    mg
    					    572
    					
    					    				
    			
                            
													


						
														
							
														Ingredienti per 4 ciotoline dal diametro di 10 cm
							

							
								

																	Acqua
								
								
								
																	125
									g
																

								

							
								

																	Farina 00
								
								
								
																	125
									g
																

								

							
								

																	Olio extravergine d'oliva
								
								
								
																	5
									g
																

								

							
								

																	Sale fino
								
								
								
																	5
									g
																

								

							
								

																	Zucchero
								
								
								
																	2
									g
																

								

							
								

																	Lievito di birra secco
								
								
								
																	2
									g
																

								

							
														
							
						
														
							
														Per la vellutata di ceci
							

							
								

																	Ceci secchi
								
								
								
																	200
									g
																

								

							
								

																	Brodo vegetale
								
								
								
																	500
									ml
																

								

							
								

																	Scalogno
								
								
								
																	1
									
																

								

							
								

																	Rosmarino
								
								
								
																	2
									rametti
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per guarnire
							

							
								

																	Tartufi neri
								
								
								a scaglie (facoltativo)
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la ciotola di pane con vellutata di ceci, iniziate mettendo i ceci secchi a reidratare la sera prima: poneteli in una ciotola, copriteli con acqua e lasciateli riposare per 12 ore 1. Potete usare anche i ceci precotti, in questo modo salterete questo passaggio. Dopodichè dedicatevi alla preparazione della pasta per il pane, consultando la nostra Scuola di cucina: Pasta per il pane; in alternativa, potete utilizzare 10 g di lievito di birra fresco. Una volta formato l’impasto, conferitegli una forma rotonda, trasferitelo in una ciotola, copritela con pellicola e lasciate lievitare in un luogo asciutto e tiepido per circa 1 ora, 1 e mezza 2, fino a quando non avrà raddoppiato il suo volume. Quindi mondate e sbucciate lo scalogno e tritatelo finemente 3.
									

								

															

																		
																															
											
										
																														
																		Fate scaldare un filo d’olio in un tegame con i bordi alti e fate rosolare lo scalogno tritato 4. Trascorso il tempo necessario per la loro reidratazione, scolate i ceci, che si saranno ammorbiditi, e versateli nel tegame 5. Fate rosolare i ceci per un paio di minuti a fuoco medio, dopodichè ricoprite con il brodo vegetale (per scoprire come prepararlo e conservarlo al meglio, consultate la nostra Scuola di cucina: Brodo vegetale) e aggiungete 2 rametti di rosmarino per aromatizzare 6.
									

								

															

																		
																															
											
										
																														
																		Coprite il tegame con un coperchio e lasciate cuocere a fuoco basso per circa 2 ore e mezza 7. Nel frattempo dedicatevi alla preparazione delle ciotoline: una volta che l’impasto del pane avrà raddoppiato il suo volume 8, eliminate la pellicola, trasferitelo su una spianatoia leggermente infarinata e lavoratelo con un mattarello, fino ad ottenere una sfoglia rotonda spessa circa mezzo centimetro 9. Dividetela in quattro parti, aiutandovi con un tagliapasta.
									

								

															

																		
																															
											
										
																														
																		A questo punto prendete 4 ciotoline di terracotta o di vetro resistente alle alte temperature dal diametro di 10 cm, capovolgetele sul piano di lavoro e oliate la superficie esterna, aiutandovi con un pennello 10. Dopodichè sistemate l’impasto sulle ciotoline 11, facendolo aderire bene ed eliminando le parti in eccesso con un tagliapasta 12.
									

								

															

																		
																															
											
										
																														
																		Modellate i bordi delle ciotoline, formando delle pieghette 13, quindi infornate in forno statico preriscaldato a 200° per 15 minuti, fino a quando la superficie risulterà leggermente dorata, se invece usate il forno ventilato, cuocete a 180° per 10 minuti. Quindi sformate gli impasti e sistemateli all’interno delle ciotoline, in modo che cuocia anche la parte interna 14. Rimettete in forno sempre a 200° per 10 minuti o a 180° per 5 minuti se cuocete nel forno ventilato. Mentre le ciotoline di pane cuociono, eliminate i rametti di rosmarino dalla zuppa di ceci e trasferite il tutto all'interno di un frullatore 15.
									

								

															

																		
																															
											
										
																														
																		Azionate per qualche secondo, fino ad ottenere un composto liscio e omogeneo 16. Ora versate la vellutata di ceci all’interno delle ciotoline 17 e decorate con delle scaglie di tartufo nero 18. Le vostre ciotoline di pane con vellutata di ceci sono pronte per essere servite calde!
									

								

							
					    