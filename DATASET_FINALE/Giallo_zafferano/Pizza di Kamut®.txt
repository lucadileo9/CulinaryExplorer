Difficoltà: Media
La pizza di Kamut® è una delle preparazioni a base di farine alternative tra le più diffuse e apprezzate, in quanto la pasta che si ottiene risulta essere morbida e gustosa proprio come quella dell'impasto per la pizza. La farina di Kamut® deriva dalla macinazione del grano Kamut® biologico, un cereale della famiglia del grano duro ma caratterizzato da una maggiore quantità di proteine, aminoacidi, lipidi, vitamine e minerali; per queste sue peculiarità possiede un valore nutrizionale superiore a quello dei grani più conosciuti e risulta inoltre più digeribile. Il Kamut® è un prodotto di coltivazione biologica in quanto la pianta non necessita di fertilizzanti artificiali e pesticidi e la sua farina è da considerarsi una valida alternativa alle farine tradizionali.


						
						

														INGREDIENTI
							
							                            
                                
    								
    									
    										
    										1817
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1817
    					
    					    					    					
    					    Carboidrati
    					    g
    					    221.4
    					
    					    					    					
    					      di cui zuccheri
    					    g
    					    11.9
    					
    					    					    					
    					    Proteine
    					    g
    					    70.2
    					
    					    					    					
    					    Grassi
    					    g
    					    72.3
    					
    					    					    					
    					      di cui saturi
    					    g
    					    32.07
    					
    					    					    					
    					    Fibre
    					    g
    					    8.1
    					
    					    					    					
    					    Colesterolo
    					    mg
    					    114
    					
    					    					    					
    					    Sodio
    					    mg
    					    2848
    					
    					    				
    			
                            
													


						
														
							
														Ingredienti per 2 pizze da 32 cm di diametro
							

							
								

																	Farina di Kamut®
								
								
								
																	500
									g
																

								

							
								

																	Olio extravergine d'oliva
								
								
								
																	3
									cucchiai
																

								

							
								

																	Sale fino
								
								
								
																	10
									g
																

								

							
								

																	Lievito di birra fresco
								
								
								
																	25
									g
																

								

							
								

																	Miele
								
								
								
																	1
									cucchiaio
																

								

							
								

																	Acqua
								
								
								
																	300
									ml
																

								

							
														
							
						
														
							
														per condire
							

							
								

																	Mozzarella
								
								
								
																	500
									g
																

								

							
								

																	Passata di pomodoro
								
								
								
																	350
									ml
																

								

							
								

																	Origano
								
								
								
																	
									q.b.
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta per la pizza di Kamut® setacciate la farina di Kamut®, disponetela a fontana su di una spianatoia (o in una capiente bacinella) e formate un buco al centro. Prendete una ciotolina di vetro, versateci un bicchiere d'acqua tiepida, sbriciolatevi dentro il lievito di birra 1 e il miele 2 . Mescolate fino a fare sciogliere bene il tutto e inserite al centro della farina il composto d'acqua e lievito 3.
									

								

															

																		
																															
											
										
																														
																		Ora, a parte, sciogliete 10 g di sale in un altro bicchiere d'acqua tiepida; aggiungete l'olio 4 e inseriteli nella farina 5. Tenete vicino a voi un po’ di farina e la restante acqua tiepida, che integrerete nell’impasto mano a mano, fino a raggiungere la consistenza desiderata, che deve essere morbida ed elastica 6.
									

								

															

																		
																															
											
										
																														
																		Continuate ad impastare fino ad ottenere un impasto liscio e morbido ma consistente, con il quale formerete una palla che andrete ad adagiare in una capiente ciotola 7 (ricordatevi che l’impasto raddoppierà il suo volume), adeguatamente spolverizzata di farina sul fondo. Coprite la ciotola con un canovaccio pulito e riponetela in un luogo tiepido e lontano da correnti d’aria, come il forno spento di casa vostra. Attendete che l‘impasto abbia raddoppiato il proprio volume 8 (ci vorrà 1 ora - 1 ora e 1/2) e poi procedete alla stesura della pasta per la pizza. Dividete l’impasto in due parti e stendetelo in due teglie a bordi bassi precedentemente unte d’olio. Ponete la passata di pomodoro in una ciotola e conditela con 4 cucchiai di olio e il sale 9.
									

								

															

																		
																															
											
										
																														
																		Condite le pizze con la passata di pomodoro 10, con un po’ di olio extra vergine di oliva e infornate in forno già caldo per circa 10 minuti a 250°. Intanto tagliate la mozzarella a fette e mettetela in un colino in modo da eliminare l’acqua di conservazione. Estraete la pizze 11 e cospargetele con la mozzarella tritata grossolanamente o tagliata a fette 12; informate nuovamente per altri 5 minuti. Dopo aver estratto le pizze di Kamut® dal forno, cospargetele con le foglie di basilico fresco e servite immediatamente.
									

								

							
					    