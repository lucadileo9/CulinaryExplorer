Difficoltà: Facile
Il condimento per la pasta preferito dagli italiani? Sicuramente il ragù! Le varianti possono essere infinite, dal ragù alla bolognese al ragù di pesce. Per dare la possibilità proprio a tutti di gustare questo piatto abbiamo preparato il ragù di lenticchie. Il soffritto è quello classico, proprio come vuole la tradizione, ma al posto del macinato la scelta è ricaduta su uno dei legumi più apprezzati. Le lenticchie in umido risulteranno morbide e si amalgameranno al sugo per trasformarsi in un condimento perfetto da utilizzare per condire una pasta semplice o delle tagliatelle senza uova, oppure per arricchire una lasagna vegana! E se i vostri amici vegani stanno arrivando per un pranzo dell'ultimo momento non preoccupatevi, il ragù di lenticchie sarà pronto in un'ora e tutti resteranno estasiati per la sorpresa che li aspetta!


												
						
						

														INGREDIENTI
							
							                            
                                
    								
    									
    										
    										363
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    363
    					
    					    					    					
    					    Carboidrati
    					    g
    					    50.9
    					
    					    					    					
    					      di cui zuccheri
    					    g
    					    7.9
    					
    					    					    					
    					    Proteine
    					    g
    					    23
    					
    					    					    					
    					    Grassi
    					    g
    					    7.5
    					
    					    					    					
    					      di cui saturi
    					    g
    					    1.1
    					
    					    					    					
    					    Fibre
    					    g
    					    13.8
    					
    					    					    					    					
    					    Sodio
    					    mg
    					    234
    					
    					    				
    			
                            
													


						
							
														Ingredienti per 1,5 kg di ragù
							

							
								

																	Lenticchie secche
								
								
								
																	500
									g
																

								

							
								

																	Polpa di pomodoro
								
								
								
																	800
									g
																

								

							
								

																	Acqua
								
								
								
																	800
									g
																

								

							
								

																	Cipolle dorate
								
								
								
																	100
									g
																

								

							
								

																	Carote
								
								
								
																	80
									g
																

								

							
								

																	Sedano
								
								
								
																	1
									costa
																

								

							
								

																	Olio extravergine d'oliva
								
								
								
																	30
									g
																

								

							
								

																	Rosmarino
								
								
								
																	4
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il ragù di lenticchie iniziate a mondare carota sedano e cipolla 1, poi tritateli finemente utilizzando un coltello 2. Tritate anche il rosmarino 3 e tenetelo da parte.
									

								

															

																		
																															
											
										
																														
																		Versate l'olio in un tegame 4, unite carota, sedano e cipolla 5 e lasciate dorare a fuoco moderato per circa 10 minuti. Nel frattempo sciacquate le lenticchie e unitele al soffritto 6.
									

								

															

																		
																															
											
										
																														
																		Mescolate il tutto 7 e unite prima il rosmarino 8 e poi la polpa di pomodoro 9.
									

								

															

																		
																															
											
										
																														
																		Aggiungete anche l'acqua 10 e mescolate nuovamente 11. Coprite con un coperchio 12 e lasciate cuocere per un'ora a fuoco medio mescolando di tanto in tanto. I tempi di cottura possono variare in base al tipo di lenticchie che acquistate, pertanto vi consigliamo di leggere le indicazioni riportate sulla confezione e attenervi a quelle.
									

								

															

																		
																															
											
										
																														
																		Solo quando il ragù sarà cotto regolate di sale 13 e unite il pepe 14. Mescolate il tutto 15 e il vostro ragù di lenticchie sarà pronto.
									

								

							
					    