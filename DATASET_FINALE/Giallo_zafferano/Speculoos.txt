Difficoltà: Media
Oggi vi portiamo tra il Belgio e i Paesi Bassi, per assaggiare gli speculoos deliziosi e croccanti biscotti aromatici, caratterizzati da un color nocciola dato dalla presenza nell’impasto di diverse spezie tra le quali spicca la cannella. L’origine del loro nome è molto discussa: alcuni sostengono che derivi dal latino species ovvero spezie, altri sostengono che la parola speculoos derivi dagli stampi di legno usati per questi biscotti, sui quali vengono intagliate le sagome di personaggi della tradizione che, con una leggera pressione, vengono "incisi" sulla pasta del biscotto "specularmente" appunto. Gli speculoos sono diffusi oggi in molti paesi del Nord Europa e in America; la loro fama è aumentata da quando è stata commercializzata, qualche anno fa una crema spalmabile a base di burro e speculoos sbriciolati. Gustosi e profumati, gli speculoos sono una prelibatezza da provare come dolce delle feste! E per realizzare un sacchettino di biscotti di Natale da regalare, potete pensare di abbinare anche dei dolcetti spagnoli tipici del periodo come i polvorones!


												
						
						

														INGREDIENTI
							
							                            
                                
    								
    									
    										
    										126
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    126
    					
    					    					    					
    					    Carboidrati
    					    g
    					    20.3
    					
    					    					    					
    					      di cui zuccheri
    					    g
    					    10.8
    					
    					    					    					
    					    Proteine
    					    g
    					    1.5
    					
    					    					    					
    					    Grassi
    					    g
    					    4.3
    					
    					    					    					
    					      di cui saturi
    					    g
    					    2.5
    					
    					    					    					
    					    Fibre
    					    g
    					    0.5
    					
    					    					    					
    					    Colesterolo
    					    mg
    					    13
    					
    					    					    					
    					    Sodio
    					    mg
    					    4
    					
    					    				
    			
                            
													


						
							
														Ingredienti per circa 20 biscotti
							

							
								

																	Zucchero di canna
								
								
								
																	200
									g
																

								

							
								

																	Bicarbonato
								
								
								
																	1
									g
																

								

							
								

																	Burro
								
								
								freddo a pezzetti
																	100
									g
																

								

							
								

																	Farina 00
								
								
								 
																	250
									g
																

								

							
								

																	Acqua
								
								
								
																	52
									g
																

								

							
								

																	Noce moscata
								
								
								
																	1
									pizzico
																

								

							
								

																	Pepe nero
								
								
								macinato
																	1
									pizzico
																

								

							
								

																	Chiodi di garofano
								
								
								in polvere
																	2
									g
																

								

							
								

																	Cannella in polvere
								
								
								 
																	10
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i biscotti speculoos, iniziate ponendo in un mixer la farina e il burro freddo tagliato a pezzetti 1, frullate fino ad ottenere una consistenza sabbiosa 2. Mettete il composto ottenuto su una spianatoia, aggiungete lo zucchero di canna e mescolate il tutto con le mani, dando alle farine la classica forma a fontana 3.
									

								

															

																		
																															
											
										
																														
																		Unite il pepe nero macinato (2 grammi circa) e i chiodi di garofano in polvere 4, poi la noce moscata grattugiata ed il bicarbonato 5 e per finire la cannella 6.
									

								

															

																		
																															
											
										
																														
																		Versate sulla fontana l’acqua e impastate con le mani 7 fino ad ottenere un panetto compatto. Avvolgetelo nella pellicola e lasciate riposare in frigorifero almeno per 3-4 ore (oppure anche tutta la notte), in modo che l'impasto si compatti e le spezie possano permeare meglio e rilasciare il loro aroma 8. Trascorso questo tempo, prendete il panetto, ammorbiditelo un po' con le mani se non riuscite a lavorarlo, e stendetelo su una spianatoia leggermente infarinata aiutandovi con il matterello 9.
									

								

															

																		
																															
											
										
																														
																		Ottenete una sfoglia spessa circa 3-4 mm e con una formina per biscotti del diametro di 6,5cmx4cm ricavate gli speculoos 10. Raccogliete i ritagli di impasto, impastate nuovamente e molto velocemente e tornate a tirare la pasta per ottenere gli altri biscotti: così facendo otterrete circa 20 pezzi. Man mano disponete i biscotti su una leccarda rivestita con carta forno 11. Prima di cuocerli è preferibile farli riposare per 5-10 minuti in frigorifero in modo che conservino la forma. Dopodiché cuoceteli in forno preriscaldato in modalità statica a 180° per circa 15 minuti. Sfornate i biscotti e lasciateli raffreddare completamente su una gratella. I vostri speculoos sono pronti per essere mangiati 12!
									

								

							
					    