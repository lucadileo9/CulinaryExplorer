Difficoltà: Facile
Siamo abituati a gustarla in tanti modi: bianca, ripiena di verdure o con altri condimenti più sfiziosi. Ma credevate di poter preparare una focaccia senza attendere lunghi tempi di lievitazione e senza forno? Oggi vi invitiamo a provare la focaccia in padella, cotta come se fosse una frittata!
Per tutte le volte che avete voglia di una preparazione simile e il vostro forno non collabora o non avete voglia di accenderlo, questa ricetta fa per voi: due sottili strati di impasto fatto con acqua e farina racchiudono un goloso ripieno di salsiccia e zucchine grigliate. Potete realizzare la focaccia in padella come preferite, con prosciutto e formaggio, ai funghi o in tutte le varianti con ingredienti di stagione che più amate! Per l'impasto viene utilizzato il lievito istantaneo e non è necessario attendere ore di lievitazione perchè raddoppi di volume, quindi cosa aspettate? Iniziate a preparare la pentola e a scaldare i fornelli!

Scoprite anche le focaccine in padella con cotto e formaggio oppure la deliziosa Pizza in padella !


						
						

														INGREDIENTI
							
							                            
                                
    								
    									
    										
    										526
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    526
    					
    					    					    					
    					    Carboidrati
    					    g
    					    46
    					
    					    					    					
    					      di cui zuccheri
    					    g
    					    1.4
    					
    					    					    					
    					    Proteine
    					    g
    					    16.3
    					
    					    					    					
    					    Grassi
    					    g
    					    30.4
    					
    					    					    					
    					      di cui saturi
    					    g
    					    10.26
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    32
    					
    					    					    					
    					    Sodio
    					    mg
    					    851
    					
    					    				
    			
                            
													


						
														
							
														per l'impasto (per una padella di circa 30 cm di diametro)
							

							
								

																	Acqua
								
								
								a temperatura ambiente
																	175
									g
																

								

							
								

																	Farina 00
								
								
								
																	350
									g
																

								

							
								

																	Sale fino
								
								
								
																	1
									cucchiaino
																

								

							
								

																	Lievito istantaneo per preparazioni salate
								
								
								
																	7
									g
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per il ripieno
							

							
								

																	Salsiccia
								
								
								
																	400
									g
																

								

							
								

																	Zucchine
								
								
								
																	125
									g
																

								

							
								

																	Finocchietto selvatico
								
								
								semi
																	
									q.b.
																

								

							
								

																	Vino rosso
								
								
								
																	30
									ml
																

								

							
								

																	Peperoncino fresco
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la focaccia in padella iniziate dal ripieno: incidete la salsiccia e sfilate il budello che la riveste 1, poi tagliatela al coltello 2, mentre con la mandolina affettate finemente le zucchine per il senso della lunghezza 3;
									

								

															

																		
																															
											
										
																														
																		Preparate anche il peperoncino: privatelo dei semini 4 e tritatelo; poi versate un filo d'olio in una padella ampia, fate soffriggere uno spicchio di aglio sbucciato 5 e toglietelo quando sarà ben rosolato. Aggiungete il peperoncino tritato 6
									

								

															

																		
																															
											
										
																														
																		e la salsiccia 7; mescolate 8 e lasciate soffriggere alcuni istanti. Quindi sfumate con il vino rosso 9 e lasciate evaporare. Poi salate e cuocete la salsiccia per circa 15-20 minuti (non si deve asciugare troppo).
									

								

															

																		
																															
											
										
																														
																		Verso fine cottura aromatizzate con i semi di finocchietto tritati 10; mentre la salsiccia cuoce, grigliate le zucchine su una griglia di ghisa o una padella antiaderente 11. Una volta che il ripieno è pronto potete dedicarvi all'impasto: in una ciotola setacciate la farina e unite l'acqua tiepida 12.
									

								

															

																		
																															
											
										
																														
																		Aggiungete il lievito istantaneo 13 e mescolate con una forchetta per amalgamare gli ingredienti 14; unite infine il sale. Quando l'impasto sarà più compatto trasferitelo su un piano di lavoro leggermente infarinato e impastate a mano 15.
									

								

															

																		
																															
											
										
																														
																		quando avrete ottenuto un impasto morbido e omogeneo 16 (se troppo appiccicoso potete aggiungere poca farina), dividetelo a metà 17. Intanto oleate una padella di circa 30 cm di diametro 18
									

								

															

																		
																															
											
										
																														
																		scaldatela leggermente e nel frattempo stendete le due metà di impasto in due dischi sottili circa 2-3 mm dello stesso diametro della padella 19. Farcitene uno con il ripieno di salsiccia e zucchine (20-21),
									

								

															

																		
																															
											
										
																														
																		poi arrotolate l'altro disco di impasto e srotolatelo sopra l'altro farcito 22, sigillate i bordi con i rebbi di una forchetta e tagliate la pasta in eccesso con un tagliapasta dentellato 23. Quindi trasferite la focaccia nella padella leggermente scaldata per cuocerla 24; basteranno 7-8 minuti in totale, per entrambe i lati.
									

								

															

																		
																															
											
										
																														
																		Spennellate anche la superficie con l'olio 25, potete cuocerla coprendo con un coperchio, poi quando sotto sarà ben dorata, potete cuocerla pochi minuti anche dall'altro lato. Per girarla potete aiutarvi con il copercio della padella, proprio come fosse una frittata 26. Cuocete la focaccia in padella anche dall'altro lato e poi servitela ben calda 27!
									

								

							
					    