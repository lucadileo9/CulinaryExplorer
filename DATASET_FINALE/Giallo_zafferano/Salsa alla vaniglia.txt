Difficoltà: Facile
La salsa alla vaniglia è una preparazione dalla consistenza simile alla crema inglese. E' ideale da servire come dessert al cucchiaio, magari accompagnata da fragranti lingue di gatto (da preparare con gli albumi avanzati dalla ricetta), ma si presta anche servita con la classica ciambella, torte di mele o altre preparazioni dolci. E' ottima da nappare su un gelato oppure per guarnire a specchio un piatto da portata, come nel caso delle pere al cioccolato. Se non si consuma immediatamente, il suggerimento per conservare al meglio la salsa alla vaniglia è quello di coprirla con pellicola trasparente a contatto in modo che non si secchi in superficie!


												
						
						

														INGREDIENTI
							
							                            
                                
    								
    									
    										
    										285
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    285
    					
    					    					    					
    					    Carboidrati
    					    g
    					    22.9
    					
    					    					    					
    					      di cui zuccheri
    					    g
    					    22.9
    					
    					    					    					
    					    Proteine
    					    g
    					    5.5
    					
    					    					    					
    					    Grassi
    					    g
    					    19
    					
    					    					    					
    					      di cui saturi
    					    g
    					    9.64
    					
    					    					    					    					
    					    Colesterolo
    					    mg
    					    311
    					
    					    					    					
    					    Sodio
    					    mg
    					    39
    					
    					    				
    			
                            
													


						
							
							

							
								

																	Panna fresca liquida
								
								
								
																	250
									ml
																

								

							
								

																	Latte intero
								
								
								
																	75
									ml
																

								

							
								

																	Zucchero
								
								
								
																	75
									g
																

								

							
								

																	Tuorli
								
								
								
																	4
									
																

								

							
								

																	Baccello di vaniglia
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la salsa alla vaniglia, versate in un pentolino la panna 1 e il latte 2; incidete la bacca di vaniglia per il senso della lunghezza 3,
									

								

															

																		
																															
											
										
																														
																		prelevate i semini interni con un coltellino 4 uniteli alla panna e latte 5; quindi versate nel pentolino anche la stecca di vaniglia 6 e portate a bollore a fuoco dolce; poi spegnete e lasciate in infusione per 30 minuti circa.
									

								

															

																		
																															
											
										
																														
																		Nel frattempo versate lo zucchero in una ciotola 7 e unite i tuorli 8 e sbatteteli con con le fruste elettriche 9 o la planetaria, fino a ottenere un composto chiaro e spumoso.
									

								

															

																		
																															
											
										
																														
																		A questo punto, dopo i 30 minuti di infusione, unite la parte liquida ai tuorli montati filtrandola attraverso un colino 10; mescolate delicatamente con una frusta 11 e rimettete la crema nel pentolino 12 a fuoco molto dolce.
									

								

															

																		
																															
											
										
																														
																		Mescolate 13 e fate addensare la crema, ma mai portandola a bollore 6; se avete a disposizione un termometro fate attenzione a non superare gli 83°. Una volta pronta 14, se non usate subito la crema potete conservarla coperta con della pellicola facendola ben aderire alla crema stessa 15 così che non si formi una patina in superficie. Altrimenti utilizzatela per accompagnare i dolci che più preferite!
									

								

							
					    