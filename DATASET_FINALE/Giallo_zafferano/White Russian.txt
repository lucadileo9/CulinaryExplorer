Difficoltà: Molto facile
Correva l'anno 1949 quando per la prima volta veniva servito il Black Russian, uno dei più famosi drink a base di vodka e liquore al caffè. Il suo sapore asciutto è indicato per un dopo pasto e qualcuno afferma che a causa della forte gradazione alcolica sia una bevanda più consona al palato maschile. E visto che in cucina nulla si distrugge ma piuttosto si trasforma, e noi lo possiamo garantire giacché con gli scarti della frutta siamo stati capaci di creare una torta, il Black Russian trovò presto una veloce e gustosa evoluzione. L'aggiunta di panna leggermente sbattuta nello shaker trasformò il famoso drink Black nella versione White Russian. Al palato il gusto risulta molto più morbido, e poi diciamocela tutta, panna e caffè sono sempre una garanzia in pasticceria a partire dalla crema al caffè fino alla panna cotta. Perciò se non l'avete mai provato, o se ne siete innamorati, scoprirete quanto sia semplice preparare un buon White Russian direttamente a casa vostra! Cominciamo?


												
						
						

														INGREDIENTI
							
							                            
                                
    								
    									
    										
    										208
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    208
    					
    					    					    					
    					    Carboidrati
    					    g
    					    9
    					
    					    					    					
    					      di cui zuccheri
    					    g
    					    9
    					
    					    					    					
    					    Proteine
    					    g
    					    0.6
    					
    					    					    					
    					    Grassi
    					    g
    					    4
    					
    					    					    					
    					      di cui saturi
    					    g
    					    2.34
    					
    					    					    					    					
    					    Colesterolo
    					    mg
    					    13
    					
    					    					    					
    					    Sodio
    					    mg
    					    8
    					
    					    				
    			
                            
													


						
							
														Ingredienti per 4 bicchieri
							

							
								

																	Vodka
								
								
								
																	200
									ml
																

								

							
								

																	Liquore al caffè
								
								
								
																	80
									ml
																

								

							
								

																	Panna fresca liquida
								
								
								
																	80
									g
																

								

							
								

																	Ghiaccio
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il White Russian cominciate versando 2-3 cubetti di ghiaccio, o comunque fino a riempire i ¾, in un bicchiere tumbler basso 1. Unite 5 cl di vodka liscia 2 e 2 cl di liquore al caffè 3.
									

								

															

																		
																															
											
										
																														
																		Mescolate con un cucchiaino 4 e tenete un attimo in disparte. Versate la panna fredda nello shacker 5, chiudete con la coppa più piccola 6
									

								

															

																		
																															
											
										
																														
																		e agitate per qualche secondo così da ottenere un composto più gonfio 7. Colpite la coppetta per staccarla da quella più grande e posizionate lo strainer sullo shaker. Filtrate la panna versandola nel bicchiere 8 ed ecco pronto il vostro White Russian: bevetelo subito 9!
									

								

							
					    