Difficoltà: Facile
Cercate un’idea accattivante per i vostri antipasti estivi? Provate il babaganoush all’italiana! Una semplice variante della tradizionale ricetta mediorientale, conosciuta anche come caviale di melanzane. A differenza del babaganoush originale, però, questa versione non prevede la tahina (la tipica crema di semi di sesamo che caratterizza anche la preparazione dell’hummus), ma solo la polpa di melanzane al forno. Per stemperare il sapore deciso dell’aglio, abbiamo utilizzato la cottura confit che lo rende più delicato e digeribile. Perfetto da accompagnare con la classica pita, il babaganoush all’italiana è guarnito con pomodorini, ravanelli e ricotta per un risultato dall’irresistibile gusto mediterraneo!


						
						

														INGREDIENTI
							
							                            
                                
    								
    									
    										
    										515.4
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    515.4
    					
    					    					    					
    					    Carboidrati
    					    g
    					    7.2
    					
    					    					    					
    					      di cui zuccheri
    					    g
    					    7.2
    					
    					    					    					
    					    Proteine
    					    g
    					    2.2
    					
    					    					    					
    					    Grassi
    					    g
    					    53
    					
    					    					    					
    					      di cui saturi
    					    g
    					    7.6
    					
    					    					    					    					
    					    Colesterolo
    					    mg
    					    4.5
    					
    					    					    					
    					    Sodio
    					    mg
    					    501.6
    					
    					    				
    			
                            
													


						
														
							
							

							
								

																	Melanzane
								
								
								
																	500
									g
																

								

							
														
							
						
														
							
														Per l'aglio confit
							

							
								

																	Aglio
								
								
								testa
																	1
									
																

								

							
								

																	Olio extravergine d'oliva
								
								
								
																	200
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per i pomodorini
							

							
								

																	Pomodorini
								
								
								colorati
																	300
									g
																

								

							
								

																	Zucchero
								
								
								
																	1
									pizzico
																

								

							
								

																	Origano
								
								
								secco
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per guarnire
							

							
								

																	Ravanelli
								
								
								
																	3
									
																

								

							
								

																	Scalogno
								
								
								
																	1
									
																

								

							
								

																	Fiocchi di sale
								
								
								
																	
									q.b.
																

								

							
								

																	Origano
								
								
								secco
																	
									q.b.
																

								

							
								

																	Paprika dolce
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il babaganoush all’italiana per prima cosa eliminate l’estremità della melanzana 1, poi dividetela a metà 2 e incidete la polpa con la punta di un coltello, senza intaccare la buccia 3.
									

								

															

																		
																																											
											
										
																						
											
										
																						
											
										
																																										
																		Foderate una teglia con carta forno e ungetela con un giro d’olio 4, poi adagiate le melanzane con la parte tagliata rivolta verso il basso 5. Cuocete in forno statico preriscaldato a 220° per circa 15-20 minuti 6; dovranno risultare morbide e appena dorate. Se dopo la cottura le melanzane risultano particolarmente acquose lasciatele riposare in uno scolapasta per circa 30 minuti così perderanno l’acqua di vegetazione.
									

								

															

																		
																																											
											
										
																						
											
										
																						
											
										
																																										
																		Nel frattempo preparate l’aglio confit: schiacciate la testa d’aglio, sbucciate gli spicchi e metteteli in un pentolino 7 insieme a 200 g di olio 8; è importante che gli spicchi siano completamente immersi nell’olio. Scaldate l’olio a fiamma bassissima per 40 minuti, l’aglio dovrà risultare morbido e imbiondito 9.
									

								

															

																		
																															
											
										
																														
																		Passate ai pomodorini: lavateli e divideteli a metà 10, poi disponeteli su una teglia foderata con carta forno con la parte tagliata rivolta verso l’alto 11, salate 12 e aggiungete un pizzico di zucchero.
									

								

															

																		
																																											
											
										
																						
											
										
																						
											
										
																																										
																		Spolverizzate con l’origano 13 e condite con abbondante olio 14. Cuocete in forno statico preriscaldato a 200° per circa 40 minuti; dovranno risultare appassiti, ben abbrustoliti e caramellati 15.
									

								

															

																		
																																											
											
										
																						
											
										
																						
											
										
																																										
																		Quando le melanzane saranno tiepide prelevate la polpa con l’aiuto di un cucchiaio 16 e trasferitela in un boccale 17, poi aggiungete qualche cucchiaio di olio aromatizzato 18 e una presa di sale.
									

								

															

																		
																																											
											
										
																						
											
										
																						
											
										
																																										
																		Unite anche un paio di spicchi di aglio confit 19 e frullate con un mixer a immersione 20 per ottenere una consistenza cremosa e omogenea 21.
									

								

															

																		
																																											
											
										
																						
											
										
																						
											
										
																																										
																		Versate la crema di melanzane in una ciotolina da portate e guarnite con i pomodorini al forno 22, poi aggiungete qualche fettina di ravanello 23 e di scalogno, che potete lasciare in ammollo in acqua e aceto per stemperarne il sapore 24.
									

								

															

																		
																																											
											
										
																						
											
										
																						
											
										
																																										
																		Infine condite con fiocchi di sale 25, origano 26 e un pizzico di paprika. Se desiderate potete aggiungere anche qualche fiocchetto di ricotta. Il vostro babaganoush all’italiana è pronto per essere servito 27!
									

								

							
					    