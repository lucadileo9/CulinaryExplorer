Difficoltà: Facile
In origine c’era la pasta e fagioli, un piatto povero e nutriente che fa parte della tradizione della nostra penisola… poi è arrivato il connubio fra legumi e ingredienti ad essi apparentemente estranei, come i frutti di mare negli spaghetti fagioli e cozze, o i funghi e il tonno nei rigatoni terra e mare. Oggi torniamo alle origini con le bavette con crema di cannellini, rucola e mollica, una ricetta realizzata con ingredienti semplici che quasi per magia danno vita a un primo piatto rustico ed elegante al tempo stesso! I cannellini sono una varietà di fagioli caratterizzata da una consistenza e un sapore delicati e basta poco per trasformarli sfiziose polpette, oppure in una crema vellutata e avvolgente, che si sposa alla perfezione con un formato lungo di pasta come le bavette. Il contrasto con la nota amarognola della rucola e la croccantezza delle briciole di pane tostato conferisce quel quid in più che vi farà letteralmente pulire il piatto! Sia che abbiate ospiti sia che si tratti di un pasto in famiglia, le bavette con crema di cannellini, rucola e mollica faranno tutti felici… e sazi!


												
						
						

														INGREDIENTI
							
							                            
                                
    								
    									
    										
    										612
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    612
    					
    					    					    					
    					    Carboidrati
    					    g
    					    110.8
    					
    					    					    					
    					      di cui zuccheri
    					    g
    					    6.8
    					
    					    					    					
    					    Proteine
    					    g
    					    25.5
    					
    					    					    					
    					    Grassi
    					    g
    					    7.4
    					
    					    					    					
    					      di cui saturi
    					    g
    					    1.23
    					
    					    					    					
    					    Fibre
    					    g
    					    14.7
    					
    					    					    					    					
    					    Sodio
    					    mg
    					    416
    					
    					    				
    			
                            
													


						
							
							

							
								

																	Linguine
								
								
								
																	320
									g
																

								

							
								

																	Fagioli cannellini secchi
								
								
								 (500 g reidratati)
																	250
									g
																

								

							
								

																	Rucola
								
								
								
																	60
									g
																

								

							
								

																	Pane integrale multi-cereali
								
								
								
																	80
									g
																

								

							
								

																	Alloro
								
								
								
																	2
									foglie
																

								

							
								

																	Olio extravergine d'oliva
								
								
								 
																	20
									g
																

								

							
								

																	Timo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le bavette con crema di cannellini, rucola e mollica, per prima cosa mettete i fagioli cannellini in ammollo per 12 ore, magari la notte precedente. Poi scolateli, sciacquateli con acqua fredda e fateli lessare insieme a due foglie di alloro 1 per almeno 40-45 minuti, rimuovendo la schiuma che affiora in superficie con una schiumarola, se necessario 2. Nel frattempo tagliate il pane a cubotti 3,
									

								

															

																		
																															
											
										
																														
																		mettetelo in un mixer, aggiungete l’olio 4, sale, pepe e qualche fogliolina di timo 5 e tritate per pochi secondi a intermittenza fino a ottenere delle briciole grossolane 6.
									

								

															

																		
																															
											
										
																														
																		Infine, tagliate la rucola con un coltello 7 e mettete a bollire una pentola di acqua salata che servirà per cuocere la pasta. Quando i cannellini sono cotti, rimuovete le foglie di alloro 8, prelevate un terzo dei fagioli 9 e metteteli da parte.
									

								

															

																		
																															
											
										
																														
																		Frullate il resto dei cannellini con un frullatore a immersione fino a ottenere una crema liscia e vellutata, dopodiché aggiustate di sale 10 e di pepe e trasferitela in una casseruola. Quando l’acqua è arrivata a bollore, aggiungete le bavette e cuocetele al dente per circa 7 minuti o un minuto meno rispetto al tempo indicato sulla confezione 11. Nel frattempo, scaldate una padella senza aggiungere condimenti, aggiungete le briciole di pane 12
									

								

															

																		
																															
											
										
																														
																		e tostatele per farle diventare belle dorate 13. Quando le bavette sono al dente, scolatele e aggiungetele direttamente nella casseruola con la crema di cannellini 14; unite la rucola 15,
									

								

															

																		
																															
											
										
																														
																		le briciole di pane tostato 16 e i restanti cannellini 17 e mescolate a fuoco medio per amalgamare bene il tutto, aggiungendo un mestolo di acqua di cottura della pasta se il condimento dovesse rapprendersi troppo. Le vostre bavette con crema di cannellini, rucola e mollica sono pronte per essere servite 18!
									

								

							
					    