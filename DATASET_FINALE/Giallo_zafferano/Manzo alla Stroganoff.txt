Difficoltà: Facile
Il manzo alla Stroganoff è un delizioso secondo piatto di origine russa a base di carne bovina tagliata a pezzi e cotta insieme alla cipolla, ben appassita, e i funghi champignon.
La particolarità dello Stroganoff è l’aggiunta della panna acida a fine cottura, che lega insieme i sapori e si unisce bene a tutti gli ingredienti.
Ci sono due leggende intorno all’origine di questo piatto: alcuni riportano che sia stato preparato per la prima volta da uno chef francese, cuoco personale del conte russo Pavel Stroganoff, che aggiunse la panna acida al classico manzo in fricassea per renderlo più vicino ai gusti del conte. Il piatto ebbe successo e venne chiamato proprio come il conte, in suo onore secondo una tradizione dell’epoca. Altri invece riportano che Stroganoff fosse il nome del medico che curò l’intossicazione di aringhe della zarina Maria con una dieta a base di carne bovina, cipolle e panna acida.
Il manzo alla Stroganoff è un piatto corposo e saporito, ideale per un ricco pasto invernale... servitelo come portata principale insieme a dei soffici pirozhki!


												
						
						

														INGREDIENTI
							
							                            
                                
    								
    									
    										
    										523
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    523
    					
    					    					    					
    					    Carboidrati
    					    g
    					    18.4
    					
    					    					    					
    					      di cui zuccheri
    					    g
    					    8.7
    					
    					    					    					
    					    Proteine
    					    g
    					    58.5
    					
    					    					    					
    					    Grassi
    					    g
    					    21.1
    					
    					    					    					
    					      di cui saturi
    					    g
    					    9.84
    					
    					    					    					
    					    Fibre
    					    g
    					    8.7
    					
    					    					    					
    					    Colesterolo
    					    mg
    					    217
    					
    					    					    					
    					    Sodio
    					    mg
    					    738
    					
    					    				
    			
                            
													


						
							
							

							
								

																	Cipolle bianche
								
								
								
																	500
									g
																

								

							
								

																	Funghi champignon
								
								
								
																	500
									g
																

								

							
								

																	Burro
								
								
								
																	50
									g
																

								

							
								

																	Panna acida
								
								
								
																	80
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Prezzemolo
								
								
								da tritare
																	2
									ciuffi
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Vodka
								
								
								
																	45
									ml
																

								

							
								

																	Passata di pomodoro
								
								
								
																	50
									g
																

								

							
								

																	Acqua
								
								
								
																	
									q.b.
																

								

							
								

																	Farina
								
								
								
																	
									q.b.
																

								

							
								

																	Manzo
								
								
								polpa 
																	1
									kg
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il manzo alla Stroganoff, incominciate ad affettare molto finemente la cipolla 1; poi pulite bene i funghi e tagliateli a fette 2; infine tagliate a listarelle, lunghe circa 5 cm, la polpa di manzo 3.
									

								

															

																		
																															
											
										
																														
																		In una casseruola antiaderente e capiente fate appassire per 10 minuti la cipolla con 25 gr di burro, preso dalla dose totale: la cipolla deve diventare trasparente e se si secca molto aggiungete qualche cucchiaio di acqua. Aggiunge in padella anche i funghi 4 insieme a un paio di cucchiai di prezzemolo 5 e portate a termine la cottura per altri 10 minuti 6, quindi salate e pepate.
									

								

															

																		
																															
											
										
																														
																		Intanto infarinate le listarelle di carne 7 e fatele cuocere con un filo d'olio e i restanti 25 gr di burro in un'altra padella 8 a fuoco vivace; non appena inizieranno a rosolarsi sfumate con la vodka 9 e continuate a cuocere. Aggiustate la carne di sale e pepe.
									

								

															

																		
																															
											
										
																														
																		Unite i funghi e le cipolle alla carne 10 e infine la panna acida 11 e la passata di pomodoro. Fate cuocere ancora per qualche minuto, mescolando con un cucchiaio tra di loro gli ingredienti, fino a quando la panna non si sara’ ben amalgamata 12. Il manzo alla Stroganoff è pronto per essere portato in tavola!
									

								

							
					    