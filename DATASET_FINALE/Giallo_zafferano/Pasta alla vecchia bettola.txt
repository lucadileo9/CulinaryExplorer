Difficoltà: Facile
Come ve lo immaginate un classico piatto da osteria? La nostra risposta è: semplice, abbondante e incredibilmente appetitoso, come la pasta alla zozzona! Forse è proprio questo il motivo per cui la pasta alla vecchia bettola è stata chiamata così, perché è una di quelle pietanze che fanno venire l’acquolina in bocca solo a sentirne il profumo! Il condimento cremoso e vellutato richiama alla mente la ricetta delle penne al baffo, ma i protagonisti in questo caso sono i pomodorini freschi che vengono prima sfumati con la vodka e poi arrostiti in forno, per ottenere un sapore davvero ricco e particolare. Nonostante l’apparenza, quindi, la pasta alla vecchia bettola richiede in realtà una cottura abbastanza lunga ma il risultato sarà proprio come lo abbiamo immaginato noi: semplice, abbondante e incredibilmente appetitoso!


												
						
						

														INGREDIENTI
							
							                            
                                
    								
    									
    										
    										411
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    411
    					
    					    					    					
    					    Carboidrati
    					    g
    					    74.2
    					
    					    					    					
    					      di cui zuccheri
    					    g
    					    10
    					
    					    					    					
    					    Proteine
    					    g
    					    14.6
    					
    					    					    					
    					    Grassi
    					    g
    					    5
    					
    					    					    					
    					      di cui saturi
    					    g
    					    2.87
    					
    					    					    					
    					    Fibre
    					    g
    					    4.5
    					
    					    					    					
    					    Colesterolo
    					    mg
    					    14
    					
    					    					    					
    					    Sodio
    					    mg
    					    371
    					
    					    				
    			
                            
													


						
							
							

							
								

																	Penne Rigate
								
								
								
																	320
									g
																

								

							
								

																	Pomodorini datterini
								
								
								
																	750
									g
																

								

							
								

																	Panna fresca liquida
								
								
								
																	30
									g
																

								

							
								

																	Vodka
								
								
								
																	20
									g
																

								

							
								

																	Aglio
								
								
								
																	1
									spicchio
																

								

							
								

																	Cipolle dorate
								
								
								(circa 50 g)
																	1
									
																

								

							
								

																	Origano
								
								
								
																	1
									cucchiaino
																

								

							
								

																	Peperoncino fresco
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Parmigiano Reggiano DOP
								
								
								da grattugiare
																	40
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta alla vecchia bettola, per prima cosa tagliate i pomodorini a metà 1, tritate l’aglio 2 e riducete la cipolla a pezzetti 3.
									

								

															

																		
																															
											
										
																														
																		Prendete una padella adatta anche alla cottura in forno (in alternativa dovrete successivamente trasferire il contenuto in una teglia) e aggiungete l’olio, l’aglio, la cipolla 4, l’origano 5 e il peperoncino 6. Mescolate e fate soffriggere per qualche minuto a fiamma moderata.
									

								

															

																		
																															
											
										
																														
																		Ora sfumate con la vodka 7 e lasciatela evaporare completamente, poi unite i pomodorini 8, salate e pepate. Mescolate e lasciate cuocere per qualche minuto a fiamma moderata 9. A questo punto trasferite la padella nel forno statico preriscaldato a 180° e cuocete per 45 minuti.
									

								

															

																		
																															
											
										
																														
																		Portate a bollore una pentola di acqua salata e, poco prima che i pomodorini siano cotti, tuffate la pasta 10. Trascorso il tempo di cottura, rimuovete la padella dal forno 11 e trasferite il condimento in un bicchiere alto e stretto, poi riducetelo in crema con un frullatore a immersione 12.
									

								

															

																		
																															
											
										
																														
																		Rimettete la padella sul fornello, versate all’interno la crema ottenuta 13 e aggiungete la panna 14. Mescolate e lasciate cuocere per qualche minuto a fiamma moderata 15.
									

								

															

																		
																															
											
										
																														
																		Scolate la pasta al dente e trasferitela direttamente nella padella con il condimento 16, mescolate e saltate brevemente il tutto, poi aggiungete il Parmigiano grattugiato 17 e mescolate ancora. Infine impiattate e guarnite con abbondante prezzemolo tritato: la pasta alla vecchia bettola è pronta per essere gustata 18!
									

								

							
					    