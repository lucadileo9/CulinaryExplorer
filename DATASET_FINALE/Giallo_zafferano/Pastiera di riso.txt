Difficoltà: Media
La pastiera di riso è una golosa variante della pastiera napoletana, il dolce iconico campano, immancabile a Pasqua. Amata in tutta Italia per il suo aroma inconfondibile, è uno dei dolci più irresistibili della nostra tradizione, che ci ha sempre ispirato golose varianti, come la pastiera al cioccolato, la pastiera alle nocciole e cacao e la pastiera alle mandorle. Ma non ci siamo fermati qui, abbiamo voluto sperimentare una nuova versione per arricchire il menu dei dolci di Pasqua, la pastiera di riso, in alternativa al tipico grano cotto, un sostituto perfetto per ottenere la stessa resa e consistenza del ripieno. Immancabile l’aroma di fiori d’arancio, al quale non abbiamo voluto rinunciare, e che contraddistingue questo dolce con il suo inconfondibile profumo. Il risultato non ha deluso le nostre aspettative: un dessert ricco, aromatico con un armonioso abbinamento di consistenze e sapori, e siamo sicuri che la pastiera di riso convincerà anche i più scettici estimatori della ricetta classica. 


						
						

														INGREDIENTI
							
													


						
														
							
														per la frolla
							

							
								

																	Burro
								
								
								(freddo di frigo)
																	125
									g
																

								

							
								

																	Farina 00
								
								
								
																	315
									g
																

								

							
								

																	Uova
								
								
								(2 medie)
																	112
									g
																

								

							
								

																	Zucchero
								
								
								
																	130
									g
																

								

							
								

																	Scorza d'arancia
								
								
								
																	1
									
																

								

							
								

																	Lievito in polvere per dolci
								
								
								
																	5
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per il riso cotto
							

							
								

																	Riso Carnaroli
								
								
								
																	150
									g
																

								

							
								

																	Acqua
								
								
								
																	250
									g
																

								

							
								

																	Latte intero
								
								
								
																	500
									g
																

								

							
								

																	Zucchero
								
								
								
																	150
									g
																

								

							
								

																	Cannella in stecche
								
								
								
																	2
									
																

								

							
								

																	Scorza d'arancia
								
								
								
																	1
									
																

								

							
								

																	Burro
								
								
								
																	20
									g
																

								

							
														
							
						
														
							
														per il ripieno
							

							
								

																	Ricotta vaccina
								
								
								
																	400
									g
																

								

							
								

																	Cannella in polvere
								
								
								
																	
									q.b.
																

								

							
								

																	Acqua di fiori d'arancio
								
								
								
																	10
									g
																

								

							
								

																	Uova
								
								
								
																	3
									
																

								

							
														
							
						
														
							
														per decorare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pastiera di riso iniziate a mettere la ricotta in un colino così che perda il siero in eccesso. Nel frattempo preparate la frolla: su una spianatoia versate a fontana la farina, unite lo zucchero 1, il sale 2 e il lievito 3.
									

								

															

																		
																																											
											
										
																						
											
										
																						
											
										
																																										
																		Profumate con la scorza d'arancia grattugiata 4 e unite il burro freddo a pezzetti 5. Impastate velocemente 6.
									

								

															

																		
																																											
											
										
																						
											
										
																						
											
										
																																										
																		Unite le uova 7 e proseguite impastando velocemente per incorporarle e ottenere un panetto omogeneo, avvolgetelo nella pellicola e riponetelo in frigo per 30 minuti 8. In una pentola versate il riso e l'acqua 9. Cuocete a fuoco alto per 8 minuti dal bollore, mescolando spesso.
									

								

															

																		
																																											
											
										
																						
											
										
																						
											
										
																																										
																		Unite il latte 10, le stecche di cannella, la scorza d'arancia e lo zucchero 11. Cuocete a fuoco basso per 30 minuti, mescolando spesso. Poi eliminate gli aromi 12.
									

								

															

																		
																																											
											
										
																						
											
										
																						
											
										
																																										
																		Versate il burro 13, mescolate e proseguite la cottura per altri 5 minuti, quindi versate il riso cotto in una pirofila 14, lasciate raffreddare, coprite con pellicola e tenete da parte 15.
									

								

															

																		
																																											
											
										
																						
											
										
																						
											
										
																																										
																		Riprendete la frolla e stendetela sulla spianatoia con il mattarello 16 a uno spessore di mezzo cm, avvolgete la sfoglia sul mattarello 17 e srotolatela su una teglia svasata che misura 22 cm alla base, 26 cm in superficie e con un altezza di 4 cm 18, precedentemente imburrata e infarinata.
									

								

															

																		
																																											
											
										
																						
											
										
																						
											
										
																																										
																		Bucherellate il fondo con una forchetta 19. Setacciate attraverso un colino la ricotta, per renderla più liscia 20. Sbattete due uova in una ciotola e versatele sulla ricotta 21. 
									

								

															

																		
																																											
											
										
																						
											
										
																						
											
										
																																										
																		Mescolate con la frusta, aromatizzate con la cannella in polvere 22 e i fiori di arancio 23. Unite il riso cotto e raffreddato 24.
									

								

															

																		
																																											
											
										
																						
											
										
																						
											
										
																																										
																		Versate il ripieno nello stampo, livellando la superficie con il dorso del cucchiaio 25. Stendete nuovamente la frolla avanzata a uno spessore di mezzo cm. Ritagliate delle strisce da 2 cm di larghezza, abbastanza lunghe da ricoprire il dolce. Adagiate una fila di strisce sulla pastiera 27.
									

								

															

																		
																																											
											
										
																						
											
										
																						
											
										
																																										
																		Poi intrecciatele nell'altro verso per creare delle losanghe 28. Cuocete in forno statico preriscaldato a 180° per 60 minuti, nel ripiano più basso del forno. A cottura ultimata lasciate raffreddare il dolce e poi guarnite con zucchero a velo 29. La pastiera di riso è pronta per essere servita 30.
									

								

							
					    