Difficoltà: Facile
Se state cercando un secondo piatto che unisca la bontà della carne e la freschezza delle verdure, lo stracotto ai carciofi con purea di patate dolci è la ricetta che non potrà assolutamente mancare nel vostro menù. La carne, tagliata e pezzetti e rosolata in padella con un filo di olio, risulterà tenera e morbida grazie ad una cottura lenta; aggiungono ancora più sapore le verdure: squisite cipolle stufate, carciofi e aromi che accompagnano la carne, rendendola più ricca e invitante. Lo stracotto viene servito con una cremosa e colorata purea di patate dolci, che ben si sposa col sapore deciso del manzo. Provate questo piatto succulento e riscaldate le vostre fredde giornate invernali!


						
						

														INGREDIENTI
							
							                            
                                
    								
    									
    										
    										848
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    848
    					
    					    					    					
    					    Carboidrati
    					    g
    					    60.2
    					
    					    					    					
    					      di cui zuccheri
    					    g
    					    20.5
    					
    					    					    					
    					    Proteine
    					    g
    					    62.7
    					
    					    					    					
    					    Grassi
    					    g
    					    38.1
    					
    					    					    					
    					      di cui saturi
    					    g
    					    12.53
    					
    					    					    					
    					    Fibre
    					    g
    					    13.63
    					
    					    					    					
    					    Colesterolo
    					    mg
    					    196
    					
    					    					    					
    					    Sodio
    					    mg
    					    1238
    					
    					    				
    			
                            
													


						
														
							
														Ingredienti per lo stracotto
							

							
								

																	Manzo
								
								
								polpa
																	1
									kg
																

								

							
								

																	Cipolle dorate
								
								
								
																	2
									
																

								

							
								

																	Carciofi
								
								
								
																	6
									
																

								

							
								

																	Timo
								
								
								
																	2
									rametti
																

								

							
								

																	Salvia
								
								
								
																	3
									foglie
																

								

							
								

																	Aglio
								
								
								
																	1
									spicchio
																

								

							
								

																	Vino rosso
								
								
								(a temperatura ambiente)
																	80
									ml
																

								

							
								

																	Brodo di carne
								
								
								
																	500
									ml
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la purea di patate dolci
							

							
								

																	Patate dolci (o americane)
								
								
								
																	1,3
									kg
																

								

							
								

																	Grana Padano DOP
								
								
								(da grattugiare)
																	80
									g
																

								

							
								

																	Noce moscata
								
								
								(da grattugiare)
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare lo stracotto ai carciofi con purea di patate dolci mettete sul fuoco una pentola con abbondante acqua per il brodo di manzo (in alternativa potete anche preparare il brodo vegetale). Procedete con la pulizia dei carciofi, ricordandovi di strofinarvi le mani con del limone oppure munendovi di guanti in lattice. Partendo dal basso, togliete le foglie più esterne e più dure 1 e la punta, ricavando solo il cuore. Pulite il gambo eliminando la parte finale e con un pelapatate rimuovete lo strato esterno fibroso; dividete i cuori a metà e togliete la parte secca e pelosa, la barba, con un coltello o con uno scavino, passandolo lungo tutta la parte inferiore del carciofo 2. Tagliate ogni carciofo in 4 parti 3,
									

								

															

																		
																															
											
										
																														
																		mettendoli in acqua e limone per non farli annerire 4, poi tagliate la cipolla a fette sottili 5.Tagliate la polpa di manzo a fette 6 e poi
									

								

															

																		
																															
											
										
																														
																		a cubetti molto grossi di circa 2-3 cm 7. Ponete sul fuoco una pentola ampia e resistente con un filo d’olio d'oliva. Aggiungete la carne di manzo a cubetti con lo spicchio d’aglio 8 e fatela rosolare bene da tutti i lati per sigillare tutti i succhi interni, girando con una pinza da cucina 9.
									

								

															

																		
																															
											
										
																														
																		Una volta rosolata, togliete la carne dalla pentola e mettetela in una ciotola a parte coprendo con la pellicola prasparente per tenerla al caldo. Aggiungete al fondo di cottura un filo di olio e le cipolle affettate 10, facendole appassire a fuoco lento insieme al timo 11 e alla salvia 12.
									

								

															

																		
																															
											
										
																														
																		Quando le cipolle saranno appassite, riportate la carne in pentola, aumentate il fuoco e sfumate con il vino rosso a temperatura ambiente, lasciandolo evaporare 13. Aggiustate di sale, poi versate il brodo caldo che avete preparato 14 fino a ricoprire tutta la carne, quindi chiudete con un coperchio e lasciate cuocere a fuoco bassissimo per circa 3 ore. Trascorso questo tempo, scolate i carciofi dall'acqua acidulata e aggiungeteli allo stracotto, lasciando cuocere per altri 40 minuti 15,
									

								

															

																		
																															
											
										
																														
																		dopodiché, quando sarà pronto, spegnete 16. Nel frattempo potete preparare la purea di patate dolci: fate bollire le patate in abbondante acqua 17 (a seconda della grandezza ci vorranno dai 40 ai 90 minuti; potete verificare la cottura con uno stecchino); scolatele, poi sbucciatele e schiacciatele direttamente in padella con uno schiacciapatate 18 o con un passaverdure.
									

								

															

																		
																															
											
										
																														
																		Grattugiate il formaggio 19, accendete il fuoco e aggiunegetelo alla purea 20, regolando di sale e pepe 21.
									

								

															

																		
																															
											
										
																														
																		Insaporite con la noce moscata grattugiata 22 e mescolate con una frusta fino ad ottenere una purea densa ed omogenea 23; infine potete impiattare e servire il vostro stracotto ai carciofi con purea di patate dolci 24.
									

								

							
					    