Difficoltà: Molto facile
Con l’arrivo dell’estate ecco sbocciare tante idee per realizzare ricette leggere e gustose da preparare con ingredienti freschi e saporiti, un esempio? Sfoglia classica con carciofi e gamberetti, un antipasto finger food semplice a base di croccanti carciofi saltati in padella con teneri gamberetti, il tutto condito con la scorza di limone grattugiata per profumare questa deliziosa sfoglia.
In poche mosse si può preparare uno sfizioso finger food da offrire come antipasto da consumare freddo in occasione di una cena estiva.
Il sapore deciso dei carciofi e quello più delicato dei gamberetti creano un connubio perfetto e irresistibile.
Pur essendo uno stuzzichino saporito, la sfoglia classica con carciofi e gamberetti è anche un piatto light, i carciofi infatti sono degli alimenti antiossidanti e ricchi di fibre, ideali per una dieta sana e leggera.
Non vi resta che provare!


												
						
						

														INGREDIENTI
							
							                            
                                
    								
    									
    										
    										68
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    68
    					
    					    					    					
    					    Carboidrati
    					    g
    					    9
    					
    					    					    					
    					      di cui zuccheri
    					    g
    					    1.2
    					
    					    					    					
    					    Proteine
    					    g
    					    2.5
    					
    					    					    					
    					    Grassi
    					    g
    					    2.4
    					
    					    					    					
    					      di cui saturi
    					    g
    					    0.4
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    10
    					
    					    					    					
    					    Sodio
    					    mg
    					    289
    					
    					    				
    			
                            
													


						
							
														Ingredienti per 12 sfoglie
							

							
								

																	La Bottega di Olivia&Marino
								
								
								sfoglie classiche
																	12
									
																

								

							
								

																	Carciofi
								
								
								medio
																	1
									
																

								

							
								

																	Gamberetti
								
								
								sgusciati
																	80
									g
																

								

							
								

																	Aglio
								
								
								
																	1
									spicchio
																

								

							
								

																	Limoni
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le sfoglie classiche con carciofi e gamberi iniziate a pulire i carciofi, per vedere nel dettaglio il procedimento guardate la nostra Scuola di cucina Come pulire i carciofi. Se non preparate subito i carciofi, per evitare che anneriscano, poneteli dopo la pulizia in una ciotola con acqua fredda e succo di limone. Tagliate la punta dei carciofi, dura e con le spine. Procedete eliminando le foglie esterne più dure 1, andate avanti fino a che non rimangono solo le più tenere. Eliminate la parte finale del gambo. Dalla parte restante del gambo eliminate le eventuali spine presenti, quindi con uno spelucchino rimuovete lo strato esterno fibroso 2 in modo che rimanga solo la parte tenera. Eliminate infine la “barba” (ovvero la peluria interna). A questo punto dividete il carciofo ricavandone dei quarti 3.
									

								

															

																		
																															
											
										
																														
																		Tagliateli poi finemente a julienne 4. Scaldate in una padella due cucchiai di olio con uno spicchio di aglio intero 5. Aggiungete i carciofi 6 e fateli cuocere per circa 15 minuti aggiungendo dell’acqua nel caso dovessero asciugarsi troppo durante la cottura.
									

								

															

																		
																															
											
										
																														
																		A cottura quasi ultimata aggiungete i gamberetti 7, cuocete per pochi minuti, regolate di sale e pepe, spegnete il fuoco, eliminate lo spicchio di aglio che avrà aromatizzato la preparazione, e grattugiate il limone 8. Ora i vostri carciofi con gamberetti sono pronti 9.
									

								

															

																		
																															
											
										
																														
																		Componete il finger food: prendete una sfoglia classica, adagiate sopra i carciofi 10 aiutandovi con una pinza da cucina (oppure semplicemente con un cucchiaino) e guarnite con un paio di gamberetti per ciascuna sfoglia 11, proseguite in questo modo con tutte le sfoglie. Condite la sfoglia classica con carciofi e gamberetti con della scorza di limone grattugiata 12 e servite in tavola.
									

								

							
					    