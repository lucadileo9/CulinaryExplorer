Difficoltà: Facile
Un ragù vegetariano? Ecco l'idea gustosa e saporita: le pappardelle al ragù di lenticchie e funghi! Un primo piatto davvero prelibato perfetto per il menù della domenica. Il tipico ragù di carne con il quale spesso si condiscono le pappardelle è sostituito da un aromatico ragù vegetale a base di lenticchie in umido e funghi porcini. Si tratta di un abbinamento rustico e dai sapori semplici che si avvolgerà perfettamente attorno a questo formato di pasta poroso, ideale per questo genere di condimenti. Coccolatevi con questo piatto succulento con tutta la bontà dell'olio extravergine non filtrato che donerà ancora più profumo e gusto al piatto, per i pranzi della domenica in famiglia!


												
						
						

														INGREDIENTI
							
													


						
							
							

							
								

																	Pappardelle all'uovo
								
								
								
																	250
									g
																

								

							
								

																	Lenticchie secche
								
								
								
																	200
									g
																

								

							
								

																	Passata di pomodoro
								
								
								
																	220
									g
																

								

							
								

																	Funghi secchi
								
								
								porcini
																	40
									g
																

								

							
								

																	Sedano
								
								
								
																	1
									costa
																

								

							
								

																	Carote
								
								
								
																	1
									
																

								

							
								

																	Cipolle bianche
								
								
								
																	1
									
																

								

							
								

																	Timo
								
								
								
																	3
									rametti
																

								

							
								

																	Olio extravergine d'oliva
								
								
								integrale non filtrato
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le pappardelle al ragù di lenticchie e funghi per prima cosa sciacquate i funghi secchi, poi metteteli in ammollo in acqua fredda 1 per almeno 10-15 minuti giusto il tempo di preparare il resto. Ora occupatevi del ragù di lenticchie: mondate carota, sedano e cipolla, poi tritateli finemente 2. Versate l'olio extravergine d'oliva in un tegame 3. 
									

								

															

																		
																																											
											
										
																						
											
										
																						
											
										
																																										
																		Unite il trito per il soffritto 4, i rametti di timo e l’aglio 5 lasciate dorare a fuoco moderato per circa 10 minuti. Nel frattempo sciacquate le lenticchie e unitele al soffritto 6. 
									

								

															

																		
																																											
											
										
																						
											
										
																						
											
										
																																										
																		Mescolate il tutto e unite la passata di pomodoro 7. Aggiungete i funghi già ammollati e scolati 8, versate anche 100 g dell'acqua di ammollo dopo averla filtrata attraverso una garza per eliminare le impurità 9 e mescolate nuovamente. Lasciate cuocere per circa 40 minuti. I tempi di cottura possono variare in base al tipo di lenticchie che acquistate, pertanto vi consigliamo di leggere le indicazioni riportate sulla confezione e attenervi a quelle. 
									

								

															

																		
																																											
											
										
																						
											
										
																						
											
										
																																										
																		Solo quando il ragù sarà cotto eliminate l'aglio 10 e regolate di sale e pepe 11. Cuocete le pappardelle 12 in acqua bollente salata. 
									

								

															

																		
																																											
											
										
																						
											
										
																						
											
										
																																										
																		Scolate la pasta in padella 13 e mantecate le pappardelle con un giro di olio extravergine d'oliva 14. Servite le pappardelle al ragù di lenticchie e funghi ben calde 15.
									

								

							
					    