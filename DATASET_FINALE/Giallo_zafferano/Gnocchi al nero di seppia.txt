Difficoltà: Media
Gli gnocchi al nero di seppia sono deliziosi gnocchi di patate resi ancora più gustosi e scenografici dall'utilizzo del nero di seppia nell'impasto.

Questi gnocchi sono raffinati e particolari e ben si prestano ad essere conditi con sughi a base di pesce o molluschi.
Guarda ad esempio la nostra ricetta degli gnocchetti al nero di seppia con salsa di spigola e zafferano.
In alternativa possono essere accompagnati da un semplice sugo al pomodoro e prezzemolo!


												
						
						

														INGREDIENTI
							
							                            
                                
    								
    									
    										
    										412
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    412
    					
    					    					    					
    					    Carboidrati
    					    g
    					    86.2
    					
    					    					    					
    					      di cui zuccheri
    					    g
    					    1.9
    					
    					    					    					
    					    Proteine
    					    g
    					    11.2
    					
    					    					    					
    					    Grassi
    					    g
    					    2.5
    					
    					    					    					
    					      di cui saturi
    					    g
    					    0.49
    					
    					    					    					
    					    Fibre
    					    g
    					    4.9
    					
    					    					    					    					
    					    Sodio
    					    mg
    					    311
    					
    					    				
    			
                            
													


						
							
							

							
								

																	Farina 00
								
								
								
																	250
									g
																

								

							
								

																	Nero di seppia
								
								
								
																	4
									g
																

								

							
								

																	Patate
								
								
								
																	1
									kg
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli gnocchi al nero di seppia iniziate spazzolando e lavando molto bene le patate, dopodiché mettetele a lessare con tutta la buccia nell’acqua salata 1. A cottura avvenuta, sbucciatele ancora calde, passatele al setaccio 2 e lasciatele raffreddare; mettetele poi in una larga ciotola ed unite la farina 3,
									

								

															

																		
																															
											
										
																														
																		il sale e il nero di seppia 4, poi impastate bene il tutto 5 fino ad ottenere un composto morbido e asciutto 6 (aggiungete eventualmente un po’ di farina in più se il composto è appiccicoso).
									

								

															

																		
																															
											
										
																														
																		Su di una spianatoia infarinata, formate dei cordoncini di pasta 7, che taglierete a pezzetti grandi quanto una nocciola o poco più 8; potete lasciare gli gnocchetti di questa forma, oppure farli tondi o farli scorrere sui rebbi di una forchetta per dargli la classica forma striata. Riponete gli gnocchi su una superficie o un vassoio infarinato 9. Lasciate riposare i vostri gnocchi al nero di seppia per 15 minuti, dopodichè fateli cuocere in una pentola abbastanza grande con l'acqua salata e scolateli quando saliranno a galla. Preparate il condimento che più vi piace e condite i vostri gnocchi.
									

								

							
					    