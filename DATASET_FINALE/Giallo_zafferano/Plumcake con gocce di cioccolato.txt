Difficoltà: Molto facile
Il plumcake con gocce di cioccolato è una delle innumerevoli varianti del tradizionale plumcake casalingo. La ricetta più amata per la colazione è senza dubbio quella del plumcake allo yogurt  ma per la merenda vi proponiamo qui una versione ancora più golosa, con tante gocce di cioccolato fondente. Un dolce che farà gola a tutti, grandi e piccoli, un evergreen che tutte le mamme e le nonne hanno sfornato almeno una volta nella vita, e probabilmente anche i papà! Se questo non dovesse essere il vostro caso, però, sappiate che con questa ricetta riuscirete ad ottenere un plumcake con gocce di cioccolato così soffice, invitante e profumato. Se non avete lo stampo da plumcake non preoccupatevi, realizzate la nostra torta con gocce di cioccolato! 


						
						

														INGREDIENTI
							
													


						
														
							
														Ingredienti (per uno stampo di 26x11 cm)
							

							
								

																	Farina 00
								
								
								
																	250
									g
																

								

							
								

																	Uova
								
								
								(circa 3 medie) a temperatura ambiente
																	165
									g
																

								

							
								

																	Zucchero di canna
								
								
								
																	160
									g
																

								

							
								

																	Burro
								
								
								
																	100
									g
																

								

							
								

																	Panna fresca liquida
								
								
								a temperatura ambiente
																	100
									g
																

								

							
								

																	Gocce di cioccolato fondente
								
								
								
																	150
									g
																

								

							
								

																	Lievito in polvere per dolci
								
								
								
																	12
									g
																

								

							
								

																	Scorza d'arancia
								
								
								
																	½
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per lo stampo
							

							
								

																	Burro
								
								
								
																	
									q.b.
																

								

							
								

																	Farina 00
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il plumcake con gocce di cioccolato, per prima cosa fate fondere il burro in un pentolino e lasciatelo intiepidire. Nel frattempo versate le uova in una ciotola capiente, aggiungete lo zucchero 1, il sale 2 e la scorza grattugiata di mezza arancia 3.
									

								

															

																		
																															
											
										
																														
																		Lavorate con una frusta per amalgamare gli ingredienti 4, poi unite il burro fuso intiepidito 5 e la panna 6 e continuate a mescolare.
									

								

															

																		
																															
											
										
																														
																		Ora setacciate la farina e il lievito all’interno della ciotola 7 e incorporateli con la frusta fino ad ottenere un composto liscio e omogeneo 8. In ultimo aggiungete le gocce di cioccolato 9 e mescolate per incorporare le polveri in modo uniforme.
									

								

															

																		
																															
											
										
																														
																		Imburrate e infarinate uno stampo da plumcake da 26x11 cm e versate all’interno l’impasto 10. Cuocete in forno statico preriscaldato a 180° per 50 minuti, posizionando lo stampo sul ripiano medio. Prima di sfornarlo fate la prova dello stecchino, dopodiché lasciatelo intiepidire. Il vostro plumcake con gocce di cioccolato è pronto per essere gustato 12!
									

								

							
					    