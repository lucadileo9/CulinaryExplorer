Difficoltà: Media
Amiamo il cioccolato e amiamo il cacao, tuffato nei dolci per donare un profumo e un gusto che fanno impazzire tutti! Lo abbiamo già sperimentato con la torta al cacao e quella ancora più soffice al latte caldo e cacao. Oggi vi tentiamo con la torta golosa al cacao, preparata con gocce di cioccolato fondente e cacao amaro, è sicuramente un dolce che farà venire l’acquolina in bocca a molti, grandi e piccini. Il tocco finale è dato dalla croccante glassa che la ricopre, realizzata mescolando sapientemente cacao, panna e zucchero. Per guarnire poi abbiamo scelto  ciuffi di ganache al cioccolato fondente che fanno da cornice, per una golosa e bellissima torta da preparare in ogni occasione speciale!
Scoprite anche la nostra torta al cacao senza burro!


						
						

														INGREDIENTI
							
							                            
                                
    								
    									
    										
    										1111
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1111
    					
    					    					    					
    					    Carboidrati
    					    g
    					    125.9
    					
    					    					    					
    					      di cui zuccheri
    					    g
    					    95.1
    					
    					    					    					
    					    Proteine
    					    g
    					    19
    					
    					    					    					
    					    Grassi
    					    g
    					    59
    					
    					    					    					
    					      di cui saturi
    					    g
    					    33.42
    					
    					    					    					
    					    Fibre
    					    g
    					    4.3
    					
    					    					    					
    					    Colesterolo
    					    mg
    					    304
    					
    					    					    					
    					    Sodio
    					    mg
    					    281
    					
    					    				
    			
                            
													


						
														
							
														Ingredienti per l'impasto (per una tortiera di 28 cm di diametro)
							

							
								

																	Burro
								
								
								
																	250
									g
																

								

							
								

																	Zucchero a velo
								
								
								
																	300
									g
																

								

							
								

																	Uova
								
								
								medie
																	8
									
																

								

							
								

																	Farina 00
								
								
								
																	300
									g
																

								

							
								

																	Gocce di cioccolato fondente
								
								
								
																	80
									g
																

								

							
								

																	Lievito in polvere per dolci
								
								
								
																	12
									g
																

								

							
								

																	Cacao amaro in polvere
								
								
								
																	80
									g
																

								

							
								

																	Baccello di vaniglia
								
								
								
																	1
									
																

								

							
														
							
						
														
							
														Per la glassa
							

							
								

																	Zucchero
								
								
								
																	165
									g
																

								

							
								

																	Panna fresca liquida
								
								
								
																	125
									g
																

								

							
								

																	Acqua
								
								
								
																	150
									g
																

								

							
								

																	Sciroppo di glucosio
								
								
								
																	40
									g
																

								

							
								

																	Gelatina in fogli
								
								
								
																	7
									g
																

								

							
								

																	Cacao amaro in polvere
								
								
								
																	75
									g
																

								

							
														
							
						
														
							
														Per la ganache
							

							
								

																	Panna fresca liquida
								
								
								
																	150
									g
																

								

							
								

																	Cioccolato fondente
								
								
								
																	300
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta golosa al cacao, iniziate dall'impasto: dividete i tuorli dagli albumi 1; in una planetaria (potete utilizzare anche uno sbattitore elettrico) versate il burro a pezzetti e unite metà dose di zucchero a velo 2. Lavorate il composto e una volta che sarà omogeneo e spumoso, versate i tuorli poco alla volta 3, facendo andare la planetaria fino a quando non saranno completamente amalgamati. 
									

								

															

																		
																															
											
										
																														
																		Prelevate i semini da una bacca di vaniglia, incidendola per il senso della lunghezza e raschiando l'interno con la lama di un coltellino 4; setacciate il cacao amaro e unitelo al composto di burro e uova 5, aggiungete anche i semini della bacca di vaniglia 6.
									

								

															

																		
																															
											
										
																														
																		A parte montate gli albumi con lo zucchero con la restante metà di zucchero a velo (7-8), poi uniteli al resto del composto mescolando delicatamente dall'alto verso il basso 9. 
									

								

															

																		
																															
											
										
																														
																		Aggiungete anche la farina setacciata insieme al lievito, poco alla volta aiutandovi con un cucchiaio 10, mescolate accuratamente e infine aggiungete le gocce di cioccolato 11. Spennellate con il burro una tortiera di 28 cm di diametro 12 e infarinatela.
									

								

															

																		
																															
											
										
																														
																		Quindi versate l'impasto 13 e livellatelo con una spatola senza battere la tortiera per evitare di smontare il composto. Infornate in forno statico preriscaldato a 175° per circa 45 minuti (155° per circa 35 minuti se forno ventilato). Quando il dolce sarà cotto, sfornatelo 14 e fate intiepidire, quindi sformatelo, capovolgendolo e lasciatelo raffreddare completamente su una gratella 15.
									

								

															

																		
																															
											
										
																														
																		Intanto preparate la glassa al cacao: ponete in ammollo la gelatina in una terrina con acqua fredda, per almeno 10 minuti. Poi in un tegame capiente versate la panna, unite la dose di acqua 16, il glucosio 17 e lo zucchero 18: mescolate e portate a bollore a fuoco dolce.
									

								

															

																		
																															
											
										
																														
																		Quindi spegnete il fuoco e aggiungete il cacao in polvere 19, mescolate e rimettete su fuoco dolce per portare il composto nuovamente a leggero bollore. Lasciate intiepidire qualche minuto, poi strizzate accuratamente i fogli di gelatina ammollati in precedenza e uniteli alla glassa 20, mescolate fino al completo scioglimento della gelatina. Versate la glassa in un contenitore alto 21
									

								

															

																		
																															
											
										
																														
																		e frullatela 22. Potete riporre la glassa a raffreddare in frigorifero per almeno 1 ora. Passato il tempo necessario potrete versare la glassa sulla torta 23 (mantenendo la torta sulla gratella e posizionando un vassoio sotto riuscirete a coprirla uniformemente e non sporcare il piano di lavoro). Stendete la glassa sulla superficie e ai lati aiutandovi con una spatola 24. Mettete poi la torta in frigorifero per alcuni minuti per far solidificare la glassa.
									

								

															

																		
																															
											
										
																														
																		Intanto prepararte la ganache per decorare: in un tegame versate la panna e aggiungete il cioccolato fondente 25, accendete il fuoco basso e mescolate facendo sciogliere completamente il cioccolato 26. Una volta pronta, spegnete il fuoco e fate raffreddare completamente la ganache, versandola in una ciotola fredda immersa in una ciotola più grande con del ghiaccio (questo farà in modo di freddare la ganache senza alterarne la consistenza), poi ponetela in frigorifero coperta con pellicola a contatto; una volta fredda, montate la ganache con una planetaria o uno sbattitore elettrico e poi versatela in una sac-à-poche con bocchetta a stella, per decorare tutto intorno il bordo della torta golosa al cacao, prima di servire 27!
									

								

							
					    