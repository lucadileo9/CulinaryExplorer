Difficoltà: Facile
Scrigni di pasta frolla che racchiudono un dolcissimo tesoro: le crostate sono dessert fragranti e deliziosi che si prestano a tantissimi tipi di ripieni, dalle confetture alle creme più sfiziose. Se le crostate fanno parte di quei dolci a cui non sapete rinunciare, vi proponiamo di provare un’alternativa originale e gustosa alla classica crostata con la confettura: la crostata di pesche e amaretti, un ottimo dessert che racchiude tutta la bontà delle pesche e il gusto intenso degli amaretti, dando vita ad un’accoppiata di sapori irresistibili. Perfetta per iniziare la giornata all’insegna della dolcezza e ideale da servire come dessert per finire in modo delizioso un pranzo o una cena, questa crostata sarà apprezzata anche dai più piccolini per una merenda gustosa!


						
						

														INGREDIENTI
							
							                            
                                
    								
    									
    										
    										494
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    494
    					
    					    					    					
    					    Carboidrati
    					    g
    					    60.1
    					
    					    					    					
    					      di cui zuccheri
    					    g
    					    31.5
    					
    					    					    					
    					    Proteine
    					    g
    					    8.2
    					
    					    					    					
    					    Grassi
    					    g
    					    24.5
    					
    					    					    					
    					      di cui saturi
    					    g
    					    12.23
    					
    					    					    					
    					    Fibre
    					    g
    					    4
    					
    					    					    					
    					    Colesterolo
    					    mg
    					    182
    					
    					    					    					
    					    Sodio
    					    mg
    					    120
    					
    					    				
    			
                            
													


						
														
							
														Per la pasta frolla
							

							
								

																	Burro
								
								
								
																	150
									g
																

								

							
								

																	Farina 00
								
								
								
																	300
									g
																

								

							
								

																	Zucchero a velo
								
								
								
																	130
									g
																

								

							
								

																	Tuorli
								
								
								
																	3
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per il ripieno
							

							
								

																	Pesche noci
								
								
								
																	1,2
									kg
																

								

							
								

																	Amaretti
								
								
								
																	100
									g
																

								

							
								

																	Burro
								
								
								
																	30
									g
																

								

							
														
							
						
														
							
														Per spennellare
							

							
								

																	Uova
								
								
								
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la la crostata di pesche e amaretti, iniziate dalla pasta frolla: mettete in un mixer la farina, lo zucchero a velo e il burro freddo di frigo, tagliato a pezzetti 1. Azionate la macchina fino a sabbiare il burro, poi aggiugete i tuorli 2 e attendete che si formino delle briciole molto più grosse. Versate il composto su di un piano di lavoro, unite un pizzico di sale e impastate gli ingredienti molto velocemente per non scaldarli 3, fino a compattare il tutto.
									

								

															

																		
																															
											
										
																														
																		Formate un panetto, avvolgetelo con la pellicola 4 e mettetelo a riposare in frigorifero per almeno mezz'ora. Nel frattempo lavate e sbucciate 800 grammi di pesche 5 e tagliatele a pezzetti 6.
									

								

															

																		
																															
											
										
																														
																		In una padella fate sciogliere 30 grammi di burro, dopodiché unite le pesche tagliate a pezzetti 7; non appena cominceranno ad ammorbidirsi 8, aggiungete in padella 60 grammi di amaretti sbriciolati 9. Quando il composto sarà diventato piuttosto cremoso e asciutto, spegnete il fuoco e lasciate raffreddare.
									

								

															

																		
																															
											
										
																														
																		Tagliate i restanti 400 grammi di pesche a fettine 10 di circa 3-4 mm di spessore, senza sbucciarle (sbucciatele solo nel caso non usaste delle pesche noci). Stendete la frolla 11, fino ad ottenere una sfoglia di circa mezzo centimetro 12.
									

								

															

																		
																															
											
										
																														
																		Foderate una tortiera del diametro di 24 cm 13, eliminate la frolla in eccesso tagliandola con un coltellino 14 e tenetela da parte. Bucherellate il fondo della crostata con i rebbi di una forchetta 15,
									

								

															

																		
																															
											
										
																														
																		e sbriciolatevi sopra 40 grammi di amaretti 16, che oltre ad insaporire, serviranno ad assorbire i liquidi della frutta generati dalla cottura in forno. Aggiungete quindi il composto di pesche e amaretti 17, spalmandolo uniformemente e disponete a raggiera le fettine di pesca,
									

								

															

																		
																															
											
										
																														
																		fino a coprire tutta la superficie 19. Stendete la pasta frolla rimasta e ricavatene della listarelle 20, quindi cominciate a posizionarle sulla crostata,
									

								

															

																		
																															
											
										
																														
																		e incrociatele formando le losanghe 22. Sbattete un uovo e spennellate le striscioline di pasta aiutandovi con un pennello 23, poi infornate in forno statico preriscaldato a 180° per circa 40 minuti (o in forno ventilato a 160° per circa 20 minuti). Una volta cotta, estraete la crostata e posizionatela su di una gratella. Lasciatela raffreddare e la vostra crostata di pesche e amaretti è pronta per essere servita 24!
									

								

							
					    