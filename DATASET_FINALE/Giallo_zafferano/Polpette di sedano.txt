Difficoltà: Facile
Tutti utilizziamo regolarmente carote, sedano e cipolla per preparare il soffritto, indispensabile per realizzare molte ricette della cucina italiana. Tra questi ingredienti, tuttavia, il sedano è spesso quello più sottovalutato, relegato a rivestire ruoli marginali all’interno dei nostri piatti… noi invece abbiamo deciso di riscattarlo rendendolo protagonista di paste, risotti e insalate e, da oggi, anche di un appetitoso secondo piatto: le polpette di sedano! Fragranti e dorate, le polpette di sedano sono servite su un letto di salsa di pomodoro che richiama alla lontana la ricetta a cui esse si ispirano, le polpette pratesi, tradizionalmente abbinate a un ragù di carne. Un modo per strizzare l’occhio ai vegetariani senza rinunciare al gusto perché, si sa, le polpette al sugo sono sempre la fine del mondo… e quelle di sedano ne sono la conferma!


						
						

														INGREDIENTI
							
							                            
                                
    								
    									
    										
    										156
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    156
    					
    					    					    					
    					    Carboidrati
    					    g
    					    8
    					
    					    					    					
    					      di cui zuccheri
    					    g
    					    1.6
    					
    					    					    					
    					    Proteine
    					    g
    					    3.7
    					
    					    					    					
    					    Grassi
    					    g
    					    12.1
    					
    					    					    					
    					      di cui saturi
    					    g
    					    2.42
    					
    					    					    					
    					    Fibre
    					    g
    					    1
    					
    					    					    					
    					    Colesterolo
    					    mg
    					    15
    					
    					    					    					
    					    Sodio
    					    mg
    					    225
    					
    					    				
    			
                            
													


						
														
							
														Ingredienti per 20 polpette
							

							
								

																	Sedano
								
								
								(da pulire)
																	600
									g
																

								

							
								

																	Pane
								
								
								
																	200
									g
																

								

							
								

																	Parmigiano Reggiano DOP
								
								
								da grattugiare
																	100
									g
																

								

							
								

																	Uova
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la salsa di pomodoro
							

							
								

																	Passata di pomodoro
								
								
								
																	750
									g
																

								

							
								

																	Aglio
								
								
								
																	2
									spicchi
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per friggere
							

							
								

																	Olio di semi
								
								
								
																	
									q.b.
																

								

							
														
							
						
														
							
														per guarnire
							

							
								

																	Prezzemolo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le polpette di sedano, per prima cosa mettete a bollire una pentola di acqua salata che vi servirà per sbollentare il sedano e occupatevi della salsa di pomodoro: scaldate l’olio in una padella e soffriggete brevemente gli spicchi d’aglio in camicia, poi versate la passata di pomodoro 1 e salate 2. Coprite con il coperchio e cuocete per circa 30 minuti a fiamma moderata, avendo cura di mescolare di tanto in tanto. A fine cottura rimuovete gli spicchi d’aglio 3 e aggiustate eventualmente di sale.
									

								

															

																		
																															
											
										
																														
																		Mentre la salsa cuoce occupatevi della preparazione delle polpette: eliminate la base del cespo di sedano 4 e le foglie, poi lavate i gambi, rimuovete i filamenti con un pelapatate 5 e tagliateli a tocchetti 6. In tutto avrete bisogno di circa 400 g di sedano pulito.
									

								

															

																		
																															
											
										
																														
																		A questo punto l’acqua sarà arrivata a bollore, quindi sbollentate il sedano per circa 10 minuti 7. Nel frattempo tagliate il pane a pezzettoni 8 e tritatelo con un mixer per ridurlo in briciole 9.
									

								

															

																		
																															
											
										
																														
																		Scolate il sedano e lasciatelo intiepidire 10, dopodiché tritatelo al coltello 11 e strizzatelo con le mani per eliminare l’acqua in eccesso 12.
									

								

															

																		
																															
											
										
																														
																		Trasferite il sedano in una ciotola e unite il Parmigiano grattugiato 13, circa 180 g di pane frullato 14, l’uovo 15, sale e pepe.
									

								

															

																		
																															
											
										
																														
																		Impastate con le mani per amalgamare il tutto e formate delle palline della dimensione di una grossa noce 16. Passate le polpette ottenute nelle restanti briciole di pane per ricoprirle uniformemente 17 e adagiatele su un vassoio 18.
									

								

															

																		
																															
											
										
																														
																		Scaldate l’olio di semi fino a una temperatura di 170° (da misurare con un termometro da cucina) e friggete 3-4 pezzi per volta per un paio di minuti 19 finché non saranno belle dorate, poi scolatele su un foglio di carta paglia 20. Servite le polpette di sedano su un letto di salsa di pomodoro e guarnite con abbondante prezzemolo tritato 21!
									

								

							
					    