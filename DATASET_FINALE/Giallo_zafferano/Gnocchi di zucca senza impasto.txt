Difficoltà: Facile
Gli gnocchi sono la vostra passione? Allora non perdetevi la nostra ricetta degli gnocchi di zucca senza impasto, una versione espressa e furba per preparare in casa queste deliziose chicche, da sempre riservate alle mani esperte delle nonne. Un impasto saporito dalla consistenza morbida, in cui le patate sono sostituite dalla zucca e che si realizza in ciotola, che poi si tuffa direttamente in pentola. Il risultato è un primo piatto casalingo, semplice ma sfizioso, perfetto per i vostri menu invernali!


						
						

														INGREDIENTI
							
							                            
                                
    								
    									
    										
    										267
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    267
    					
    					    					    					
    					    Carboidrati
    					    g
    					    25.4
    					
    					    					    					
    					      di cui zuccheri
    					    g
    					    5.1
    					
    					    					    					
    					    Proteine
    					    g
    					    9.9
    					
    					    					    					
    					    Grassi
    					    g
    					    14
    					
    					    					    					
    					      di cui saturi
    					    g
    					    8.05
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    93
    					
    					    					    					
    					    Sodio
    					    mg
    					    561
    					
    					    				
    			
                            
													


						
														
							
							

							
								

																	Zucca delica
								
								
								pulita
																	500
									g
																

								

							
								

																	Ricotta vaccina
								
								
								
																	100
									g
																

								

							
								

																	Farina 00
								
								
								
																	100
									g
																

								

							
								

																	Uova
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Parmigiano Reggiano DOP
								
								
								
																	2
									cucchiai
																

								

							
								

																	Rosmarino
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Acqua
								
								
								
																	
									q.b.
																

								

							
														
							
						
														
							
														per condire
							

							
								

																	Burro
								
								
								
																	40
									g
																

								

							
								

																	Rosmarino
								
								
								
																	1
									rametto
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare gli gnocchi di zucca senza impasto per prima cosa dividete a metà la zucca, estraete i semi interni ed eliminate la buccia 1. Dividete la zucca prima in spicchi 2 e poi in fettine sottili 3.
									

								

															

																		
																																											
											
										
																						
											
										
																						
											
										
																																										
																		Trasferite la zucca in una ciotola, copritela con mezza tazza di acqua 4, insaporite con aglio e rosmarino e avvolgete la ciotola con pellicola 5. Cuocete nel microonde per circa 5-8 minuti alla massima potenza, finché la polpa non sarà morbida. Intanto in una ciotola versate la ricotta 6.
									

								

															

																		
																																											
											
										
																						
											
										
																						
											
										
																																										
																		Unite anche l'uovo 7, il formaggio grattugiato 8 e mescolate. Recuperate la zucca cotta 9.
									

								

															

																		
																																											
											
										
																						
											
										
																						
											
										
																																										
																		Passatela nello schiacciapatate 10 e raccogliete la purea nella ciotola con la ricotta e l'uovo 11. Incorporate anche la farina 12.
									

								

															

																		
																																											
											
										
																						
											
										
																						
											
										
																																										
																		Salate e mescolate per amalgamare 13. Trasferite il composto in un sac-à-poche senza bocchetta 14. Occupatevi del condimento: in un padellino versate il burro e il rosmarino 15.
									

								

															

																		
																																											
											
										
																						
											
										
																						
											
										
																																										
																		Sciogliete il burro a fuoco moderato finché diventa nocciola e tenete da parte 16. Cuocete gli gnocchi: portate al bollore una pentola con acqua salata, spremete dei tocchetti di impasto e lasciateli cadere nell'acqua calda 17. Il bollore non deve essere eccessivo altrimenti si sfalderanno. Una volta cotti scolate gli gnocchi 18.
									

								

															

																		
																																											
											
										
																						
											
										
																						
											
										
																																										
																		Versateli nel padellino con il condimento 19, saltate pochi istanti per insaporire 20 e servite subito gli gnocchi di zucca senza impasto 21.
									

								

							
					    