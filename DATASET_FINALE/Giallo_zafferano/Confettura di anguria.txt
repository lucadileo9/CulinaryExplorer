Difficoltà: Facile
Quando le angurie sono al pieno della loro dolcezza, non c'è cosa migliore di mangiarle al naturale... o di conservarne il sapore per l'inverno, realizzando una coloratissima confettura di anguria. In cottura l'anguria perderà molta acqua e il risultato sarà un concentrato zuccherino da gustare in ogni momento della giornata. Potrete spalmarla sul pane tostato, come tutte le confetture, oppure utilizzarla per personalizzare i vostri dolci, arricchire le vostre crostate e servirla insieme ad una pallina di gelato fiordilatte. La confettura d'anguria sarà un'idea davvero originale e anche i vostri ospiti l'apprezzeranno molto! 


												
						
						

														INGREDIENTI
							
													


						
							
														Ingredienti per 300 g di confettura
							

							
								

																	Cocomero (anguria)
								
								
								
																	1
									kg
																

								

							
								

																	Succo d'arancia
								
								
								
																	70
									g
																

								

							
								

																	Zucchero
								
								
								
																	180
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la confettura d'anguria, sanificate i barattoli dove vorrete conservarla come indicato sul sito del Ministero della Salute. Tagliate l'anguria a pezzi 1, eliminate la buccia 2 e i semi 3. Tagliate la polpa a cubetti dei (in totale vi serviranno circa 930 g di polpa).
									

								

															

																		
																															
											
										
																														
																		Trasferiteli in un colino posto all'interno di una ciotola 4 e lasciate scolare per almeno 30 minuti. Passate quindi i pezzi d'anguria in una pentola capiente, aggiungete lo zucchero 5 e il succo d'arancia 6.
									

								

															

																		
																															
											
										
																														
																		Fate cuocere a fuoco lento 7 mescolando spesso per circa 40 minuti 8. Lasciate intiepidire e trasferite all'interno di un mixer 9. 
									

								

															

																		
																															
											
										
																														
																		Frullate il tutto 10 e trasferite all'interno di un barattolo sanificato 11. Potrete scegliere di gustare subito la vostra confettura 12, oppure per una conservazione più lunga potete sbollentare i vasetti seguendo le linee guida del Ministero della Salute che trovate in fondo alla pagina.
									

								

							
					    