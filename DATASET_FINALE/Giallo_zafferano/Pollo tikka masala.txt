Difficoltà: Facile
Oggi ci facciamo trasportare nel mondo delle spezie, dei profumi e dei colori vivaci… oggi cuciniamo il pollo tikka masala! Anche se non l’avete mai assaggiato, sicuramente l’avrete notato almeno una volta sui menu dei ristoranti indiani o in giro per il mondo: il pollo tikka masala è un piatto preparato con bocconcini di pollo marinato con spezie e yogurt (chicken tikka), immerso in una salsa cremosa di colore rosso-arancione insaporita da una miscela di spezie (masala). Tradizionalmente il pollo tikka masala viene cotto nel tipico forno tandoori che permette di raggiungere una temperatura particolarmente elevata, ma vi assicuriamo che anche nel forno di casa questa ricetta può dare il meglio di sé! Nonostante possa apparire evidente quale sia il paese di origine di questo piatto, in realtà pare sia nato nel Regno Unito, dove risiede la più grande comunità indiana fuori dal subcontinente, tanto da essere stato definito “il vero piatto nazionale britannico”. Indiano o inglese, a noi il pollo tikka masala piace per il suo sapore intenso e per la consistenza morbida della carne, e consigliamo di servirlo con del pane chapati o naan, oppure accompagnato da una buona porzione di riso pilaf, che assorbirà e amplificherà tutti gli aromi presenti in questo piatto. Allora, siete pronti a partire per un viaggio nel gusto?


						
						

														INGREDIENTI
							
							                            
                                
    								
    									
    										
    										405
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    405
    					
    					    					    					
    					    Carboidrati
    					    g
    					    12.8
    					
    					    					    					
    					      di cui zuccheri
    					    g
    					    11.6
    					
    					    					    					
    					    Proteine
    					    g
    					    63
    					
    					    					    					
    					    Grassi
    					    g
    					    11.3
    					
    					    					    					
    					      di cui saturi
    					    g
    					    4.35
    					
    					    					    					
    					    Fibre
    					    g
    					    2
    					
    					    					    					
    					    Colesterolo
    					    mg
    					    164
    					
    					    					    					
    					    Sodio
    					    mg
    					    418
    					
    					    				
    			
                            
													


						
														
							
							

							
								

																	Petto di pollo
								
								
								 
																	1
									kg
																

								

							
														
							
						
														
							
														Per la marinatura
							

							
								

																	Yogurt greco
								
								
								
																	150
									g
																

								

							
								

																	Zenzero fresco
								
								
								
																	30
									g
																

								

							
								

																	Garam Masala
								
								
								
																	5
									g
																

								

							
								

																	Paprika affumicata
								
								
								
																	3
									g
																

								

							
								

																	Aglio
								
								
								
																	3
									spicchi
																

								

							
								

																	Succo di lime
								
								
								
																	½
									
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per la salsa
							

							
								

																	Passata di pomodoro
								
								
								
																	350
									g
																

								

							
								

																	Panna fresca liquida
								
								
								
																	50
									g
																

								

							
								

																	Cipolle bianche
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									
																

								

							
								

																	Cumino
								
								
								
																	3
									g
																

								

							
								

																	Paprika affumicata
								
								
								
																	3
									g
																

								

							
								

																	Curcuma in polvere
								
								
								
																	3
									g
																

								

							
								

																	Zucchero di canna
								
								
								
																	20
									g
																

								

							
								

																	Olio extravergine d'oliva
								
								
								 
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Coriandolo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il pollo tikka masala, cominciate dalla preparazione del petto di pollo: tagliate il petto a metà per il lungo 1, rimuovete le parti più grasse con un coltello ed eliminate l’osso centrale, se presente, quindi tagliate le due metà prima a fette 2 e poi a cubetti 3.
									

								

															

																		
																															
											
										
																														
																		Mettete temporaneamente da parte i bocconcini di pollo e preparate la marinatura: in una ciotola capiente, aggiungete lo yogurt, lo zenzero fresco grattugiato, il garam masala 4, la paprika 5, il succo di mezzo lime 6
									

								

															

																		
																															
											
										
																														
																		e un pizzico di sale 7; unite i bocconcini di pollo che avevate tenuto da parte 8 e infine schiacciate 3 spicchi di aglio direttamente nella ciotola 9.
									

								

															

																		
																															
											
										
																														
																		Mescolate bene in modo che la carne sia ricoperta uniformemente dalla marinatura 10, coprite la ciotola con la pellicola e ponetela in frigorifero per tutta la notte, o almeno per 6 ore. Trascorso il tempo della marinatura, rimuovete il pollo dal frigorifero e aspettate che torni a temperatura ambiente, dopodiché trasferitelo in una teglia 11 e cuocete in forno ventilato preriscaldato a 220° per 20 minuti, o fino a quando si formerà una bella crosticina dorata. Nel frattempo potete occuparvi della salsa: tagliate l’aglio 12
									

								

															

																		
																															
											
										
																														
																		e la cipolla a fettine sottili 13, poi dividete il peperoncino a metà per il lungo, rimuovete i semi con la lama del coltello 14 e tagliatelo a pezzettini. In una padella ampia, aggiungete l’olio e fate soffriggere per 3 minuti l’aglio, la cipolla e il peperoncino, dopodiché aggiungete il cumino 15, la curcuma e la paprika a fate tostare le spezie per un minuto a fuoco medio-alto.
									

								

															

																		
																															
											
										
																														
																		Dopo aver tostato le spezie, versate la passata di pomodoro nella padella 16, aggiungete lo zucchero di canna 17 e un pizzico di sale, coprite con un coperchio 18 e lasciate cuocere a fuoco medio per circa 10 minuti.
									

								

															

																		
																															
											
										
																														
																		Quando mancano circa 2 minuti, aggiungete la panna alla salsa 19 e mescolate bene 20. Il pollo a questo punto avrà formato una bella crosticina dorata, quindi rimuovetelo dal forno 21
									

								

															

																		
																															
											
										
																														
																		e aggiungetelo alla salsa nella padella 22. Mescolate bene per amalgamare il pollo alla salsa 23 e aggiungete coriandolo o prezzemolo fresco a piacere. Il vostro pollo tikka masala è pronto per essere servito 24!
									

								

							
					    