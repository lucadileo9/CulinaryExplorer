Difficoltà: Molto facile
Il pollo in coccio marinato agli agrumi è un secondo piatto di carne bianca molto gustoso e saporito, che saprà conquistarvi al primo assaggio. Il pollo viene passato in una particolare marinatura a base di succo di limone, arancia e spezie, e infine cotto lentamente per rendere la carne più morbida e gustosa. In questa ricetta il ricco mix di sapori composto da parika, rosmarino, pepe e noce moscata, unito alla bontà e alla freschezza degli agrumi, conferisce un gusto unico tutto da scoprire, creando così un secondo piatto molto profumato. Il tocco finale? Il pollo viene servito in un rustico tegame in coccio decorato con deliziose fettine di agrumi caramellate!


						
						

														INGREDIENTI
							
							                            
                                
    								
    									
    										
    										491
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    491
    					
    					    					    					
    					    Carboidrati
    					    g
    					    23.6
    					
    					    					    					
    					      di cui zuccheri
    					    g
    					    23.5
    					
    					    					    					
    					    Proteine
    					    g
    					    37.8
    					
    					    					    					
    					    Grassi
    					    g
    					    27.2
    					
    					    					    					
    					      di cui saturi
    					    g
    					    7.32
    					
    					    					    					
    					    Fibre
    					    g
    					    3.1
    					
    					    					    					
    					    Colesterolo
    					    mg
    					    179
    					
    					    					    					
    					    Sodio
    					    mg
    					    957
    					
    					    				
    			
                            
													


						
														
							
														Ingredienti per la marinatura
							

							
								

																	Pollo
								
								
								
																	1
									kg
																

								

							
								

																	Succo d'arancia
								
								
								
																	200
									ml
																

								

							
								

																	Succo di limone
								
								
								
																	100
									g
																

								

							
								

																	Rosmarino
								
								
								
																	1
									rametto
																

								

							
								

																	Pepe nero in grani
								
								
								
																	
									q.b.
																

								

							
								

																	Paprika
								
								
								
																	
									q.b.
																

								

							
								

																	Noce moscata
								
								
								
																	
									q.b.
																

								

							
								

																	Sale fino
								
								
								
																	1
									pizzico
																

								

							
								

																	Arance
								
								
								
																	1
									
																

								

							
								

																	Limoni
								
								
								
																	1
									
																

								

							
														
							
						
														
							
														per la cottura
							

							
								

																	Olio extravergine d'oliva
								
								
								
																	30
									ml
																

								

							
								

																	Brodo vegetale
								
								
								
																	250
									ml
																

								

							
								

																	Scalogno
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	1
									pizzico
																

								

							
														
							
						
														
							
														per caramellare
							

							
								

																	Zucchero
								
								
								
																	50
									g
																

								

							
								

																	Succo d'arancia
								
								
								
																	50
									ml
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pollo in coccio marinato agli agrumi per prima cosa iniziate proprio dal pollo: con un coltello tagliatelo a metà 1, tagliate per prime le ali, le cosce 2, dividendolo in 4 parti 3.
									

								

															

																		
																															
											
										
																														
																		Ponete il pollo tagliato in una pirofila e aggiungete i sapori: le foglioline di rosmarino tritate, il pepe nero in grani 4, la paprika 5 e la noce moscata grattugiata 6.
									

								

															

																		
																															
											
										
																														
																		Regolate di sale 7. Poi spremete i limoni 8 e le arance 9.
									

								

															

																		
																															
											
										
																														
																		Con un colino a maglie strette filtrate il succo che avete ottenuto 10 e aggiungetelo nella pirofila 11. Prendete 1 arancia e 1 limone interi, privateli delle estremità. Affettateli con la scorza, poi dividete a metà ciascuna fettina 12; unite le fette di agrumi nella pirofila avendo cura che tutte le parti si insaporiscano.
									

								

															

																		
																															
											
										
																														
																		Fate marinare per almeno 12 ore in frigorifero coprendo con la pellicola trasparente 13. Trascorse 12 ore, mettete sul fuoco una pentola con abbondante acqua salata, che vi servirà per preparare il brodo vegetale. Successivamente tritate finemente lo scalogno 14 e poi fatelo stufare con l'olio a fuoco basso in una pentola dal fondo spesso 15.
									

								

															

																		
																															
											
										
																														
																		Nel frattempo prendete il pollo e con una pinza da cucina togliete le fettine di agrumi, tenendole da parte insieme al liquido della marinatura 16. Quando lo scalogno sarà stufato, mettete il pollo nella pentola, facendolo cuocere per circa 2-3 minuti a fuoco medio da entrambi i lati e successivamente versate il succo di agrumi e spezie che avete conservato 17. Regolate di sale e di pepe a vostro piacimento, quindi aggiungete tutto il brodo vegetale filtrato 18.
									

								

															

																		
																															
											
										
																														
																		Coprite con un coperchio, lasciando cuocere lentamente a fuoco molto basso per 2 ore 19. Intanto potete preparare la frutta caramellata: in una padella antiaderente fate sciogliere lo zucchero semolato 20 e poi aggiungete le arance e i limoni che avete tenuto da parte 21.
									

								

															

																		
																															
											
										
																														
																		Versate 50 ml di succo d'arancia 22 e lasciate caramellare per 5-6 minuti, girando le fettine con una spatola 23; se vedete che la frutta e lo zucchero si asciugano troppo, potete aggiungere un po' d’acqua 24.
									

								

															

																		
																															
											
										
																														
																		Quando la frutta sarà caramellata 25, spegnete e tenete da parte. Dopo 2 ore, una volta che il pollo sarà ben cotto 26, trasferitelo insieme al liquido di cottura in un coccio, decorate a piacere con i limoni e le arance caramellate e infine gustate il pollo in coccio marinato agli agrumi 27.
									

								

							
					    