Difficoltà: Difficile
Cosa c'è di più dolce che scoprire sotto un canovaccio da cucina una teglia di croissant lievitati, pronti per essere spennellati e cotti così da risultare lucidi e dorati? Proprio come nella romanticissima scena dal film It's complicated, quando Meryl Streep apre il suo laboratorio di pasticceria di notte per realizzare dei fantastici chocolate croissant con Steve Martin. Una dolcissima magia di burro e farina che da oggi potete realizzare in casa, con i preziosi consigli dello chef Paolo Griffa, giovanissima stella della ristorazione italiana. Passo passo lo chef vi svelerà la tecnica per realizzare la pasta sfoglia ideale e ottenere dei croissant sfogliati alla perfezione. Con un po' di pazienza sfornerete fragranti mezze lune da gustare in purezza o da farcire con crema pasticcera, crema spalmabile al cioccolato o la confettura che più amate. Le vostre colazioni non saranno più le stesse: con un morso sarete trasportati nelle atmosfere parigine delle viennoiserie dove la realizzazione dei croissant è pura passione e arte. Provateli anche nella versione bicolore, con lievito madre, all'italiana, integrale o salata, per una colazione diversa dal solito!


						
						

														INGREDIENTI
							
							                            
                                
    								
    									
    										
    										252
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    252
    					
    					    					    					
    					    Carboidrati
    					    g
    					    29.6
    					
    					    					    					
    					      di cui zuccheri
    					    g
    					    3.8
    					
    					    					    					
    					    Proteine
    					    g
    					    4.9
    					
    					    					    					
    					    Grassi
    					    g
    					    12.7
    					
    					    					    					
    					      di cui saturi
    					    g
    					    7.16
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    60
    					
    					    					    					
    					    Sodio
    					    mg
    					    217
    					
    					    				
    			
                            
													


						
														
							
														Ingredienti per 22-24 croissant
							

							
								

																	Farina 00
								
								
								
																	400
									g
																

								

							
								

																	Farina Manitoba
								
								
								
																	100
									g
																

								

							
								

																	Acqua
								
								
								a temperatura ambiente
																	250
									g
																

								

							
								

																	Panna fresca liquida
								
								
								a temperatura ambiente
																	50
									g
																

								

							
								

																	Lievito di birra fresco
								
								
								
																	10
									g
																

								

							
								

																	Zucchero
								
								
								
																	60
									g
																

								

							
								

																	Sale fino
								
								
								
																	12
									g
																

								

							
								

																	Burro
								
								
								(morbido ma ancora plastico, di alta qualità)
																	300
									g
																

								

							
														
							
						
														
							
														per spennellare
							

							
								

																	Tuorli
								
								
								
																	2
									
																

								

							
								

																	Latte intero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i croissant, iniziate inserendo nella planetaria munita di gancio la farina 00, la farina manitoba 1, il lievito di birra fresco sbriciolato 2 e l'acqua 3. Azionate la planetaria a velocità bassa e non appena si saranno amalgamati gli ingredienti aumentate a velocità media. In questa fase l'impasto dovrà risultare elastico e morbido: ci vorranno circa 5 minuti.
									

								

															

																		
																															
											
										
																														
																		Arrestate poi la planetaria, versate la panna 4, il sale e lo zucchero 5. Azionate nuovamente la planetaria a velocità inizialmente bassa e poi media, lavorando il tutto per circa 8 minuti, fino a quando i bordi della ciotola della planetaria non saranno puliti e l'impasto si sarà incordato. Al termine, l'impasto risulterà morbido, elastico e setoso 6.
									

								

															

																		
																															
											
										
																														
																		Prelevatelo con il tarocco 7, dategli una forma sferica, quindi trasferitelo in una ciotola ampia 8 e coprite con pellicola 9. Dovrete lasciar lievitare in una stanza senza correnti d'aria (o in forno spento con luce accesa) per circa 2 ore. In alternativa potete metterlo in frigo per tutta la notte: questo permetterà all'impasto di diventare ancora più lavorabile. Prima di metterlo in frigo, lasciatelo coperto a temperatura ambiente per un'oretta.
									

								

															

																		
																															
											
										
																														
																		Una volta passato il tempo indicato, riprendete l'impasto, spolverizzate con pochissima farina la superficie 10, ribaltatelo sul piano di lavoro leggermente infarinato e spolverizzate anche la parte che era a contatto con il fondo della ciotola 11. Procedete stendendo l'impasto con il mattarello, delicatamente senza fare eccessiva pressione 12
									

								

															

																		
																															
											
										
																														
																		fino a realizzare un rettangolo di 45x25 cm 13. Prendete il panetto burro, che dovrà essere plastico (potete tirarlo fuori dal frigo una decina di minuti prima di impiegarlo nella ricetta). Spolverizzate leggermente il piano di lavoro con della farina, spolverizzate anche il burro 14 e stendetelo con il matterello, girandolo di tanto in tanto, per dare una forma squadrata di 25x25 cm 15 con spessore di circa mezzo cm.
									

								

															

																		
																															
											
										
																														
																		Tirate via la farina in eccesso e adagiate il quadrato di burro al centro dell'impasto steso 16. Ripiegate verso il centro uno dei due lembi di impasto 17, poi fate la stessa operazione per l'altro lembo senza sovrapporre eccessivamente 18.
									

								

															

																		
																															
											
										
																														
																		Prendete un vassoio, foderatelo con pellicola quindi adagiate l'impasto 19 e ricopritelo con pellicola. Ponetelo in frigo per 15 minuti, tempo sufficiente perchè l'impasto si possa poi stendere nuovamente con il mattarello. Passati questi minuti, togliete la pellicola, spolverizzate leggeremente il piano di lavoro e il panetto, ribaltatelo sul piano di lavoro, spolverizzate leggermente anche l'altra parte del panetto e stendetelo con il mattarello in direzione delle apertura, per il verso della lunghezza 20. Ora dovrete eseguire tre pieghe in questo modo: portate un lembo di impasto ad un terzo del rettangolo 21
									

								

															

																		
																															
											
										
																														
																		e poi ricoprite con l'altro lembo 22. La prima piega è fatta: potete nuovamente avvolgere il pellicola il vostro panetto 23 e riporre in frigo per 30 minuti. Dopodichè procederete allo stesso modo stendendo il panetto sempre in direzione delle aperture 24
									

								

															

																		
																															
											
										
																														
																		e ripiegando i lembi come indicato in precedenza 25; una volta eseguita la seconda piega a 3, potrete riporre il panetto in frigo avvolto con pellicola per 30 minuti 26. Passato questo tempo, potete procedere alla terza ed ultima piega con gli stessi passaggi precedenti di stesura 27
									

								

															

																		
																															
											
										
																														
																		e ripiegatura dell'impasto 28. Questa volta però dovrete lasciare il panetto in frigorifero coperto con pellicola per almeno 2 ore. Dopo questo tempo, riprendete l'impasto: spolverizzate leggermente il piano di lavoro, spolverizzate leggermente il panetto e procedete a stendere sempre per il verso delle aperture ad uno spessore di circa 2,5-3 mm. Dovrete ottenere un rettangolo di 40x60 cm 29; mentre lavorate per stenderlo di tanto in tanto infarinate leggermente e ribaltatelo. Prendete un righello, dividete il rettangolo in due metà 30, per il senso della larghezza, 
									

								

															

																		
																															
											
										
																														
																		in modo da ricavare due rettangoli 20X60 cm 31. A questo punto, utilizzando una rondella taglia pasta, realizzate delle incisioni ogni 10 cm su uno dei due lati di ciascun rettangolo 32. Poi sull'altro lato del rettangolo segnate un punto ogni 5 cm 33, senza inciderlo; sarà la punta dei vostri croissant. 
									

								

															

																		
																															
											
										
																														
																		A questo punto intagliate la pasta formando i vostri triangoli 34. Otterrete con queste dosi circa 22-24 triangoli. Iniziate a formare i vostri croissant: prendete un triangolino di pasta, tenendo ferma la base con una mano allungatelo leggermente tirando la punta con delicatezza 35 praticate un'incisione al centro della base di circa 2-3 cm di lunghezza 36.
									

								

															

																		
																															
											
										
																														
																		A questo punto arrotolate su se stesso il croissant, tirando leggermente verso l'estremità 37 e richiudendolo poi a mezza luna 38. Dovrete ottenere 3 giri completi, ovvero 4 spire. Posizionate man a mano i croissant su una teglia foderata con carta forno, distanziandoli tra loro 39. Lasciate lievitare i croissant in forno spento con luce accesa o in una stanza senza correnti d'aria per un'ora e mezza.
									

								

															

																		
																															
											
										
																														
																		Passato questo tempo, in una ciotolina sbattete i tuorli con il latte: spennellate i vostri croissant con un pennello molto morbido 40, in questo modo dopo la cottura risulteranno dorati e lucidi. Infornate in forno già caldo, ventilato, a 200° per circa 25 minuti. Controllateli spesso durante la cottura, senza mai aprire lo sportello del forno. Una volta cotti 41, sfornate i vostri croissant e gustateli caldi 42!
									

								

							
					    