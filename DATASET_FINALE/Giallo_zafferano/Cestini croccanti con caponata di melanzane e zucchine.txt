Difficoltà: Facile
Se volete portare in tavola un antipasto sfizioso che racchiuda tutta la bontà e la freschezza delle verdure, i cestini croccanti con caponata di melenzane e zucchine sono proprio quello che state cercando! Eleganti cestini croccanti di pasta ospitano un ricco e saporito ripieno realizzato con melanzane, zucchine e passata di pomodoro: un modo originale e divertente per servire ai vostri ospiti una caponata davvero sfiziosa! Il sapore agrodolce e il profumo del basilico fresco saranno perfetti per iniziare in bellezza una cena: servite questi cestini come antipasto o per un buffet e farete un figurone!


						
						

														INGREDIENTI
							
													


						
														
							
														Ingredienti per 16 cestini
							

							
								

																	Melanzane
								
								
								lunghe
																	300
									g
																

								

							
								

																	Zucchine bianche
								
								
								
																	300
									g
																

								

							
								

																	Cipolle rosse di Tropea
								
								
								
																	1
									
																

								

							
								

																	Passata di pomodoro
								
								
								
																	200
									g
																

								

							
								

																	Aceto di vino rosso
								
								
								
																	50
									g
																

								

							
								

																	Zucchero
								
								
								
																	30
									g
																

								

							
								

																	Sale grosso
								
								
								
																	30
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Dischetti di pasta
								
								
								
																	16
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per spennellare
							

							
								

																	Uova
								
								
								1
																	
									
																

								

							
														
							
						
														
							
														per decorare
							

							
								

																	Basilico
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cestini croccanti con caponata di melanzane e zucchine lavate tutte le verdure sotto abbondante acqua fresca corrente. Spuntate le melanzane 1 e tagliatele a cubetti 2, poi sistemateli a strati in un colapasta posto su una ciotola 3,
									

								

															

																		
																															
											
										
																														
																		spargendo del sale grosso tra uno strato e l’altro 4. Coprite con un piatto e appoggiate sopra un peso in modo che le melanzane rilascino l’acqua di vegetazione 5; lasciate riposare per 1 ora. Trascorso il tempo necessario, sciacquate le melanzane dal sale in eccesso sotto acqua corrente 6,
									

								

															

																		
																															
											
										
																														
																		poi asciugatele con un canovaccio 7. Spuntate le zucchine, tagliatele e rondelle e poi a dadini 8. In una padella antiaderente fate appassire la cipolla affettata finemente con metà dose di olio a fuoco basso (se la cipolla dovesse scurirsi potete aggiungere un goccio d'acqua), poi aggiungete le zucchine a tocchetti, facendole cuocere per 2 minuti 9.
									

								

															

																		
																															
											
										
																														
																		Aggiungete la passata di pomodoro 10, regolando di sale e pepe a piacere 11 e mescolando con un cucchiaio di legno; fate cuocere per altri 10 minuti. In un’altra padella fate scaldare l’olio, quindi fate cuocere le melanzane a dadini per 3-4 minuti 12.
									

								

															

																		
																															
											
										
																														
																		Quando le due preparazioni saranno pronte 13, unitele e mescolate il tutto con una spatola 14. Aggiungete lo zucchero 15,
									

								

															

																		
																															
											
										
																														
																		versate l’aceto e lasciatelo evaporare a fuoco medio per 3-4 minuti 16. Infine aggiungete qualche foglia di basilico 17; spegnete e lasciate raffreddare; nel frattempo preparate i cestini: sistemate delle formine o degli anelli di acciaio del diametro di 7,5 cm e altezza 2,5 cm su una leccarda foderata con un foglio di carta da forno. Prendete un dischetto di pasta alla volta 18
									

								

															

																		
																															
											
										
																														
																		e sistematelo all’interno delle formine, arricciando i bordi a mo’ di cestino 19; spennellate i dischetti con l’uovo 20, quindi infornateli in forno statico preriscaldato a 200° per 15 minuti (o a 180° per 8-10 minuti se in forno ventilato). Una volta pronti 21, lasciate raffreddare i cestini.
									

								

															

																		
																															
											
										
																														
																		Successivamente prendete i cestini e adagiateli su un piatto da portata; sformateli 22, poi riempiteli con un paio di cucchiai della caponata che avete preparato 23. Terminate aggiungendo qualche fogliolina di basilico per decorare: i vostri cestini croccanti con caponata di melanzane e zucchine sono pronti per essere serviti e gustati 24!
									

								

							
					    