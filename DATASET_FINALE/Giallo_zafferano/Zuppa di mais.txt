Difficoltà: Molto facile
La zuppa di mais è un primo piatto gustoso e originale, che sfrutta la versatilità del mais proponendo un nuovo modo per assaporarlo.
La zuppa di mais è una pietanza che si prepara in pochi semplici passi: basta preparare un soffritto con carote a dadini e porri a rondelle per formare una base profumata, aggiungere del mais fresco, sgranato direttamente dalle pannocchie e condirlo con pepe e olio.
Una volta raggiunta la giusta cottura, favorita dall’aggiunta di brodo vegetale, si frulla il tutto ottenendo una crema densa e colorata. Per conferire un ulteriore tocco di sapore, preparate dei deliziosi crostini, che arricchirete con una spolverata di paprika piccante: la loro croccantezza e il loro gusto deciso si scontreranno con la dolcezza del mais e del soffritto e la consistenza cremosa della zuppa.
Con la zuppa di mais aprirete pranzi e cene con classe, colore e sapore, portando in tavola un’inedita rivisitazione di questo ingrediente!


						
						

														INGREDIENTI
							
							                            
                                
    								
    									
    										
    										577
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    577
    					
    					    					    					
    					    Carboidrati
    					    g
    					    88.8
    					
    					    					    					
    					      di cui zuccheri
    					    g
    					    11
    					
    					    					    					
    					    Proteine
    					    g
    					    16.6
    					
    					    					    					
    					    Grassi
    					    g
    					    17.2
    					
    					    					    					
    					      di cui saturi
    					    g
    					    2.55
    					
    					    					    					
    					    Fibre
    					    g
    					    13.5
    					
    					    					    					    					
    					    Sodio
    					    mg
    					    2309
    					
    					    				
    			
                            
													


						
														
							
							

							
								

																	Pannocchie precotte
								
								
								
																	2
									kg
																

								

							
								

																	Porri
								
								
								puliti
																	140
									g
																

								

							
								

																	Carote
								
								
								
																	120
									g
																

								

							
								

																	Brodo vegetale
								
								
								
																	1,5
									l
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per i crostini
							

							
								

																	Pane casereccio
								
								
								
																	4
									fette
																

								

							
								

																	Paprika piccante
								
								
								
																	5
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la zuppa di mais, iniziate sgranando le pannocchie precotte a vapore: posizionatele su un tagliere e affettatele con un coltello per il senso della lunghezza 1, altrimenti potete anche sgranarle con le mani. Proseguite pulendo e tagliando le verdure che costituiranno il soffritto: pelate le carote con un pelapatate 2, dopodichè riducetele a bastoncini sottili e infine a dadini 3.
									

								

															

																		
																															
											
										
																														
																		Poi posizionate il porro su un tagliere ed eliminate entrambe le estremità (4-5), quindi tagliatelo a rondelle 6.
									

								

															

																		
																															
											
										
																														
																		Trasferite le carote a dadini 7 e il porro a rondelle 8 in una pentola capiente a bordi alti, irrorateli con un filo d'olio extravergine di oliva e fate rosolare a fuoco medio per qualche minuto 9.
									

								

															

																		
																															
											
										
																														
																		Quando le verdure del soffritto risulteranno ben dorate, unite i chicchi di mais 10 e lasciate insaporire per 5-6 minuti a fuoco dolce. Quindi salate e pepate a piacere 11, aggiungete il brodo vegetale fino a coprire il composto 12 e lasciate cuocere per circa 35 minuti. Per scoprire come preparare al meglio il brodo vegetale, consultate la Scuola di cucina: brodo vegetale.
									

								

															

																		
																															
											
										
																														
																		Mescolate di tanto in tanto e quando il composto si sarà ammorbidito e avrà assorbito parte del brodo 13, introducete il mixer ad immersione nella pentola 14 e frullate fino ad ottenere un composto denso ed omogeneo 15, aggiungendo del brodo se serve. Lasciate cuocere per circa 5 minuti e infine spegnete il fuoco.
									

								

															

																		
																															
											
										
																														
																		Nel frattempo preparate i crostini per accompagnare la zuppa di mais: tagliate 4 fettine di pane di grano duro e disponetele su una leccarda foderata con carta forno, quindi versate un filo d’olio extravergine di oliva su ogni fetta 16. Dopodichè salate a piacere e spolverate ogni fetta con la paprika piccante in polvere 17. Una volta condite le fettine di pane, infornate in forno statico preriscaldato a 250° per 5 minuti in modalità grill, fino a quando non risulteranno leggermente abbrustolite e croccanti 18. Se usate il forno ventilato, cuocete a 240° per 2 minuti e mezzo in modalità grill.
									

								

															

																		
																															
											
										
																														
																		Trascorso questo tempo, sfornate il tutto e lasciate raffreddare le fette di pane su una gratella, dopodichè disponetele su un tagliere e dividetele a metà per il senso della lunghezza, formando dei bastoncini 19 oppure formate dei cubetti. Impiattate la zuppa di mais e accompagnatela con i crostini 20. Spolverate il tutto con un pizzico di pepe e concludete versando un filo d’olio 21: non vi resta che servire e gustare la zuppa di mais con i crostini ben calda!
									

								

							
					    