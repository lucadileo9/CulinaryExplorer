Difficoltà: Facile
Babbo Natale e le sue renne hanno un posto speciale nel cuore di ogni bambino. Rudolph è una delle renne più importanti, grazie al suo naso rosso e brillante illumina la strada a tutte le altre renne, facilitandone il cammino. Per questo Natale abbiamo realizzato una ricettina davvero semplice, ma tanto speciale ispirandoci proprio a questa leggenda e in poco tempo abbiamo preparato dei deliziosi Pavesini renna. Questi biscottini sono farciti con una crema pasticcera profumata alla cannella, una delle spezie più usate in questo periodo dell'anno e i loro gusci bianchi e al cacao accontenteranno quelli dai gusti più originali, ma anche i più golosi! La decorazione è davvero semplice da realizzare, ma allo stesso tempo di grande effetto... i Pavesini renna piaceranno a grandi e piccini!


						
						

														INGREDIENTI
							
													


						
														
							
														Ingredienti per la crema alla cannella
							

							
								

																	Latte intero
								
								
								
																	250
									g
																

								

							
								

																	Tuorli
								
								
								
																	3
									
																

								

							
								

																	Zucchero
								
								
								
																	60
									g
																

								

							
								

																	Amido di mais (maizena)
								
								
								
																	35
									g
																

								

							
								

																	Cannella in polvere
								
								
								
																	1
									pizzico
																

								

							
														
							
						
														
							
														per comporre e decorare
							

							
								

																	Pavesini
								
								
								
																	
									q.b.
																

								

							
								

																	Pavesini
								
								
								al cacao
																	
									q.b.
																

								

							
								

																	Cioccolato fondente
								
								
								
																	100
									g
																

								

							
								

																	Cioccolato bianco
								
								
								
																	50
									g
																

								

							
								

																	Coloranti alimentari
								
								
								rosso
																	
									q.b.
																

								

							
								

																	Decorazione alimentare
								
								
								occhietti di zucchero
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i Pavesini renna come prima cosa realizzate la crema pasticcera alla cannella che servirà per la farcitura. Versate in un pentolino il latte 1 e scaldatelo a fiamma media fino a sfiorare il bollore. Nel frattempo versate in una ciotola i tuorli e lo zucchero 2, lavorateli con una frusta e quando lo zucchero sarà ben amalgamato aggiungete anche l'amido 3. Mescolate bene sempre con la frusta fino ad ottenere un composto liscio e privo di grumi.
									

								

															

																		
																																											
											
										
																						
											
										
																						
											
										
																																										
																		Non appena il latte inizierà a bollire versatelo nel composto di tuorli 4 e mescolate rapidamente 5. Trasferite il tutto di nuovo nel pentolino 6.
									

								

															

																		
																																											
											
										
																						
											
										
																						
											
										
																																										
																		Aggiungete la cannella 7 e cuocete mescolando di continuo. Non appena la crema si sarà addensata e inizierà a sobollire spegnete il fuoco 8. Trasferite la crema in una pirofila 9, coprite con pellicola a contatto e lasciate raffreddare prima a temperatura ambiente e poi in frigo. 
									

								

															

																		
																																											
											
										
																						
											
										
																						
											
										
																																										
																		Quando la crema sarà fredda lavoratela un po' con la frusta per renderla più liscia e trasferitela in una sacca da pasticcere 10. Tritate il cioccolato fondente 11 e scioglietelo a bagnomaria 12.
									

								

															

																		
																																											
											
										
																						
											
										
																						
											
										
																																										
																		Trasferite il cioccolato fuso in un sac-à-poche 13. Ora passate al cioccolato bianco: tritatelo e scioglietelo come appena fatto. Trasferite poi in una ciotola, aggiungete del colorante rosso 14 e mescolate sino ad ottenere una tonalità omogenea 15. Trasferitelo in un altro sac-à-poche o in un conetto di carta forno.
									

								

															

																		
																																											
											
										
																						
											
										
																						
											
										
																																										
																		Riprendete ora il cioccolato fondente e realizzate le corna delle renne su un foglio di carta forno 16. Trasferitele quindi in frigo a rassodare per 10 minuti. Prendete ora uno dei Pavesini originali e aiutandovi con il sac-à-poche trasferite sopra circa 10 g di crema 17. Chiudete con un altro pavesino originale, schiacciando delicatamente per farlo aderire alla crema 18.
									

								

															

																		
																																											
											
										
																						
											
										
																						
											
										
																																										
																		Spremete ora in due punti un po' del cioccolato 19 e posizionate sopra degli occhietti di zucchero 20. Fate poi la stessa cosa per posizionare anche la corna 21.
									

								

															

																		
																																											
											
										
																						
											
										
																						
											
										
																																										
																		Ora utilizzando il cioccolato bianco colorato realizzate il naso sotto agli occhi (22-23). Fate la stessa cosa per i Pavesini al cacao. Come prima cosa farciteli 24.
									

								

															

																		
																																											
											
										
																						
											
										
																						
											
										
																																										
																		Posizionate poi occhietti e corna 25 e realizzate il nasino rosso 26. I Pavesini renna sono pronti da servire!
									

								

							
					    