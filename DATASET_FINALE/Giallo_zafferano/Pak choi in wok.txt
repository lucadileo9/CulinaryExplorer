Difficoltà: Facile
Il pak choi (o bok choi) è una varietà di cavolo cinese che si può cucinare in vari modi: al vapore, al forno o saltato in padella, anzi nel wok! Chef Mulan ci mostra come preparare il pak choi in wok, un contorno facile e veloce dal gusto orientale. Le foglie e i gambi, caratterizzati da una consistenza carnosa e croccante, vengono insaporiti con zenzero, aglio e salsa di ostriche e sono perfetti anche per arricchire zuppe o piatti a base di riso e noodles, tipici della cucina cinese. Se desiderate scoprire una verdura diversa dal solito, il pak choi in wok è la ricetta giusta per iniziare!


												
						
						

														INGREDIENTI
							
													


						
							
							

							
								

																	Pak choi
								
								
								
																	450
									g
																

								

							
								

																	Zenzero fresco
								
								
								
																	50
									g
																

								

							
								

																	Aglio
								
								
								
																	2
									spicchi
																

								

							
								

																	Salsa di ostriche
								
								
								
																	1
									cucchiaio
																

								

							
								

																	Semi di sesamo
								
								
								
																	
									q.b.
																

								

							
								

																	Olio di semi di arachide
								
								
								(o di girasole)
																	2
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il pakchoi in wok per prima cosa lavate il pak choi ed eliminate la base del gambo, poi tagliate via le foglie e tenetele da parte 1. Dividete il gambo in 4 parti per il lungo 2. Tritate finemente gli spicchi di aglio 3.
									

								

															

																		
																																											
											
										
																						
											
										
																						
											
										
																																										
																		Infine pelate la radice di zenzero 4 e tagliatela a bastoncini 5. Mettete il wok sul fuoco e quando sarà ben caldo versate l’olio di semi 6.
									

								

															

																		
																																											
											
										
																						
											
										
																						
											
										
																																										
																		Aggiungete l’aglio 7, lo zenzero 8 e i gambi del pak choi 9.
									

								

															

																		
																																											
											
										
																						
											
										
																						
											
										
																																										
																		Unite anche le foglie 10 e saltate il tutto a fiamma alta per un paio di minuti. Salate 11, pepate e insaporite con la salsa di ostriche 12.
									

								

															

																		
																																											
											
										
																						
											
										
																						
											
										
																																										
																		Continuate a cuocere per circa 8 minuti mescolando con le bacchette 13, aggiungendo anche un altro goccio di olio di semi 14. Quando i gambi del pak choi saranno teneri spegnete il fuoco e impiattate. Servite il vostro pak choi in wok guarnito con i semi di sesamo 15!
									

								

							
					    