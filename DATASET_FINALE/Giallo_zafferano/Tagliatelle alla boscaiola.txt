Difficoltà: Media
Tagliatelle alla boscaiola: tutto il gusto contadino e naturale in una ricetta intramontabile. Su Giallozafferano ti sveliamo tutti i segreti per preparare questo primo piatto classico autunnale che conquisterà il tuo palato e quello dei tuoi ospiti. Partiamo dalla preparazione delle tagliatelle: potrai usare quelle pronte, ma possiamo garantirti che preparandole in casa otterrai un risultato diverso, grazie proprio alla porosità casalinga della sfoglia! La pasta alla boscaiola è un piatto che unisce ingredienti semplici e genuini per creare un'esplosione di gusto in ogni forchettata. Funghi porcini e salsiccia rendono la nostra ricetta così squisita e la versione che vi proponiamo oggi è arricchita dai pomodori pelati, che permettono di ottenere questo fantastico sughetto. Abbondante Parmigiano e il gioco è fatto, le tagliatelle alla boscaiola sono pronte... perfette per tantissime occasioni!

E se hai amato questa ricetta eccone altre da non perdere:


						
						

														INGREDIENTI
							
													


						
														
							
														per le tagliatelle
							

							
								

																	Uova
								
								
								
																	2
									
																

								

							
								

																	Farina 00
								
								
								
																	200
									g
																

								

							
								

																	Sale fino
								
								
								
																	1
									pizzico
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														per il condimento
							

							
								

																	Funghi porcini
								
								
								
																	300
									g
																

								

							
								

																	Salsiccia
								
								
								
																	250
									g
																

								

							
								

																	Scalogno
								
								
								piccolo
																	1
									
																

								

							
								

																	Vino bianco
								
								
								
																	½
									bicchiere
																

								

							
								

																	Pomodori pelati
								
								
								
																	300
									g
																

								

							
								

																	Parmigiano Reggiano DOP
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le tagliatelle alla boscaiola iniziate dalla pasta fresca. Versate la farina su una spianatoia e create la classica forma a fontana; sistemate le uova al centro 1, aggiungete un filo d'olio 2 e un pizzico di sale 3.
									

								

															

																		
																																											
											
										
																						
											
										
																						
											
										
																																										
																		Lavorate inizialmente sbattendo con una forchetta 4, poi aiutatevi con un tarocco 5 e impastate sino a che non avrete ottenuto un composto uniforme 6.
									

								

															

																		
																																											
											
										
																						
											
										
																						
											
										
																																										
																		Avvolgete la pasta nella pellicola 7 e lasciate riposare per 30 minuti in un luogo fresco. Intanto occupatevi dei funghi porcini. Eliminate i residui di terra più grossi con un coltellino, poi puliteli con un panno umido 8. Separate le teste dai gambi 9.
									

								

															

																		
																																											
											
										
																						
											
										
																						
											
										
																																										
																		Tagliate i funghi a cubetti grandi circa 1-2 cm 10 e passate alla salsiccia. Eliminate il budello esterno 11 e sbriciolatela grossolanamente a mano, in modo da formare delle palline grandi un paio di cm 12.
									

								

															

																		
																																											
											
										
																						
											
										
																						
											
										
																																										
																		In una padella capiente versate un giro d'olio e lo scalogno tritato 13. Lasciare rosolare dolcemente, poi unite la salsiccia e i funghi 14. Mescolate, rosolate bene e sfumate con il vino bianco 15.
									

								

															

																		
																																											
											
										
																						
											
										
																						
											
										
																																										
																		Una volta che l'alcol sarà evaporato versate i pomodori pelati schiacciati con una forchetta o a mano 16. Mescolate bene e coprite con un coperchio 17; lasciate cuocere per circa 25 minuti. Intanto riprendete la pasta fresca non appena sarà terminato il riposo. Prendetene un pezzetto e spolverizzatelo con la farina 18.
									

								

															

																		
																																											
											
										
																						
											
										
																						
											
										
																																										
																		Utilizzate una macchina stendi pasta per assottigliarla; passatela più volte all'interno dei rulli sino ad ottenere uno spessore di circa 2-3 mm 19. Potete ripiegare man mano la pasta su se stessa per ottenere una sfoglia omogenea. Una volta ottenuta la sfoglia ricavate dei rettangoli di pasta 20. Considerate che la lunghezza del rettangolo sarà la lunghezza delle tagliatelle, consigliamo quindi di ottenere dei rettangoli lunghi circa 20 cm. A questo punto arrotolate il rettangolo di pasta prima da una parte e poi dall'altra senza stringere 21.
									

								

															

																		
																																											
											
										
																						
											
										
																						
											
										
																																										
																		Tagliate le tagliatelle con un coltello in modo da avere circa 7 mm di spessore 22; poi avvolgetele intorno alla mano per formare un nido e proseguite con le altre 23. A questo punto il sugo sarà pronto 24.
									

								

															

																		
																																											
											
										
																						
											
										
																						
											
										
																																										
																		Cuocete le tagliatelle in abbondante acqua salata 25. Appena cotte dopo pochi minuti scolatele e trasferitele direttamente nel sugo 26. Unite abbondante prezzemolo tritato 27.
									

								

															

																		
																																											
											
										
																						
											
										
																						
											
										
																																										
																		Saltate bene il tutto aggiungendo al bisogno dell'acqua di cottura 28. Impiattate, terminate con del Parmigiano grattugiato 29 e servite le vostre tagliatelle alla boscaiola 30.
									

								

							
					    