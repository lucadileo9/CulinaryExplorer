Difficoltà: Media
Di torte con la confettura ne abbiamo realizzate tante: friabili crostate, morbide torte, golose sacher e simpatiche girandole di sfoglia. Ciò che non avevamo mai fatto, e che vi proponiamo qui, è un dolce "furbo" con un ripieno che si aggiunge in fase di cottura: la torta versata con confettura. Seguendo questa ricetta otterrete un dolce dalla consueta farcitura interna, ma con una piccola astuzia. Quante volte il cioccolato o la frutta o altri tipi di ripieni finiscono inesorabilmente sul fondo delle vostre torte? Seguendo passo passo la ricetta della torta versata con confettura, invece, vedrete come sarà semplice fare in modo che il ripieno rimanga esattamente al centro del vostro dolce, perfetto al taglio e grandioso al gusto. Non vi resta che scegliere la vostra confettura preferita, andranno bene quelle più comune all'albicocca ma anche quelle più insolite come la confettura di melagrana. Il risultato sarà una torta golosa e dai sapori tradizionali, perfetta come merenda ma anche adatto a un fine pasto.


						
						

														INGREDIENTI
							
													


						
														
							
														Ingredienti (per una torta da 20 cm di diametro)
							

							
								

																	Amido di mais (maizena)
								
								
								
																	50
									g
																

								

							
								

																	Farina 00
								
								
								
																	100
									g
																

								

							
								

																	Uova
								
								
								
																	120
									g
																

								

							
								

																	Zucchero di canna
								
								
								
																	120
									g
																

								

							
								

																	Latte di mandorle
								
								
								
																	60
									g
																

								

							
								

																	Olio di semi di girasole
								
								
								
																	60
									g
																

								

							
								

																	Farina di nocciole
								
								
								
																	20
									g
																

								

							
								

																	Lievito in polvere per dolci
								
								
								
																	8
									g
																

								

							
														
							
						
														
							
														per farcire
							

							
								

																	Confettura di frutti di bosco
								
								
								
																	200
									g
																

								

							
														
							
						
														
							
														per guarnire
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la torta versata per prima cosa versate in una ciotola lo zucchero di canna, aggiungete le uova 1 e mescolate con le fruste elettriche 2 fino a quando non otterrete un composto chiaro. A questo punto incorporate anche l’olio di semi 3.
									

								

															

																		
																															
											
										
																														
																		Versate la farina 00 4, la maizena, il lievito setacciato 5 e il latte di mandorla 6.
									

								

															

																		
																															
											
										
																														
																		Per finire incorporate anche la farina di nocciole 7 e mescolate con la spatola fino a quando il composto non sarà ben amalgamato 8. Versate metà dell’impasto in uno stampo senza fondo da 20 cm di diametro appoggiato su una teglia rivestita con carta forno 9.
									

								

															

																		
																															
											
										
																														
																		Cuocete in forno statico preriscaldato a 180° per 8 minuti. Sfornate la teglia ma non spegnete il forno 10, versate sopra la confettura 11 e distribuitela con una spatola. Ricoprite con l’impasto rimanete 12 facendo attenzione a non mischiarlo con la confettura sottostante.
									

								

															

																		
																															
											
										
																														
																		Livellate la superficie con una spatola 13 e infornate nuovamente per altri 30 minuti. A cottura ultimata sfornate la torta 14, lasciatela raffreddare, infine sformatela passando intorno al bordo un coltellino affilato, così da estrarre meglio l’anello 15.
									

								

															

																		
																															
											
										
																														
																		Rovesciate la torta su un piatto di portata 16. Ora adagiate sopra la superficie del dolce dei fogli di carta, senza ricoprirlo interamente, così creerete un motivo geometrico spolverizzando con lo zucchero a velo le parti scoperte 17. La torta versata è pronta per essere gustata 18.
									

								

							
					    