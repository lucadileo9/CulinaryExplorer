Difficoltà: Media
Dite la verità: già dalla foto avete percepito il profumo intenso e la fragranza di questa favolosa focaccia integrale! Caratterizzata da un bel color nocciola, la focaccia integrale si ispira alla classica focaccia, ma con una marcia in più: l'uso della farina integrale, un prodotto meno raffinato in grado di donare un gusto rustico e rotondo alle preparazioni, mantenendo intatte le proprietà del germe e della crusca. La focaccia integrale è una ricetta favolosa nella sua semplicità, versatile e perfetta per tante occasioni: una genuina merenda da gustare da sola o accompagnata da salumi e formaggi, oppure da portare con sé per un pic-nic o ancora per arricchire il cestino del pane. In qualunque modo vorrete gustarla, la focaccia integrale così soffice e fragrante vi conquisterà!


						
						

														INGREDIENTI
							
							                            
                                
    								
    									
    										
    										391
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    391
    					
    					    					    					
    					    Carboidrati
    					    g
    					    64.2
    					
    					    					    					
    					      di cui zuccheri
    					    g
    					    3.4
    					
    					    					    					
    					    Proteine
    					    g
    					    11.6
    					
    					    					    					
    					    Grassi
    					    g
    					    9.7
    					
    					    					    					
    					      di cui saturi
    					    g
    					    1.51
    					
    					    					    					
    					    Fibre
    					    g
    					    5.5
    					
    					    					    					    					
    					    Sodio
    					    mg
    					    1965
    					
    					    				
    			
                            
													


						
														
							
														Ingredienti per una teglia rettangolare di 35x28 cm
							

							
								

																	Acqua
								
								
								a temperatura ambiente
																	420
									g
																

								

							
								

																	Farina integrale
								
								
								
																	250
									g
																

								

							
								

																	Farina Manitoba
								
								
								
																	300
									g
																

								

							
								

																	Lievito di birra secco
								
								
								
																	4
									g
																

								

							
								

																	Miele
								
								
								
																	10
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	10
									g
																

								

							
								

																	Olio extravergine d'oliva
								
								
								 per ungere la teglia e il piano di lavoro
																	
									q.b.
																

								

							
														
							
						
														
							
														per guarnire
							

							
								

																	Olio extravergine d'oliva
								
								
								
																	20
									g
																

								

							
								

																	Sale grosso
								
								
								
																	20
									g
																

								

							
								

																	Rosmarino
								
								
								
																	2
									rametti
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la focaccia integrale iniziate a setacciare la farina manitoba all'interno della ciotola della planetaria 1. Unite poi la farina integrale 2 e il lievito di birra disidratato 3.
									

								

															

																		
																															
											
										
																														
																		Aggiungete anche il miele 4 e azionate la macchina dotata di frusta a foglia a velocità bassa. Versate l'acqua (a temperatura ambiente) a filo 5 fino ad ottenere un composto omogeneo 6. Poi cambiate la frusta a foglia con quella a gancio e continuate a lavorare l'impasto per 5 minuti.
									

								

															

																		
																															
											
										
																														
																		Aggiungete il sale fino 7 e l'olio 8 continuando a lavorare l'impasto sempre a velocità moderata per altri 5 minuti. Quindi arrestate la planetaria 9
									

								

															

																		
																															
											
										
																														
																		e aiutandovi con un tarocco trasferite l'impasto su un piano di lavoro leggermente unto 10; sempre con il tarocco date delle pieghe di rinforzo 11 portando la pasta esterna verso il centro. Cercate di dare al composto una forma sferica, essendo molto idratato non riuscirete a lavorarlo solo con le mani, ma sarà necessario utilizzare il tarocco in queste fasi. Vi suggeriamo di non aggiungere altra farina in questa fase per evitare di compromettere la consistenza dell'impasto. Poi trasferitelo all'interno di una ciotola capiente 12
									

								

															

																		
																															
											
										
																														
																		e coprite con della pellicola trasparente 13. Lasciate lievitare in forno spento solo con la luce accesa per circa 3 ore e mezza fino a che l'impasto non avrà raddoppiato di volume, poi sempre utilizzando il tarocco trasferitelo nuovamente su un piano di lavoro leggermente unto 14. Date ancora delle pieghe di rinforzo 15
									

								

															

																		
																															
											
										
																														
																		e trasferite l'impasto all'interno di una teglia rettangolare 35x28 cm 16, leggermente unta, sempre aiutandovi con il tarocco.  Ungetevi leggermente le mani e allargate l'impasto spingendolo delicatamente verso l'esterno 17 fino a ricoprire l'intera superficie della teglia 18.
									

								

															

																		
																															
											
										
																														
																		Lasciate riposare per 5/10 minuti dopodichè con le punta delle dita create i classici fori 19, spingendo i polpastrelli all'interno della focaccia. Cospargete la vostra focaccia integrale con l'olio 20 e il sale grosso 21.
									

								

															

																		
																															
											
										
																														
																		Aggiungete i rametti di rosmarino 22 e cuocete in forno statico preriscaldato a 220° per 40 minuti (non vi consigliamo la cottura in forno ventilato). Una volta cotta sfornate la focaccia integrale 23 e servitela come preferite 24!
									

								

							
					    