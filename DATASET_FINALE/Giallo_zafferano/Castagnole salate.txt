Difficoltà: Facile
Le porte del Carnevale sono aperte! Perciò amanti del fritto fatevi avanti che oggi abbiamo in serbo per voi le castagnole salate! La festa è lunga e si sa c’è tanto da friggere, in primis le golosissime chiacchiere. Oltre ai dolci vogliamo presentarvi il lato salato di questa festività. Mettete un attimo da parte castagnole dolci semplici o ripiene e tuffatevi nella loro versione da aperitivo! Sono buonissime anche da sole, ma vi suggeriamo di provarle con una crema dall'accostamento tipicamente invernale: crema di zucca e Castelmagno: vedrete che tutti le spazzoleranno in men che non si dica. Perciò, siete pronti con olio di semi alla mano? Ecco la ricetta delle castagnole salate e... buon Carnevale a tutti!


						
						

														INGREDIENTI
							
													


						
														
							
														Ingredienti per 30 castagnole da circa 13-14 g l'una
							

							
								

																	Parmigiano Reggiano DOP
								
								
								
																	40
									g
																

								

							
								

																	Farina 00
								
								
								
																	200
									g
																

								

							
								

																	Zucchero
								
								
								
																	10
									g
																

								

							
								

																	Lievito istantaneo per preparazioni salate
								
								
								
																	8
									g
																

								

							
								

																	Sale fino
								
								
								
																	¼
									cucchiaino
																

								

							
								

																	Uova
								
								
								a temperatura ambiente (circa 2 medie)
																	110
									g
																

								

							
								

																	Burro
								
								
								ammorbidito a temperatura ambiente
																	40
									g
																

								

							
								

																	Grappa
								
								
								
																	10
									g
																

								

							
								

																	Olio di semi di arachide
								
								
								
																	
									q.b.
																

								

							
														
							
						
														
							
														Per la crema di zucca e castelmagno
							

							
								

																	Zucca mantovana
								
								
								
																	125
									g
																

								

							
								

																	Castelmagno
								
								
								
																	30
									g
																

								

							
								

																	Mascarpone
								
								
								
																	20
									g
																

								

							
								

																	Aglio
								
								
								
																	1
									spicchio
																

								

							
								

																	Acqua
								
								
								
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le castagnole salate cominciate versando in un recipiente tutti gli ingredienti. Partite da quelli secchi: la farina, il Parmigiano grattugiato 1, lo zucchero, il lievito istantaneo per preparazioni salate 2 e il sale 3.
									

								

															

																		
																															
											
										
																														
																		Mescolate brevemente le polveri e poi unite il burro, le uova leggermente sbattute 4 e la grappa 5. Impastate a mano e poi trasferite il tutto sul piano d’appoggio e continuate a lavorare fino a compattare gli ingredienti. Non c’è bisogno di aggiungere farina, ma se proprio dovesse servire, versatene un pizzico 6.
									

								

															

																		
																															
											
										
																														
																		Ottenuto un panetto omogeneo ricavate 30 pezzetti da circa 13-14 grammi l’uno 7 e poi modellate fino ad ottenere delle piccole sfere 8. Friggete pochi pezzi alla volta in abbondante olio di semi di arachide, caldo a non più di 165° (misurate con termometro da cucina) altrimenti si doreranno fuori e dentro resteranno crude 9.
									

								

															

																		
																															
											
										
																														
																		Ci vorranno solo un paio di minuti di cottura, perciò mescolate spesso con la schiumarola per friggerle in maniera uniforme 10. Man mano che saranno pronte, scolate le castagnole salate sulla carta assorbente 11 e continuate così con tutte le altre. Lasciatele raffreddare 12.
									

								

															

																		
																															
											
										
																														
																		Nel frattempo occupatevi della crema di zucca e castelmagno. Per prima cosa grattugiate il formaggio: è a pasta semi dura perciò si sbriciolerà facilmente, quindi prestate attenzione mentre grattugiate; tenetelo il Castelmagno grattugiato parte 13. Passate alla pulizia della zucca: eliminate la buccia, semi e filamenti interni dopodiché ottenete dei cubetti piccolissimi, 2-3 mm andranno bene 14. In questo modo cuoceranno in poco tempo. Mettete a scaldare una padella con pochissimo olio e uno spicchio d’aglio in camicia (ricordate di schiacciarlo con il palmo della mano prima). Non appena il fondo sarà caldo unite i cubetti e lasciateli saltare per 1 minuto 15.
									

								

															

																		
																															
											
										
																														
																		Abbassate la fiamma, regolate di sale e di pepe e poi aggiungete l’acqua lasciando cuocere così per 15 minuti 16: il fondo non dovrà asciugarsi troppo, nel caso potete aggiungere ancora un po’ d’acqua. A fine cottura eliminate l’aglio 17 e versate subito nel mixer, dovrete approfittare che il fondo è ancora ben caldo 18.
									

								

															

																		
																															
											
										
																														
																		Aggiungete il Castelmagno 19 e frullate fino ad ottenere una crema liscia. Nel caso potrete aggiungere poche gocce di acqua calda 20. Trasferite in una ciotola la crema, unite il mascarpone 21
									

								

															

																		
																															
											
										
																														
																		e mescolate fino ad ottenere una crema omogenea 22. Trasferite in tutto in una sac-à-poche con la bocchetta a siringa e iniziate a farcire le castagnole. Praticate un foro d’entrata e scavate delicatamente 23, poi spremete la farcia fino a riempirle e continuate così per tutte. Ecco pronte le vostre golose castagnole salate con crema di zucca e Castelmagno, buon Carnevale 24!
									

								

							
					    