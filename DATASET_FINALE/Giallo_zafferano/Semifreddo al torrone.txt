Difficoltà: Media
Un classico intramontabile che non può mancare a Natale è il torrone, uno dei dolci tipici delle feste sempre molto apprezzato da grandi e piccini. In questa ricetta vi presentiamo un modo originale per portare in tavola tutta la bontà di questo dessert, aggiungendo una nota fresca e gustosa: ecco il semifreddo al torrone, un dolce al cucchiaio davvero prelibato e invitante, che conquisterà i vostri ospiti al primo assaggio! La cremosità del semifreddo è arricchita da deliziosi pezzettini di torrone e cioccolato, il tutto accompagnato da una squisita ganache al gianduia da leccarsi i baffi. E per creare una versione alternativa? Accompagnate il semifreddo al torrone anche con una ganache al cioccolato fondente! Per concludere in bellezza una cena speciale portate in tavola il semifreddo al torrone: non ve ne pentirete !


						
						

														INGREDIENTI
							
							                            
                                
    								
    									
    										
    										574
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    574
    					
    					    					    					
    					    Carboidrati
    					    g
    					    52.7
    					
    					    					    					
    					      di cui zuccheri
    					    g
    					    52.7
    					
    					    					    					
    					    Proteine
    					    g
    					    10.3
    					
    					    					    					
    					    Grassi
    					    g
    					    35.8
    					
    					    					    					
    					      di cui saturi
    					    g
    					    17.77
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    287
    					
    					    					    					
    					    Sodio
    					    mg
    					    40
    					
    					    				
    			
                            
													


						
														
							
														Ingredienti per 4 porzioni
							

							
								

																	Zucchero
								
								
								
																	90
									g
																

								

							
								

																	Tuorli
								
								
								
																	70
									g
																

								

							
								

																	Acqua
								
								
								
																	25
									g
																

								

							
								

																	Torrone
								
								
								
																	40
									g
																

								

							
								

																	Cioccolato fondente
								
								
								
																	25
									g
																

								

							
								

																	Panna fresca liquida
								
								
								
																	250
									g
																

								

							
								

																	Aroma alla mandorla
								
								
								
																	1
									goccia
																

								

							
														
							
						
														
							
														per la ganache 
							

							
								

																	Cioccolato gianduia
								
								
								
																	100
									g
																

								

							
								

																	Panna fresca liquida
								
								
								
																	75
									g
																

								

							
														
							
						
														
							
														per guarnire
							

							
								

																	Mandorle in scaglie
								
								
								
																	
									q.b.
																

								

							
								

																	Cioccolato fondente
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il semifreddo al torrone con un coltello tritate finemente il torrone 1 e il cioccolato fondente 2. In un pentolino dal fondo pesante versate lo zucchero, aggiungete l'acqua 3 e scaldate a fuoco basso per sciogliere lo zucchero mescolando;
									

								

															

																		
																															
											
										
																														
																		quando si sarà formato lo sciroppo e comincerà a bollire, immergete un termometro per alimenti 4 per assicurarvi che arrivi  alla temperatura di 121°. Quando lo sciroppa avrà raggiunto 115° ponete i tuorli in una ciotola e cominciate a montarli con uno sbattitore elettrico; una volta che lo sciroppo avrà raggiunto i 121° versatelo a filo nella ciotola con le fruste in azione 5. Continuate a montare 6,
									

								

															

																		
																															
											
										
																														
																		finché il composto bianco e spumoso non sarà freddo 7. A questo punto aggiungete il torrone 8, il cioccolato fondente precedentemente tritato 9 e 
									

								

															

																		
																															
											
										
																														
																		l'aroma di mandorle 10; mescolate con una spatola da cucina per amalgamare bene tutti gli ingredienti 11. In una ciotola a parte montate la panna liquida ben fredda con uno sbattitore elettrico 12;
									

								

															

																		
																															
											
										
																														
																		aggiungetela un cucchiaio alla volta al composto a base di uova e zucchero 13, mescolando delicatamente dall'alto verso il basso perché non si smonti 14, poi mettete il composto che avete ottenuto in una sac-à-poche senza bocchetta a cui potete praticare un foro. Ponete 4 coppapasta di 7,5 cm di diametro e 4,5 cm di altezza su una leccarda con un foglio di carta da forno. Foderateli con una striscia di carta acetata più alta rispetto al bordo (in alternativa potete utilizzare anche della carta da forno) 15,
									

								

															

																		
																															
											
										
																														
																		dopodiché riempiteli con l’aiuto della sac-à-poche fino al bordo 16. Una volta terminato 17, livellate bene la superficie e metteteli in freezer almeno una notte. Poco prima di servire preparate la ganache al gianduia: in un pentolino fate scaldare la panna 18, poi
									

								

															

																		
																															
											
										
																														
																		aggiungete il cioccolato gianduia tritato 19, mescolando con la frusta a mano fino al completo scioglimento 20. Ponete la ganache che avete ottenuto in un recipiente e fate raffreddare 21.
									

								

															

																		
																															
											
										
																														
																		Trascorso il tempo necessario, togliete il semifreddo dal freezer: estraetelo dagli stampi tirando delicatamente la striscia di acetato con cui li avete rivestiti 22 e poi andate a eliminare la striscia di acetato che li avvolge 23. Con un pelaverdure ricavate dei riccioli sottili di cioccolato per decorare 24.
									

								

															

																		
																															
											
										
																														
																		Ponete il semifreddo su un piatto da portata 25 e guarnitelo a piacere con la ganache al gianduia che avete preparato 26; infine distribuite le mandorle a lamelle e i riccioli di cioccolato a piacere sulla superficie: il vostro semifreddo al torrone è pronto per essere servito e gustato 27.
									

								

							
					    