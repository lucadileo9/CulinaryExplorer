Difficoltà: Media
Da qualche anno a Napoli spopola un dolcetto delizioso: una soffice brioscina dal candido ripieno… la ricetta è stata ideata dalla Pasticceria Poppella e il nome è stato scelto proprio in riferimento al suo aspetto immacolato. Stiamo parlando dei fiocchi di neve! Queste graziose cupoline ricoperte di zucchero a velo nascondono una crema di ricotta leggera e spumosa, dal delicato sentore di vaniglia. La ricetta originale viene custodita gelosamente dai suoi ideatori, proprio come quella della polacca aversana, un'altra prelibatezza campana strettamente legata a una famosa pasticceria, e noi anche questa volta abbiamo voluto darvi la nostra versione che siamo certi non vi deluderà! Prendetevi il giusto tempo per accompagnare l’impasto durante la lievitazione, utilizzando gli intervalli di riposo per preparare le creme che serviranno a farcire i vostri fiocchi di neve… la vostra dedizione verrà ripagata da questi batuffoli di dolcezza, perfetti da gustare in ogni momento della giornata.


						
						

														INGREDIENTI
							
													


						
														
							
														Per l'impasto (per circa 28 fiocchi di neve)
							

							
								

																	Farina 00
								
								
								
																	400
									g
																

								

							
								

																	Farina Manitoba
								
								
								
																	100
									g
																

								

							
								

																	Zucchero
								
								
								
																	80
									g
																

								

							
								

																	Latte intero
								
								
								(a temperatura ambiente)
																	150
									g
																

								

							
								

																	Lievito di birra fresco
								
								
								
																	10
									g
																

								

							
								

																	Burro
								
								
								(a temperatura ambiente)
																	30
									g
																

								

							
								

																	Sale fino
								
								
								
																	4
									g
																

								

							
								

																	Baccello di vaniglia
								
								
								
																	½
									
																

								

							
								

																	Acqua
								
								
								
																	150
									g
																

								

							
														
							
						
														
							
														per spennellare
							

							
								

																	Latte intero
								
								
								
																	15
									g
																

								

							
								

																	Uova
								
								
								(medio)
																	1
									
																

								

							
														
							
						
														
							
														Per la crema di ricotta
							

							
								

																	Ricotta vaccina
								
								
								
																	150
									g
																

								

							
								

																	Panna fresca liquida
								
								
								
																	150
									g
																

								

							
								

																	Zucchero a velo
								
								
								
																	25
									g
																

								

							
								

																	Scorza di limone
								
								
								
																	½
									
																

								

							
														
							
						
														
							
														Per la crema al latte
							

							
								

																	Latte intero
								
								
								
																	200
									g
																

								

							
								

																	Zucchero
								
								
								
																	60
									g
																

								

							
								

																	Amido di mais (maizena)
								
								
								
																	20
									g
																

								

							
								

																	Miele millefiori
								
								
								
																	10
									g
																

								

							
								

																	Baccello di vaniglia
								
								
								
																	½
									
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i fiocchi di neve, iniziate dall'impasto: tirate fuori dal frigo il burro perché diventi morbido. In una ciotola ampia miscelate la farina 00 a quella Manitoba. Versate anche lo zucchero 1 e il lievito di birra fresco sbriciolato 2. Versate l'acqua a temperatura ambiente 3.
									

								

															

																		
																																											
											
										
																						
											
										
																						
											
										
																																										
																		Versate anche il latte 4, mentre impastate 5 unite un pizzico di sale 6.
									

								

															

																		
																																											
											
										
																						
											
										
																						
											
										
																																										
																		Preparate il burro aromatizzato con la vaniglia 7. Trasferite l'impasto sul piano di lavoro, allargatelo con le mani e ponete al centro il burro aromatizzato 8, quindi richiudete l'impasto su se stesso 9. 
									

								

															

																		
																																											
											
										
																						
											
										
																						
											
										
																																										
																		Lavorate a mano con energia per far assorbire il burro 10. Dovrete ottenere un impasto bello liscio, sarà leggermente appiccicoso 11. Lasciate lievitare in ciotola 12 coperto con pellicola per circa 1h e 30 min, o fino a raddoppio.
									

								

															

																		
																																											
											
										
																						
											
										
																						
											
										
																																										
																		Una volta trascorso il tempo indicato, versate l'impasto lievitato sul bancone e staccate piccoli pezzetti da circa 30 g l'uno 13. Lavorate ciascun pezzetto di impasto in questo modo: portate tutti i lembi al centro 14, fate in modo che la chiusura della pallina poggi sul bancone e roteate in modo da sigillare bene. Procedete così per tutte in modo da formare i fiocchi di neve e poggiarli ben distanziati tra loro su una teglia foderata con carta forno 15. 
									

								

															

																		
																																											
											
										
																						
											
										
																						
											
										
																																										
																		Una volta riempita la teglia 16, coprite con pellicola, lasciandola leggere in modo da non schiacciare le palline 17. Fate lievitare circa 1h e mezza a temperatura ambiente. Intanto potete preparare la farcitura: in un pentolino versate il latte, accendete il fuoco medio e aromatizzate con i semi della bacca di vaniglia 18. 
									

								

															

																		
																																											
											
										
																						
											
										
																						
											
										
																																										
																		Unite lo zucchero 19 e il miele, mescolate con una frusta per farlo sciogliere 20. Una volta che il latte sarà quasia bollore, spegnete e versate tutto insieme l'amido di mais. Mescolate ancora, fino a quando il composto non sarà diventato fluido 21.
									

								

															

																		
																																											
											
										
																						
											
										
																						
											
										
																																										
																		Versatelo in una ciotola bassa e ampia, coprite subito con pellicola 22. Una volta intiepidito, riponete in frigo. In una ciotola versate la ricotta vaccina ben scolata del siero in eccesso e setacciata 23, versate anche lo zucchero a velo e grattugiate la scorza del limone 24. 
									

								

															

																		
																																											
											
										
																						
											
										
																						
											
										
																																										
																		Unite le due preparazioni: la crema di latte oramai fredda alla base di ricotta e mescolate con una marisa 25. In una ciotolina rompete un uovo e mescolatelol al latte 26 27. 
									

								

															

																		
																																											
											
										
																						
											
										
																						
											
										
																																										
																		Spennellate i fiocchi di neve con la miscela 28 e infornate in forno statico preriscaldato a 180° per 15-18 minuti al massimo, dovranno risultare leggermente dorate in superficie. Una volta che saranno pronti andranno sfornati e lasciati raffreddare. Riprendete la crema di latte e ricotta 29, unite la panna semimontata 30. 
									

								

															

																		
																																											
											
										
																						
											
										
																						
											
										
																																										
																		Mescolate delicatamente con dei movimenti dall'alto verso il basso 31. Aiutandovi con una bocchetta, create un foro alla base di ciascun fiocco di neve 32, quindi versate la farcitura all'interno 33. 
									

								

															

																		
																																											
											
										
																						
											
										
																						
											
										
																																										
																		Una spolverata di zucchero a velo 34 34 e i fiocchi di neve sono pronti per essere gustati 36!
									

								

							
					    