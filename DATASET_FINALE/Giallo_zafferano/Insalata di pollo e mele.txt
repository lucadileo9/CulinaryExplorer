Difficoltà: Molto facile
L’insalata di pollo è una pietanza fresca e appetitosa tipicamente estiva, un piatto perfetto anche come schiscetta per l'ufficio per un pranzo unico e gustoso! Avete mai pensato alla sua versione invernale? Vi aiutiamo noi con l'insalata di pollo e mele che riunisce in un fantasioso tripudio di gusti i frutti della stagione fredda: succosi chicchi di melagrana, la dolcissima polpa delle mele Fuji si uniscono alle tenere listarelle di pollo alla griglia su un letto di insalatina fresca. Con la ricetta dell’insalata di pollo e mele, condita con una speciale salsina, così ricca genuina e saporita, vi faremo riscoprire il piacere di gustare l’insalata anche nella stagione più fredda!


						
						

														INGREDIENTI
							
							                            
                                
    								
    									
    										
    										363
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    363
    					
    					    					    					
    					    Carboidrati
    					    g
    					    14.3
    					
    					    					    					
    					      di cui zuccheri
    					    g
    					    12.1
    					
    					    					    					
    					    Proteine
    					    g
    					    40.6
    					
    					    					    					
    					    Grassi
    					    g
    					    16
    					
    					    					    					
    					      di cui saturi
    					    g
    					    2.37
    					
    					    					    					
    					    Fibre
    					    g
    					    3.5
    					
    					    					    					
    					    Colesterolo
    					    mg
    					    97
    					
    					    					    					
    					    Sodio
    					    mg
    					    665
    					
    					    				
    			
                            
													


						
														
							
							

							
								

																	Mele Fuji
								
								
								
																	220
									g
																

								

							
								

																	Petto di pollo
								
								
								
																	700
									g
																

								

							
								

																	Rucola
								
								
								
																	70
									g
																

								

							
								

																	Spinacini
								
								
								
																	70
									g
																

								

							
								

																	Melagrana
								
								
								
																	1
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per condire
							

							
								

																	Olio extravergine d'oliva
								
								
								
																	50
									g
																

								

							
								

																	Senape
								
								
								
																	25
									g
																

								

							
								

																	Aceto di mele
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’insalata di pollo e mele iniziate dividendo a metà il petto di pollo 1, eliminate le parti di grasso, quindi tagliatelo a fette spesse 1 cm 2. Prendete una pirofila, sul fondo versate un filo d'olio di oliva e condite con pepe e sale 3.
									

								

															

																		
																															
											
										
																														
																		Adagiate qui le fette di pollo che avete tagliato, quindi conditele anche in superficie con l'olio 4, sale e pepe. Lasciate insaporire e intanto occupatevi dell’insalata: lavate la rucola e lo spinacino 5, quindi asciugate le foglioline nella centrifuga 6 e tenetele da parte.
									

								

															

																		
																															
											
										
																														
																		Sgranate la melagrana e raccogliete i semini in una ciotola: dovrete ottenere circa 150 g di chicchi di melagrana 7. Occupatevi ora della cottura del pollo: scaldate bene una piastra e, quando sarà ben calda, adagiate le fette di pollo 8 avendo cura di irrorarle con il condimento utilizzato per la breve marinatura 9.
									

								

															

																		
																															
											
										
																														
																		Cuocete il pollo per circa 4-5 minuti per lato (o fino a quando non risulterà ben cotto e presenterà le tipiche striature della piastra) 10. Una volta pronto tenete da parte il pollo e occupatevi della salsa per condire l'insalata di pollo e mele: in una ciotola versate la senape, aggiungete l’aceto di mele 11 e poi l’olio di oliva 12,
									

								

															

																		
																															
											
										
																														
																		infine salate, pepate e mescolate per emulsionare bene la salsa 13. Lavate e asciugate le mele, dividetele in quarti 14, tagliate via il torsolo 15
									

								

															

																		
																															
											
										
																														
																		quindi affettatele sottilmente senza togliere la buccia 16. Prendete le fettine di pollo grigliate e tagliatele in diagonale a striscioline da circa 1 cm di spessore 17. Tutto è pronto per comporre l’insalata: in una ciotola versate la rucola e lo spinacino, le fettine di mela 18
									

								

															

																		
																															
											
										
																														
																		e il pollo 19, irrorate con la salsa alla senape 20, mescolate e servite subito la vostra insalata di pollo e mele 21!
									

								

							
					    