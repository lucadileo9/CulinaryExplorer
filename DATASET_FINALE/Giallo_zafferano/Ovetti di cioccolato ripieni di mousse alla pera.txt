Difficoltà: Media
Per ingolosire i più piccini e stupire i grandi, ecco gli ovetti di cioccolato ripieni di mousse alla pera! Un goloso accostamento di sicuro successo.

Procuratevi degli ovetti di cioccolato, divideteli a metà e, dopo averne decorato i bordi con granella di nocciola, riempiteli con una deliziosa mousse alla pera.


												
						
						

														INGREDIENTI
							
							                            
                                
    								
    									
    										
    										171
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    171
    					
    					    					    					
    					    Carboidrati
    					    g
    					    14.2
    					
    					    					    					
    					      di cui zuccheri
    					    g
    					    14.2
    					
    					    					    					
    					    Proteine
    					    g
    					    2.1
    					
    					    					    					
    					    Grassi
    					    g
    					    10.4
    					
    					    					    					
    					      di cui saturi
    					    g
    					    4.8
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    12
    					
    					    					    					
    					    Sodio
    					    mg
    					    17
    					
    					    				
    			
                            
													


						
							
														Ingredienti per 8 porzioni
							

							
								

																	Ovetti di cioccolato al latte
								
								
								
																	4
									
																

								

							
								

																	Pere abate
								
								
								
																	300
									g
																

								

							
								

																	Moscato
								
								
								
																	150
									ml
																

								

							
								

																	Zucchero
								
								
								
																	20
									g
																

								

							
								

																	Panna fresca liquida
								
								
								
																	120
									ml
																

								

							
								

																	Cioccolato fondente
								
								
								
																	50
									g
																

								

							
								

																	Granella di nocciole
								
								
								
																	3
									cucchiai
																

								

							
								

																	Cannella in polvere
								
								
								
																	
									q.b.
																

								

							
								

																	Colla di pesce
								
								
								
																	5
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli ovetti di cioccolato ripieni di mousse alla pera iniziate sbucciando le pere ed eliminando il torsolo centrale 1, tagliatele a dadi e ponetele in un tegame in cui aggiungerete il vino moscato 2 e lo zucchero 3.  Fate quindi cuocere le pere ed evaporare il vino. Nel frattempo mettete in ammollo per 10 minuti  i fogli di colla di pesce in abbondante acqua fredda.
									

								

															

																		
																															
											
										
																														
																		Quando le pere saranno cotte, passatele al mixer ancora calde, aggiungendo se gradite una spolverata di cannella in polvere 4. Dovrete ottenere una purea liscia e senza grumi, se necessario passate la crema al setaccio.Strizzate la colla di pesce 5 e scioglietela nella purea di pera ancora calda, poi riponete la purea in frigorifero per circa mezz'ora.Nel frattempo dividete le uova di cioccolato a metà servendovi di un coltellino dalla lama liscia e sottile che scalderete appena sulla fiamma e con la quale inciderete la linea di giuntura, già esistente 6.
									

								

															

																		
																															
											
										
																														
																		Fate sciogliere il cioccolato fondente a bagnomaria o al microonde e spennellate i bordi delle uova 7 che poi intingerete nella granella di nocciola 8  e lascerete indurire al fresco. Ponete il restante cioccolato sciolto in una sac a poche e disegnate su carta forno 8 sagome (fiocchetti, cuoricini, girandole),  che porrete a raffreddare in frigorifero 9.
									

								

															

																		
																															
											
										
																														
																		Montate la panna e incorporatela delicatamente alla purea di pera 10 precedentemente preparata. Ponete la mousse così ottenuta in frigorifero e lasciatela raffreddare per almeno mezz'ora.Con la mousse ben fredda, riempite le 8 mezze uova 11 e infine posizionate una decorazione di cioccolato sull’estremità di ognuno di esse 12. Servite le uova di cioccolato ripiene di mousse ben fredde.
									

								

							
					    