Difficoltà: Facile
Queste piccole gemme dal colore verde, acceso e brillante, sono uno degli ingredienti più buoni della primavera. Con la loro dolcezza i piselli si adattano a moltissime preparazioni, perfetti con la pasta ancora più buoni se serviti da soli come contorno! Certo questa stagione ci regala splendide giornate, ma anche sporadiche piogge e quando la temperatura si abbassa leggermente quello che ci vuole per tirarsi su di morale è un comfort food, come la vellutata di piselli che vi proponiamo oggi! Una crema avvolgente che piacerà a grandi e piccini grazie alla sua consistenza perfetta ottenuta tramite l'aggiunta di un ingrediente segreto: qualche cucchiaio di panna infatti renderà la vellutata di piselli ancora più golosa! Al primo assaggio vi innamorerete della vellutata di piselli e vi lascerete coccolare da questa portata anche in una bella giornata di sole come alternativa ad un primo piatto di pasta!


												
						
						

														INGREDIENTI
							
							                            
                                
    								
    									
    										
    										285
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    285
    					
    					    					    					
    					    Carboidrati
    					    g
    					    19.4
    					
    					    					    					
    					      di cui zuccheri
    					    g
    					    7.2
    					
    					    					    					
    					    Proteine
    					    g
    					    19.4
    					
    					    					    					
    					    Grassi
    					    g
    					    14.4
    					
    					    					    					
    					      di cui saturi
    					    g
    					    4.68
    					
    					    					    					
    					    Fibre
    					    g
    					    24.5
    					
    					    					    					
    					    Colesterolo
    					    mg
    					    17
    					
    					    					    					
    					    Sodio
    					    mg
    					    1704
    					
    					    				
    			
                            
													


						
							
							

							
								

																	Pisellini
								
								
								
																	1
									kg
																

								

							
								

																	Cipolle bianche
								
								
								
																	100
									g
																

								

							
								

																	Panna fresca liquida
								
								
								
																	20
									g
																

								

							
								

																	Grana Padano DOP
								
								
								
																	50
									g
																

								

							
								

																	Olio extravergine d'oliva
								
								
								 
																	30
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Brodo vegetale
								
								
								 
																	400
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la vellutata di piselli inziate a preparare il brodo vegetale, quando sarà pronto mondate la cipolla, poi affettatela 1; in un tegame fate scaldare l'olio leggermente a fuoco basso e tuffate la cipolla 2. Lasciate appassire leggermente la cipolla a fuoco basso mescolando spesso per evitare che si bruci. Dopodichè unite i piselli (che usiate piselli freschi o congelati il procedimento sarà lo stesso) 3,
									

								

															

																		
																															
											
										
																														
																		salate, pepate e mescolate il tutto 4. Lasciate cuocere circa 5 minuti, poi coprite con 350 g di brodo vegetale ( tenetene da parte 50 g). Continuate la cottura per altri 15-20 minuti, dopodichè spegnete il fuoco e usando un mixer ad immersione 6,
									

								

															

																		
																															
											
										
																														
																		frullate il tutto aggiungendo man a mano il brodo vegetale tenuto da parte 7 fino a raggiungere una consistenza liscia e la densità desiderata 8. Aggiungete la panna fresca 9
									

								

															

																		
																															
											
										
																														
																		riaccendete il fuoco e proseguite la cottura per altri 5 minuti, mescolando spesso 10. Trasferite la vostra crema di piselli all'interno di un colino 11 e setacciatela aiutandovi con una spatola per renderla ancora più cremosa 12.
									

								

															

																		
																															
											
										
																														
																		Impiattate la vostra vellutata di piselli 13 e guarnitela con delle scaglie di Grana Padano a piacere 14 prima di servirla calda o tiepida come preferite 15!
									

								

							
					    