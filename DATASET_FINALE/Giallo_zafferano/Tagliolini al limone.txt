Difficoltà: Facile
I tagliolini al limone sono un primo piatto prelibato e dal gusto delicato. In questa ricetta abbiamo pensato di partire dalla pasta fresca, ottenuta in questo caso con farina e semola rimacinata, per rendere questo piatto ancora più genuino e saporito! Che decidiate di utilizzare la macchina per tirare la pasta o il mattarello, assicuratevi di ottenere una sfoglia e un formato di pasta molto sottile caratteristico dei tagliolini, circa 1-2 mm di larghezza. Proprio per la sua struttura, il tagliolino è perfetto per trattenere sughi leggeri e delicati così che ad ogni forchettata potrete gustare tutta la cremosità del condimento a base di scorza e succo di limone! Per un profumo e un gusto più intenso, scegliete i limoni di Sorrento o Amalfi, dalla polpa succosa e moderatamente acida.


						
						

														INGREDIENTI
							
							                            
                                
    								
    									
    										
    										311
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    311
    					
    					    					    					
    					    Carboidrati
    					    g
    					    40.9
    					
    					    					    					
    					      di cui zuccheri
    					    g
    					    2.5
    					
    					    					    					
    					    Proteine
    					    g
    					    8
    					
    					    					    					
    					    Grassi
    					    g
    					    12.9
    					
    					    					    					
    					      di cui saturi
    					    g
    					    5.94
    					
    					    					    					
    					    Fibre
    					    g
    					    1.7
    					
    					    					    					
    					    Colesterolo
    					    mg
    					    90
    					
    					    					    					
    					    Sodio
    					    mg
    					    324
    					
    					    				
    			
                            
													


						
														
							
														Per la pasta fresca
							

							
								

																	Farina 00
								
								
								
																	200
									g
																

								

							
								

																	Uova
								
								
								(2 medie)
																	70
									g
																

								

							
								

																	Semola
								
								
								per la spianatoia
																	
									q.b.
																

								

							
														
							
						
														
							
														Per il condimento
							

							
								

																	Burro
								
								
								
																	40
									g
																

								

							
								

																	Scorza di limone
								
								
								possibilmente non trattato
																	1
									
																

								

							
								

																	Succo di limone
								
								
								
																	1
									
																

								

							
								

																	Olio extravergine d'oliva
								
								
								 
																	10
									g
																

								

							
								

																	Timo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i tagliolini al limone, per prima cosa preparate la pasta fresca: in una ciotola versate la farina (potete rimanere un po' indietro rispetto alla dose consigliata e aggiungerne al bisogno mentre impastate) 1, rompete le uova e iniziate a mescolare con una forchetta 2, poi usate le mani per maneggiare gli ingredienti fino a ottenere un impasto omogeneo 3.
									

								

															

																		
																															
											
										
																														
																		Trasferite l’impasto su un piano di lavoro leggermente infarinato e continuate a lavorarlo energicamente 4; aggiungete poca farina se necessario e maneggiate fino a ottenere un impasto liscio ed elastico. Formate una pallina 5 e ponetela in un sacchetto per alimenti 6 o avvolgetela nella pellicola trasparente e fate riposare almeno 30 minuti a temperatura ambiente, in luogo fresco e asciutto.
									

								

															

																		
																															
											
										
																														
																		Trascorso il tempo di riposo, riprendete la pasta, spolverizzate con pochissima farina 00, poi dividetela in 2 porzioni; richiudete nella pellicola quella che non usate subito per non farla seccare, l'altra potete tirarla con la macchina (potete in alternativa usare il mattarello), passando dal livello più basso a quello più alto fino a ottenere una sfoglia molto sottile 7. Adagiate le strisce ottenute su un piano di lavoro leggermente infarinato con semola rimacinata, con cui potrete spolverizzare anche le sfoglie pasta 8. Ricavate tre rettangoli da ciascuna sfoglia, lasciate che si asciughino per 2-3 minuti per lato. Dopodiché avvolgete i rettangoli su se stessi, senza pressare, per formare dei rotolini 9
									

								

															

																		
																															
											
										
																														
																		e tagliateli col coltello a striscioline di 2 mm di spessore 10. Srotolate i tagliolini con delicatezza prendendo un lembo di pasta 11, arrotolateli a nido 12 e lasciateli seccare su un canovaccio pulito e leggermente infarinato oppure su uno stendipasta. Proseguite fino a terminare tutta la pasta fresca.
									

								

															

																		
																															
											
										
																														
																		Una volta pronti i tagliolini, passate alla preparazione del condimento: lavate bene il limone e grattugiate la scorza 13, facendo attenzione a evitare la parte bianca, di sapore amarognolo; poi spremete il succo del limone 14. Prendete un tegame capiente o una padella larga dai bordi alti, aggiungete l’olio, il burro e la scorza di limone 15 e fate sciogliere il tutto a fuoco molto dolce.
									

								

															

																		
																															
											
										
																														
																		Unite anche il succo di limone (potete filtrarlo per evitare che i semini finiscano nel condimento) 16. Lessate i tagliolini in acqua bollente salata per 1-2 minuti al massimo 17, poi scolateli e aggiungeteli direttamente alla padella col condimento 18.
									

								

															

																		
																															
											
										
																														
																		Fate saltare velocemente il tutto, aggiungendo un mestolo di acqua di cottura della pasta se necessario e mescolando per amalgamare bene 19. Aggiungete qualche fogliolina di timo 20 e spegnete il fuoco. I vostri tagliolini al limone sono pronti per essere serviti ben caldi 21!
									

								

							
					    