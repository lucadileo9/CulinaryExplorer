Difficoltà: Media
Per preparare il rosti nella maniera classica, quella della cucina svizzera del Cantone di Berna, avremmo bisogno di patate, lardo e strutto (e cipolle, magari).
Un piatto tanto gustoso quanto calorico. Abbiamo dunque deciso di mantenere la “filosofia” del Rosti cercando tuttavia di renderlo meno calorico e anche più veloce da preparare.
Alle patate, grattugiate come nel tradizionale rosti, sono aggiunti solo poco olio extravergine di oliva, rosmarino, sale e pepe: un'alternativa gustosa, leggera e profumata.
La semplicità di questa reinterpretazione light, già sperimentata con altre ricette come i pancake, può essere resa ancor più stuzzicante: basterà arricchire ed insaporire le patate con ogni genere di pianta aromatica o spezia, trasformandola in un'esplosione di colore e sapore.


												
						
						

														INGREDIENTI
							
							                            
                                
    								
    									
    										
    										116
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    116
    					
    					    					    					
    					    Carboidrati
    					    g
    					    22.2
    					
    					    					    					
    					      di cui zuccheri
    					    g
    					    1.2
    					
    					    					    					
    					    Proteine
    					    g
    					    2.6
    					
    					    					    					
    					    Grassi
    					    g
    					    1.9
    					
    					    					    					
    					      di cui saturi
    					    g
    					    0.36
    					
    					    					    					
    					    Fibre
    					    g
    					    2.2
    					
    					    					    					    					
    					    Sodio
    					    mg
    					    499
    					
    					    				
    			
                            
													


						
							
							

							
								

																	Patate
								
								
								
																	480
									g
																

								

							
								

																	Olio extravergine d'oliva
								
								
								
																	1
									cucchiaio
																

								

							
								

																	Sale
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Rosmarino
								
								
								
																	1
									rametto
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il Rosti light iniziate a pelare le patate 1 e grattugiatele con la grattugia a fori grossi 2. Ponete le patate grattugiate in un colapasta posto sopra un recipiente e salatele 3: questa operazione consente di eliminare dai tuberi quanta più acqua possibile.
									

								

															

																		
																															
											
										
																														
																		Per ottenere un risultato migliore, potete anche strizzarle a mano 4, facendo attenzione a non romperle troppo. Ultimato questo passaggio, trasferite le patate in un recipiente. Procedete con il condimento. Tritate finemente il rosmarino 5 e aggiungetelo alle patate insieme al pepe nero 6,
									

								

															

																		
																															
											
										
																														
																		unitevi infine l’olio di oliva 7 e mescolate bene tutti gli ingredienti. Formate a questo punto i rosti con uno stampo per hamburger di 10 cm di diametro e di 1,5 cm di spessore: ponete all’interno della forma il composto 8 e premete per ottenere i cilindri 9. Se non avete lo stampo per hamburger potete procedere a mano, dando la forma alle patate con un semplice coppapasta circolare e compattando bene tramite il dorso di un cucchiaino.
									

								

															

																		
																															
											
										
																														
																		Irrorate una padella con un filo di olio e fate scaldare leggermente, quindi adagiate pochi rosti alla volta e procedete con la cottura a fuoco medio, per 8-10 minuti. Trascorso questo tempo, con l’aiuto di una spatola girate le patate 11 e cuocete anche l'altro lato per altri 8-10 minuti. Quando saranno cotti adagiateli per qualche secondo su un foglio di carta assorbente 12. Il vostro rosti light è pronto.
									

								

							
					    