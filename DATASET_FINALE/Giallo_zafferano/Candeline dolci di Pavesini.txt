Difficoltà: Facile
Le candele sono uno degli oggetti più simbolici del Natale, con la loro luce creano un'atmosfera davvero magica. Per il dolce che vi proponiamo oggi ci siamo ispirati proprio a questo, ricreando la stessa magia anche a tavola, con le candeline dolci di Pavesini. Il loro fascino indiscusso non è l'unico pregio di questa ricetta, all'interno dello steccato di Pavesini scoprirete una panna cotta, dai gusti invernali che vi conquisterà grazie al gusto di arancia, cannella e zenzero. E per ricreare la fiammella non potevamo fare altro che utilizzare del caramello, che solidificandosi, sembrerà davvero realistico! Realizzare la ricetta delle candeline dolci di Pavesini è davvero semplice, scoprite insieme a noi come prepararle e servitele al termine di una cena natalizia!


						
						

														INGREDIENTI
							
													


						
														
							
														Ingredienti per la panna cotta
							

							
								

																	Panna fresca liquida
								
								
								
																	500
									g
																

								

							
								

																	Zucchero
								
								
								
																	70
									g
																

								

							
								

																	Gelatina in fogli
								
								
								
																	10
									g
																

								

							
								

																	Scorza d'arancia
								
								
								
																	1
									
																

								

							
								

																	Cannella in stecche
								
								
								
																	1
									
																

								

							
								

																	Zenzero fresco
								
								
								
																	
									q.b.
																

								

							
														
							
						
														
							
														per il caramello
							

							
								

																	Zucchero
								
								
								
																	200
									g
																

								

							
														
							
						
														
							
														per la decorazione
							

							
								

																	Pavesini
								
								
								(circa 2 pacchetti)
																	20
									
																

								

							
								

																	Panna fresca liquida
								
								
								
																	200
									g
																

								

							
								

																	Zucchero a velo
								
								
								
																	30
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le candeline dolci di Pavesini iniziate a preparare la panna cotta. Mettete in una pentola la panna con lo zucchero 1. Aggiungete la scorza d'arancia 2, un pezzetto di zenzero perlato e la stecca di cannella 3. Accendete a fiamma bassa e portate a sfiorare il bollore. 
									

								

															

																		
																																											
											
										
																						
											
										
																						
											
										
																																										
																		Lasciate in infusione per almeno 2 ore. Eliminate quindi gli aromi aggiunti 4 e portate di nuovo a bollore, sempre a fiamma bassa. Nel frattempo mettete a mollo la gelatina in acqua fredda. Non appena il latte inizierà a bollire e la gelatina sarà reidratata scolatela e trasferitela nella panna 5. Mescolate sino a farla sciogliere bene 6.
									

								

															

																		
																																											
											
										
																						
											
										
																						
											
										
																																										
																		Trasferite ora il composto in 4 stampini, versandone 145 g in ciascuno 8. Una volta riempiti gli stampini 8 riponete in frigorifero per almeno 5 ore. Preparate il caramello a secco: versate lo zucchero semolato in una pentola con il fondo spesso 9. 
									

								

															

																		
																																											
											
										
																						
											
										
																						
											
										
																																										
																		Lasciate cuocere a fuoco dolce sino a che lo zucchero non inizierà a sciogliersi e otterrete un caramello ambrato 10. Stendete un foglio di carta forno su un piano e posizionate sopra degli stuzzicadenti. Utilizzando un cucchiaino prelevate un po' di caramello e formate la fiamma sullo stecchino 11. Lasciate solidificare per circa 15 minuti. Quando saranno trascorse le 5 ore della panna cotta, montate anche la panna con lo zucchero a velo 12. Trasferite in una sacca da pasticcere con bocchetta a stella.
									

								

															

																		
																																											
											
										
																						
											
										
																						
											
										
																																										
																		Estraete ora la panna cotta dagli stampini, per facilitare questa operazione immergete la base nell'acqua bollente. Sformate la pannacotta su un piatto da portata, posizionate intorno 5 Pavesini, aggiungete al centro un ciuffetto di panna montata e inserite la fiamma di caramello all'interno 14. Ripetete questa operazione per tutte e 4 le altre candeline e servite 15.
									

								

							
					    