Difficoltà: Media
I ravioli al vapore all’orientale con verdure e mazzancolle sono deliziosi fagottini di pasta, farciti con verdure miste e gamberetti. Grazie alla soia, presente sia in salsa sia in germoglio, il sapore di questi ravioli evocherà subito l’Oriente, dove pietanze come questa sono tipiche e a cui noi ci siamo ispirati per questa versione. I sottili dischetti di pasta usati come involucro si prestano benissimo anche alla cottura al vapore, che rende i ravioli molto delicati e semplici da mangiare anche se si volessero utilizzare le bacchette al posto delle posate. Proponete i ravioli in un’occasione speciale, con ospiti su cui volete fare colpo: il successo è garantito!


												
						
						

														INGREDIENTI
							
							                            
                                
    								
    									
    										
    										196
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    196
    					
    					    					    					
    					    Carboidrati
    					    g
    					    35.6
    					
    					    					    					
    					      di cui zuccheri
    					    g
    					    2.2
    					
    					    					    					
    					    Proteine
    					    g
    					    7.2
    					
    					    					    					
    					    Grassi
    					    g
    					    2.7
    					
    					    					    					
    					      di cui saturi
    					    g
    					    0.42
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    7
    					
    					    					    					
    					    Sodio
    					    mg
    					    489
    					
    					    				
    			
                            
													


						
							
														Ingredienti per 16 ravioli
							

							
								

																	Dischetti di pasta
								
								
								
																	16
									
																

								

							
								

																	Carote
								
								
								
																	60
									g
																

								

							
								

																	Zucchine
								
								
								
																	60
									g
																

								

							
								

																	Melanzane
								
								
								
																	60
									g
																

								

							
								

																	Mazzancolle
								
								
								
																	150
									g
																

								

							
								

																	Germogli di soia
								
								
								
																	70
									g
																

								

							
								

																	Cavolo cappuccio
								
								
								
																	4
									foglie
																

								

							
								

																	Salsa di soia
								
								
								
																	30
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i ravioli al vapore all’orientale con verdure e gamberetti iniziate a pulire e a tagliare tutti gli ingredienti, tenendoli poi da parte separatamente. Rimuovete le estremità delle carote, tagliatele a strisce quindi riducetele in dadolata 1. Procedete allo stesso modo con le zucchine e le melanzane (2-3).
									

								

															

																		
																															
											
										
																														
																		Pulite le mazzancolle togliendo completamente il carapace 4 e, con la punta di un coltello o di uno stuzzicadenti, rimuovete l’intestino 5. Sminuzzateli grossolanamente 6.
									

								

															

																		
																															
											
										
																														
																		In una padella antiaderente irrorata con olio di oliva mettete le carote e fatele cuocere per 2 minuti, quindi unite le zucchine 7. Dopo altri 2 minuti di cottura aggiungete le melanzane 8 e infine i gamberi 9: aggiustate di sale, pepe e proseguite la cottura per 3 minuti.
									

								

															

																		
																															
											
										
																														
																		Sfumate ora con la salsa di soia 10 e quando si sarà assorbita ultimate con i germogli di soia 11. Mescolate bene gli ingredienti e lasciateli riposare a fuoco spento. Portate a bollore l’acqua in una vaporiera, dotata dell’apposita base forata 12.
									

								

															

																		
																															
											
										
																														
																		Estraete dalla confezione i dischetti di pasta 13 e, una volta rimossa la pellicola su cui poggiano, trasferiteli sul piano da lavoro. Inumidite i bordi di un dischetto aiutandovi con un pennello da cucina 14, quindi farcitelo depositando al centro 20/25 gr di ripieno 15.
									

								

															

																		
																															
											
										
																														
																		Chiudete il dischetto per formare il raviolo: sollevatene 2 lembi opposti e sigillateli insieme 16, quindi portate verso il centro i due lembi rimasti aperti ottenendo così un raviolo con 4 angoli liberi 17, infine premete tra di loro gli angoli 18 in modo da formare un piccolo fagottino 19.
									

								

															

																		
																															
											
										
																														
																		Procedete in questo modo con tutti i dischetti di pasta, per ottenere 16 ravioli. Sogliate il cavolo, lavate e asciugate le foglie e rimuovetene la nervatura centrale 20, tagliate quindi le foglie in modo da ricavate 16 quadretti poco più grandi dei ravioli 21: vi serviranno come base per non rompere i ravioli una volta cotti.
									

								

															

																		
																															
											
										
																														
																		Quando l'acqua della vaporiera avrà raggiunto il bollore, disponete sul piano forato della vaporiera i ritagli di foglie, ognuno con un raviolo sopra 22. Coprite con il coperchio 23 e lasciate cuocere per circa 10 minuti. I ravioli al vapore all’orientale con verdure e gamberetti sono pronti 24. Serviteli subito.
									

								

							
					    