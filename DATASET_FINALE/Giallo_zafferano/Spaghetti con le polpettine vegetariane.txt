Difficoltà: Facile
Sarà per la famosa sequenza di Lilli e il Vagabondo, in cui Biagio spinge con il muso l’ultima polpetta verso la sua Lilli con gli occhi scintillanti di disneyano amore; o forse per quel fascino tutto italo-americano, che ci ricorda le picaresche peripezie dei nostri connazionali emigrati nel Nuovo Mondo in cerca di fortuna tanti e tanti anni fa; o forse addirittura perché i 3 chef più famosi della TV gli hanno dedicato una sfida, consacrandolo a piatto gourmet dall’ibrido scanzonato che era…ma quel che è certo è che, se si parla di spaghetti con le polpette (o spaghetti meatballs, come dicono gli americani), ci viene subito l’acquolina in bocca. E se vi dicessimo che ne abbiamo preparato una versione vegetariana? Se c’è un piatto che ha saputo giocare con la tradizione culinaria italiana, e nonostante questo è entrato di diritto nel firmamento dei grandi classici della cucina internazionale, è proprio questo! Noi abbiamo raccolto il guanto della sfida, complice la mancanza di un disciplinare e l’assoluta priorità della pratica sulla teoria, come vuole la scuola di pensiero made in U.S.A., e il risultato sono questi fantastici spaghetti con le polpettine vegetariane: un primo piatto a base di salsa al pomodoro, basilico, intramontabili spaghetti e deliziose polpettine di lenticchie, che ingannano la vista e sorprendono il palato. Che siate vegetariani convinti, onnivori curiosi o semplici riciclatori di avanzi, questa ricetta vi conquisterà. E vi metterà voglia di apparecchiare la tavola con una tovaglia a quadretti bianchi e rossi, farvi crescere i baffi, suonare il mandolino…


						
						

														INGREDIENTI
							
							                            
                                
    								
    									
    										
    										650
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    650
    					
    					    					    					
    					    Carboidrati
    					    g
    					    99.2
    					
    					    					    					
    					      di cui zuccheri
    					    g
    					    4.6
    					
    					    					    					
    					    Proteine
    					    g
    					    25.7
    					
    					    					    					
    					    Grassi
    					    g
    					    16.7
    					
    					    					    					
    					      di cui saturi
    					    g
    					    4.38
    					
    					    					    					
    					    Fibre
    					    g
    					    9.1
    					
    					    					    					
    					    Colesterolo
    					    mg
    					    65
    					
    					    					    					
    					    Sodio
    					    mg
    					    708
    					
    					    				
    			
                            
													


						
														
							
														Ingredienti per gli spaghetti
							

							
								

																	Spaghetti
								
								
								
																	320
									g
																

								

							
								

																	Passata di pomodoro
								
								
								
																	500
									g
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								
																	
									q.b.
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per 45 polpette da 15 g l'una
							

							
								

																	Lenticchie secche
								
								
								
																	150
									g
																

								

							
								

																	Alga kombu
								
								
								
																	5
									g
																

								

							
								

																	Uova
								
								
								(circa 1) 
																	56
									g
																

								

							
								

																	Patate
								
								
								
																	300
									g
																

								

							
								

																	Prezzemolo
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Grana Padano DOP
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti con le polpettine vegetariane, cominciate sciacquando le lenticchie sotto acqua fredda 1 (non sarà necessario ammollarle, ma se preferite potete metterle in ammollo per circa 2 ore: questo favorirà una minima riduzione dei tempi di cottura) e mettendole a lessare per il tempo indicato sulla confezione, in acqua non salata con un quadratino di alga kombu 2. Verso fine cottura, quando risultano tenere, regolate di sale e rimuovete l’alga 3.
									

								

															

																		
																															
											
										
																														
																		Lasciate poi scolare le lenticchie in un colino posto su una bacinella, in modo che perdano tutto l’eccesso di acqua 4. Intanto lessate le patate intere per circa 25-30 minuti (il tempo di cottura dipende dalle dimensioni delle patate utilizzate) 5. Lasciatele intiepidire giusto il tempo necessario per poterle sbucciare, quindi, ancora calde, schiacciatele con uno schiaccia patate 6 e tenetele da parte.
									

								

															

																		
																															
											
										
																														
																		Quando le lenticchie saranno ben scolate e raffreddate, ponetele nel mixer 7 e unite il prezzemolo e l’aglio sbucciato 8. Azionate le lame e frullate il tutto per ottenere un paté fine 9.
									

								

															

																		
																															
											
										
																														
																		Trasferitelo in una ciotola e unite le patate 10, l’uovo 11 e il Grana Padano grattugiato 12.
									

								

															

																		
																															
											
										
																														
																		Regolate quindi di sale e pepe 13 e amalgamate con cura: dovrete ottenere una consistenza pastosa e abbastanza soda 14, facile da lavorare. È il momento di formare le polpette: inumiditevi le mani e formate delle palline con circa 15 g di impasto ciascuna. Mano a mano che sono pronte, disponete le polpettine su un vassoio foderato di carta forno 15.
									

								

															

																		
																															
											
										
																														
																		Nel frattempo, preparate la salsa al pomodoro. Soffriggete brevemente l’aglio e l’olio in un tegame dai bordi alti 16, quindi aggiungete la passata di pomodoro 17 e fate cuocere per circa 30 minuti, mescolando spesso con un cucchiaio di legno per non farla attaccare. A cottura quasi ultimata rimuovete l’aglio 18,
									

								

															

																		
																															
											
										
																														
																		profumate con il basilico 19 e regolate di sale e pepe 20. Ponete sul fuoco una pentola con abbondante acqua salata, e quando bolle buttate la pasta 21.
									

								

															

																		
																															
											
										
																														
																		Mentre gli spaghetti cuociono, In un tegame capiente scaldate un filo d’olio, e quando è ben caldo ponetevi le polpette 22 e fatele rosolare per 2-3 minuti, scuotendo la padella per dorarle su tutti i lati. Versate sulle polpette il sugo di pomodoro 23 e lasciate insaporire per un minuto. Prelevate quindi circa 1/3 delle polpette dalla padella, e tenetela da parte per utilizzarle al momento di impiattare 24.
									

								

															

																		
																															
											
										
																														
																		Scolate gli spaghetti (tenendo un pò di acqua di cottura da parte) e versateli direttamente nella padella con il condimento 25, aggiungete se necessario un po’ di acqua di cottura della pasta 26 e saltate brevemente per amalgamare i sapori. Impiattate i vostri spaghetti, aggiungendo in ogni piatto qualche foglia di basilico fresco e qualche polpettina tenuta da parte 27. Gustate i vostri spaghetti con le polpettine vegetariane ben caldi!
									

								

							
					    