Difficoltà: Facile
Nei ristoranti della lontana Russia c'è un piatto che non manca mai sul menù: i pirozhki sono dei soffici panzerottini realizzati con una pasta lievitata e farciti con diversi ripieni dolci e salati. Per la colazione è possibile farcirli con confettura di albicocche o pezzi di ciliegie, per uno sfizioso antipasto potete provarli con formaggio, carne o verdure e per terminare la cena in bellezza potete scegliere di farcirli con ricotta o mele. Noi oggi abbiamo provato a realizzarli con un ripieno salato a base di uova e cipolle, molto ricco e appetitoso. Nella cucina tradizionale russa non è solo il ripieno a cambiare poiché questi panzerottini possono essere realizzati in forme diverse e si può scegliere se cuocerli in forno oppure friggerli. L'impasto resterà sempre lo stesso, quindi date sfogo alla fantasia e sbizzarritevi realizzando forme e ripieni sempre diversi! E per concludere la cena mettetevi alla prova preparando una deliziosa bird's milk cake...


						
						

														INGREDIENTI
							
							                            
                                
    								
    									
    										
    										428
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    428
    					
    					    					    					
    					    Carboidrati
    					    g
    					    62.3
    					
    					    					    					
    					      di cui zuccheri
    					    g
    					    6.2
    					
    					    					    					
    					    Proteine
    					    g
    					    17.6
    					
    					    					    					
    					    Grassi
    					    g
    					    12.1
    					
    					    					    					
    					      di cui saturi
    					    g
    					    4.87
    					
    					    					    					
    					    Fibre
    					    g
    					    2.6
    					
    					    					    					
    					    Colesterolo
    					    mg
    					    181
    					
    					    					    					
    					    Sodio
    					    mg
    					    746
    					
    					    				
    			
                            
													


						
														
							
														Ingredienti per 7 pirozhki
							

							
								

																	Farina Manitoba
								
								
								
																	590
									g
																

								

							
								

																	Latte intero
								
								
								
																	270
									g
																

								

							
								

																	Uova
								
								
								(circa 1)
																	60
									g
																

								

							
								

																	Burro
								
								
								fuso
																	30
									g
																

								

							
								

																	Lievito di birra fresco
								
								
								
																	10
									g
																

								

							
								

																	Sale fino
								
								
								
																	10
									g
																

								

							
								

																	Zucchero
								
								
								
																	5
									g
																

								

							
														
							
						
														
							
														per il ripieno
							

							
								

																	Cipolle ramate
								
								
								
																	260
									g
																

								

							
								

																	Uova
								
								
								
																	3
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per spennellare
							

							
								

																	Tuorli
								
								
								
																	1
									
																

								

							
								

																	Latte intero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i pirozhki come prima cosa sciogliete il burro e laciatelo intiepidire, poi sciogliete il lievito nel latte tiepido 1. In un'altra ciotola versate la farina, lo zucchero 2, l'uovo 3
									

								

															

																		
																															
											
										
																														
																		e il burro fuso tiepido 4. Iniziate ad impastare con le mani e man mano versate il latte in cui avrete disciolto il lievito 5 e, in ultimo, il sale 6. Lavorate il composto fino ad ottenere un panetto, 
									

								

															

																		
																															
											
										
																														
																		trasferitelo su un piano da lavoro e impastate fino a che sarà liscio 7. Trasferite all'interno di una ciotola e coprite con la pellicola 8. Lasciate lievitare per almeno 3 ore in un luogo asciutto. Nel frattempo occupatevi del ripieno: mondate le cipolle e tagliatele a fettine sottili 9. 
									

								

															

																		
																															
											
										
																														
																		Trasferitele in un tegame dove avrete versato un filo d'olio 10 e fatele appassire fino a che non saranno cotte 11; serviranno circa 10 minuti. Nel frattempo in un pentolino mettete le uova, copritele con l'acqua fredda e calcolate 9 minuti da quando inizierà a bollire prima di scolarle. 
									

								

															

																		
																															
											
										
																														
																		Non appena si saranno intiepidite, sgusciatele 13 e trasferitele in una pirofila. Schiacciatele con la forchetta, poi aggiungete le cipolle 15. 
									

								

															

																		
																															
											
										
																														
																		Condite con sale e pepe, mescolate e conservate in frigorifero fino all'utilizzo 16. Quando l'impasto sarà raddoppiato di volume 17, trasferitelo su un piano di lavoro leggermente infarinato 18.  
									

								

															

																		
																															
											
										
																														
																		Ricavate 7 porzioni da circa 140 g l'una 19, poi date a ciascuna porzione la forma di una pallina 20 e schiacciatele utilizzando il palmo della mano 21. 
									

								

															

																		
																															
											
										
																														
																		Sistemate un po' di ripieno al centro 22, poi richiudete i panzerotti portando una delle estremità sul ripieno 23 e arrotolandoli leggermente 24. 
									

								

															

																		
																															
											
										
																														
																		Pizzicate le estremità per sigillare i pirozhki, poi trasferiteli su una leccarda foderata con carta forno 26. Sbattete il tuorlo con il latte e utilizzatelo per spennellare la superficie 27.  
									

								

															

																		
																															
											
										
																														
																		Cuocete i pirozhki in forno statico preriscaldato a 200° per 20 minuti nel ripiano centrale. Una volta sfornati 29, lasciate intiepidire i vostri pirozhki prima di servirli 30!
									

								

							
					    