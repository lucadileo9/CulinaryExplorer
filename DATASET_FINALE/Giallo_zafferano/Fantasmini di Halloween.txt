Difficoltà: Facile
I fantasmini di Halloween sono una delle ricette più carine, sfiziose e semplici da realizzare per una festicciola tra bambini durante la notte più paurosa dell'anno: Halloween! Dopo aver miscelato burro, zucchero, farina e uova, non vi resta che formare dei piccoli cerchi con il composto ottenuto e infornarli per 5 minuti, dopodiché potrete plasmare i vostri fantasmini e decorarli con le espressioni che più vi piacciono! Preparate i fantasmini di Halloween insieme ai vostri bambini: si divertiranno un mondo! Scoprite quanti altri dolcetti a tema si possono realizzare per un vero e proprio buffet da paura e realizzate anche la nostra torta!


						
						

														INGREDIENTI
							
													


						
														
							
														Ingredienti per circa 30 fantasmini
							

							
								

																	Zucchero
								
								
								
																	100
									g
																

								

							
								

																	Farina 00
								
								
								
																	75
									g
																

								

							
								

																	Estratto di vaniglia
								
								
								
																	1
									cucchiaino
																

								

							
								

																	Sale
								
								
								
																	1
									pizzico
																

								

							
								

																	Uova
								
								
								medie
																	2
									
																

								

							
								

																	Burro
								
								
								
																	75
									g
																

								

							
														
							
						
														
							
														per decorare
							

							
								

																	Zucchero a velo
								
								
								
																	
									q.b.
																

								

							
								

																	Cioccolato fondente
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i fantasmini di Halloween, setacciate la farina dentro ad una ciotola 1 e unitevi lo zucchero 2 il pizzico di sale e l'estratto di vaniglia (oppure i semi di una bacca) 3.
									

								

															

																		
																															
											
										
																														
																		Rompete le uova con una forchetta in una ciotolina 4, unitele alle polveri e mescolate. In ultimo fate fondere il burro e unitelo al composto 5: amalgamate il tutto fino ad ottenere un composto cremoso e senza grumi 6.
									

								

															

																		
																															
											
										
																														
																		Foderate una leccarda con carta forno e stendete un cucchiaino di composto su di essa, poi con il dorso del cucchiaino e con movimenti circolari, espandetelo fino ad ottenere un cerchio di 10 cm di diametro 7. Una volta riempita la leccarda, infornatela in forno già caldo a 200° per 5 minuti e non appena vedrete che i bordi diventeranno ambrati, estraete i cerchi di impasto dal forno, staccateli dalla carta con una spatola di acciaio 8 e metteteli immediatamente (ancora caldi, altrimenti induriranno) negli stampini da creme caramel che conferiranno la caratteristica forma di fantasmino 9.
									

								

															

																		
																															
											
										
																														
																		Lasciate raffreddare i vostri fantasmini poi sformateli su di un piatto 10 e decorateli: fondete il cioccolato fondete e trasferitelo in una sac-à-poche, quindi disegnate occhi e bocca su ogni fantasmino, con espressioni diverse (11-12). Infine spolverizzateli con lo zucchero a velo ed ecco pronti i fantasmini di Halloween!
									

								

							
					    