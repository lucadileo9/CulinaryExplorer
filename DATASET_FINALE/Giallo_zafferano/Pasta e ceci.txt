Difficoltà: Molto facile
I ceci sono legumi che con la loro genuinità e dolcezza si prestano alla preparazione di ricette molto diverse fra loro, da quelle legate a tradizioni regionali come la farinata di ceci, tipica della cucina ligure, a ricette più rustiche come la zuppa di ceci o i ceci al pomodoro, fino ad antipasti o secondi sfiziosi come la frittata al forno ai ceci o l'hamburger di ceci. Se avete voglia di un bel piatto di pasta che racchiuda ingredienti semplici ma allo stesso tempo gustosi e saporiti, vi proponiamo una ricetta della tradizione italiana, dal buon sapore di una volta: la pasta e ceci! Un piatto che sicuramente avrete portato almeno una volta sulla vostra tavola, magari nella classica versione “in bianco”. Noi però vi suggeriamo una deliziosa variante con l’aggiunta della passata di pomodoro e della pancetta, che regaleranno un tocco in più alla ricetta, creando uno sfizioso contrasto con il sapore delicato dei ceci. Non vi resta quindi che provare questa appetitosa e succulenta versione della pasta e ceci, che con la sua genuina bontà saprà scaldarvi nelle sere più fredde dell'inverno!


												
						
						

														INGREDIENTI
							
							                            
                                
    								
    									
    										
    										569
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    569
    					
    					    					    					
    					    Carboidrati
    					    g
    					    79.8
    					
    					    					    					
    					      di cui zuccheri
    					    g
    					    8.6
    					
    					    					    					
    					    Proteine
    					    g
    					    19.3
    					
    					    					    					
    					    Grassi
    					    g
    					    18.2
    					
    					    					    					
    					      di cui saturi
    					    g
    					    3.78
    					
    					    					    					
    					    Fibre
    					    g
    					    14
    					
    					    					    					
    					    Colesterolo
    					    mg
    					    16
    					
    					    					    					
    					    Sodio
    					    mg
    					    1066
    					
    					    				
    			
                            
													


						
							
							

							
								

																	Pipe Rigate
								
								
								
																	320
									g
																

								

							
								

																	Ceci precotti
								
								
								 
																	500
									g
																

								

							
								

																	Cipolle dorate
								
								
								
																	50
									g
																

								

							
								

																	Sedano
								
								
								
																	50
									g
																

								

							
								

																	Aglio
								
								
								
																	1
									spicchio
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	
									q.b.
																

								

							
								

																	Pancetta affumicata
								
								
								 
																	100
									g
																

								

							
								

																	Olio extravergine d'oliva
								
								
								 
																	40
									g
																

								

							
								

																	Passata di pomodoro
								
								
								
																	250
									g
																

								

							
								

																	Rosmarino
								
								
								
																	1
									rametto
																

								

							
								

																	Carote
								
								
								
																	50
									g
																

								

							
								

																	Vino bianco
								
								
								 
																	50
									g
																

								

							
								

																	Concentrato di pomodoro
								
								
								
																	8
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta e ceci, iniziate dal soffritto: vi serviranno innanzitutto una carota, del sedano, una cipolla e uno spicchio d'aglio 1. Lavate le verdure e tritate molto finemente la carota 2, il sedano 3,
									

								

															

																		
																															
											
										
																														
																		la cipolla. Tritate finemente anche il rosmarino, e mettete tutti gli ingredienti da parte 4. In una padella con un po’ d’olio aggiungete la cipolla, fatela imbiondire, quindi unite il sedano 5 e la carota 6, e fateli appassire per qualche minuto,
									

								

															

																		
																															
											
										
																														
																		poi aggiungete lo spicchio d’aglio e lasciate insaporire 7, mescolando di tanto in tanto in modo da non far bruciare il soffritto 8. Aggiungete la cotica della pancetta affumicata 9,
									

								

															

																		
																															
											
										
																														
																		e tagliate il resto della pancetta in piccole striscioline 10. Trasferitele in padella 11, unite il rosmarino tritato 12 e lasciate rosolare per qualche minuto.
									

								

															

																		
																															
											
										
																														
																		Sfumate con il vino bianco 13, salate e pepate 14 e aggiungete i ceci in padella 15.
									

								

															

																		
																															
											
										
																														
																		Unite la passata di pomodoro 16, lasciate sobbollire a fuoco dolce per almeno 15 minuti, poi aggiungete il concentrato di pomodoro 17 e allungate con un mestolo d'acqua 18.
									

								

															

																		
																															
											
										
																														
																		Togliete quindi la cotica della pancetta e lo spicchio d’aglio 19, prelevate circa un terzo dei ceci 20 e metteteli nel frullatore 21.
									

								

															

																		
																															
											
										
																														
																		Frullate fino ad ottenere un composto dalla consistenza cremosa 22; nel frattempo portate a ebollizione una pentola d’acqua salata, buttate la pasta 23 e cuocetela al dente. Mettete in padella la crema ottenuta insieme al soffritto 24,
									

								

															

																		
																															
											
										
																														
																		Scolate la pasta al dente, aggiungetela in padella 25 e mescolate amalgamando bene il tutto 26, in modo che la pasta si unisca bene a tutti gli ingredienti: la vostra pasta e ceci è pronta per essere gustata 27!
									

								

							
					    