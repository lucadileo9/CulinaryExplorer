Difficoltà: Facile
Il caffè alla salentina è una rivisitazione del caffè in ghiaccio leccese: gelato alla mandorla affogato nel caffè e decorato con lamelle di mandorla tostate.
Il caffè in ghiaccio fu inventato da Antonio Quarta a Lecce negli anni ’50: invece di servire durante l’estate il caffè fatto raffreddare in frigorifero, Quarta serviva ai suoi clienti un caffè appena fatto, raffreddato con cubetti di ghiaccio appena presi dal freezer, che manteneva intatto il suo aroma e non rischiava di inacidirsi. Inoltre per dolcificare il caffè veniva usato il latte di mandorla.
Il nostro caffè alla salentina si ispira a questa antica ricetta: noi abbiamo aromatizzato del gelato fior di latte con pasta e latte di mandole e una volta pronto, affogato due palline in una tazzina di caffè e decorato con mandole tostate.
Il caffè alla salentina è un dolce fresco adatto per terminare un pasto in dolcezza.


												
						
						

														INGREDIENTI
							
							                            
                                
    								
    									
    										
    										452
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    452
    					
    					    					    					
    					    Carboidrati
    					    g
    					    40.4
    					
    					    					    					
    					      di cui zuccheri
    					    g
    					    40.4
    					
    					    					    					
    					    Proteine
    					    g
    					    8.8
    					
    					    					    					
    					    Grassi
    					    g
    					    28.3
    					
    					    					    					
    					      di cui saturi
    					    g
    					    11.68
    					
    					    					    					
    					    Fibre
    					    g
    					    3.1
    					
    					    					    					
    					    Colesterolo
    					    mg
    					    50
    					
    					    					    					
    					    Sodio
    					    mg
    					    132
    					
    					    				
    			
                            
													


						
							
							

							
								

																	Caffè
								
								
								
																	160
									ml
																

								

							
								

																	Mandorle in scaglie
								
								
								
																	
									q.b.
																

								

							
								

																	Gelato al fiordilatte
								
								
								
																	500
									g
																

								

							
								

																	Latte di mandorle
								
								
								
																	35
									ml
																

								

							
								

																	Pasta di mandorle
								
								
								
																	100
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il caffè alla salentina, ponete in una ciotola la pasta di mandorle e il latte di mandorle 1 e stemperateli con una frusta 2. Aggiungete il gelato fior di latte 3 e amalgamatelo agli altri ingredienti.
									

								

															

																		
																															
											
										
																														
																		Dovrete ottenere un composto morbido e omogeneo 4 che riporrete in un contenitore ermetico 5 e farete compattare in freezer per una notte (12 ore). Tostate le lamelle di mandorla disposte su di una placca, rivestita con carta da forno, per 1 minuto in forno statico a 200° 6.
									

								

															

																		
																															
											
										
																														
																		Una volta che il gelato sarà compatto, preparate il caffè con la caffettiera. Per ottenere un ottimo caffè, riempite la caldaia della vostra caffettiera con l’acqua fredda e possibilmente povera di calcare facendo ben attenzione a non superare la valvola di sicurezza 7 (altrimenti otterrete un caffè più lungo). Riempite il filtro con il caffè macinato formando una montagnetta che livellerete battendo il filtro sul tavolo con movimenti decisi (8-9). Non pressate con il cucchiaino, nè operate fori sulla superficie.
									

								

															

																		
																															
											
										
																														
																		Chiudete la caffettiera molto stretta 10, così che il caffè non fuoriesca dai lati mentre sale, e ponetala su una fiamma bassa e costante per ottenere un caffè corposo. Man mano che il caffè sale si formerà una schiumetta densa 11: vi consigliamo di non lasciar gorgogliare troppo a lungo il caffè per mantenere intatta la sua dolcezza e il suo aroma. Il vostro caffè è pronto: prima di utilizzarlo mescolatelo direttamente nella moka con un cucchiaino per rendere il caffè più omogeneo 12.
									

								

															

																		
																															
											
										
																														
																		Formate due palline di gelato fior di latte alla mandorla 13 e sistematele in un bicchiere di vetro medio. Versate 30 ml di caffè nel bicchiere 14 e decoratelo con le lamelle di mandorle tostate 15. Ecco il vostro caffè alla salentina!
									

								

							
					    