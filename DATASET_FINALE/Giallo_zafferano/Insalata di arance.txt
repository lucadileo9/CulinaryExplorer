Difficoltà: Molto facile
L’insalata è un piatto estivo per antonomasia… ma ne siete proprio sicuri? Oggi vi proponiamo una fantastica variante invernale: l’insalata di arance! Un piatto tipico della Sicilia, terra baciata dal sole e famosa per le sue arance, dolci e succose! In questa ricetta, gli spicchi di arancia vengono abbinati alle note saporite delle olive nere e a quelle pungenti della cipolla rossa con l’aggiunta di qualche foglia di basilico fresco, dando vita a un contorno originale ed elegante. Se l’unione di questi ingredienti vi lascia perplessi, mettete da parte i vostri dubbi e preparate le papille gustative: tutti i sapori della ricetta si completano a vicenda e si fondono in una squisita armonia mediterranea. Vi state chiedendo a che portata abbinarla? L’insalata di arance è ottima per accompagnare secondi piatti saporiti sia di carne che di pesce, o come intermezzo per rinfrescare il palato durante le impegnative maratone alimentari del periodo natalizio, al pari della tradizionale insalata di rinforzo! Se nonostante tutto l’idea della cipolla non vi convince, provate l’insalata di finocchi e arance, altrettanto fresca e gustosa!


												
						
						

														INGREDIENTI
							
							                            
                                
    								
    									
    										
    										215
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    215
    					
    					    					    					
    					    Carboidrati
    					    g
    					    20.3
    					
    					    					    					
    					      di cui zuccheri
    					    g
    					    20.3
    					
    					    					    					
    					    Proteine
    					    g
    					    2.2
    					
    					    					    					
    					    Grassi
    					    g
    					    13.9
    					
    					    					    					
    					      di cui saturi
    					    g
    					    2
    					
    					    					    					
    					    Fibre
    					    g
    					    5.4
    					
    					    					    					    					
    					    Sodio
    					    mg
    					    317
    					
    					    				
    			
                            
													


						
							
							

							
								

																	Arance
								
								
								tarocco
																	1,2
									kg
																

								

							
								

																	Cipolle rosse
								
								
								 
																	80
									g
																

								

							
								

																	Olive nere
								
								
								 
																	110
									g
																

								

							
								

																	Basilico
								
								
								
																	3
									foglie
																

								

							
								

																	Olio extravergine d'oliva
								
								
								 
																	40
									g
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’insalata di arance, per prima cosa pulite la cipolla rossa: dividetela a metà per il lungo e rimuovete il germoglio verde al centro, se presente 1; tagliate la cipolla a julienne 2, poi mettetela in ammollo in acqua fredda per almeno 10-15 minuti per addolcirne il sapore 3.
									

								

															

																		
																															
											
										
																														
																		Nel frattempo pelate le arance a vivo: iniziate eliminando l’estremità superiore e inferiore dell’arancia 4, poi appoggiate la base su un tagliere e tagliate la buccia con un coltello dall’alto verso il basso, facendo attenzione a rimuovere anche la parte bianca che ha un sapore amarognolo 5. Una volta eliminata tutta la buccia, separate i singoli spicchi praticando dei tagli con la lama del coltello fra la polpa e la pellicina che divide gli spicchi stessi 6.
									

								

															

																		
																															
											
										
																														
																		Infine prendete le olive nere e rimuovete il nocciolo usando l’apposito strumento 7; se non avete il denocciolatore potete procurarvi delle olive già denocciolate. Ora che tutti gli ingredienti sono pronti, potete passare al condimento: versate l’olio extravergine di oliva in una ciotolina 8, salate e pepate a piacere ed emulsionate con una frusta a molla piatta o una forchetta 9.
									

								

															

																		
																															
											
										
																														
																		Adesso potete assemblare la vostra insalata: prendete una ciotola capiente e aggiungete gli spicchi di arancia pelati a vivo 10, le fettine di cipolla, che avrete scolato e asciugato bene 11, e le olive denocciolate 12;
									

								

															

																		
																															
											
										
																														
																		versate il condimento nella ciotola 13 e mescolate bene 14. In ultimo, guarnite con le foglie di basilico spezzettate grossolanamente con le mani e servite la vostra squisita insalata di arance 15!
									

								

							
					    