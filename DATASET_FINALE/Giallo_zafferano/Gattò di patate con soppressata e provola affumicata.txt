Difficoltà: Molto facile
Il termine gattò deriva dalla parola francese gateau (o gattò se italianizzato), il cui significato è quello di torta. Se avete già provato la nostra ricetta del gateau di patate, un piatto unico e rustico molto saporito, potete sperimentare questa versione altrettanto gustosa: il gattò di patate con soppressata e provola affumicata. L'involucro morbido delle patate nasconde al suo interno dadini di soppressata e la provola affumicata, che danno quel tocco in più a cui nessuno può resistere. Per impreziosire ancora di più questa ricetta, abbiamo pensato di creare dei ciuffi di crema di patate per rifinire in maniera raffinata la superficie del gattò. Il gattò di patate con soppressata e provola affumicata è una ricetta perfetta da condividere a tavola e arricchirà il vostro menù con il suo profumo e il suo sapore! Una versione originale realizzata con ingredienti semplici e genuini che vi lascerà piacevolmente soddisfatti!


						
						

														INGREDIENTI
							
													


						
														
							
														Ingredienti per una teglia ovale delle dimensioni di 30x22
							

							
								

																	Patate
								
								
								
																	2
									kg
																

								

							
								

																	Soppressata
								
								
								
																	250
									g
																

								

							
								

																	Provola affumicata
								
								
								
																	250
									g
																

								

							
								

																	Uova
								
								
								(medie)
																	4
									
																

								

							
								

																	Grana Padano DOP
								
								
								(da grattugiare)
																	100
									g
																

								

							
								

																	Burro
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per imburrare e cospargere
							

							
								

																	Pangrattato
								
								
								
																	
									q.b.
																

								

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il gattò di patate con soppressata e provola affumicata, incominciate lessando le patate in una pentola capiente; per verificare la cottura potete bucherellarle con i rebbi di una forchetta (se volete velocizzare i tempi potete usare una pentola a pressione per circa 20 minuti) 1. Nel frattempo, dopo aver privato la soppressata del budello 2, tagliatela a dadini 3.
									

								

															

																		
																															
											
										
																														
																		Fate la stessa cosa anche con la provola affumicata, tagliandola a dadini 4. Appena le patate saranno cotte, spellatele 5 e schiacciatele con uno schiaccia patate in una ciotola 6.
									

								

															

																		
																															
											
										
																														
																		Procedete dunque alla preparazione dell’impasto aggiungendo il burro ammorbidito a pezzetti, 7 il formaggio grattugiato 8 e le uova 9. Infine salate e pepate.
									

								

															

																		
																															
											
										
																														
																		Amalgamate bene con una forchetta o a mano  il tutto fino a creare un composto omogeneo 10. Trasferite il composto che avete ottenuto in una sac-à-poche usa e getta e tagliate la punta 11. A questo punto imburrate una teglia avendo cura di cospargere bene il fondo e i bordi 12.
									

								

															

																		
																															
											
										
																														
																		Successivamente cospargete la teglia con il pangrattato 13. Quindi iniziate a foderare la teglia con un primo strato di crema di patate 14 fino a ricoprirne tutta la superficie, creando un cordoncino tutto intorno al bordo. Una volta terminato, create uno strato di soppressata 15;
									

								

															

																		
																															
											
										
																														
																		e uno di provola affumicata 16. Dopodiché stendete un altro strato di crema di patate 17 e proseguite con un altro strato di soppressata 18
									

								

															

																		
																															
											
										
																														
																		e di provola affumicata 19, fino a terminare gli ingredienti. In ultimo, potete versare la crema di patate che vi è avanzata in una sac-à-poche dotata di una bocchetta a stella e creare dei ciuffetti per abbellire il vostro piatto 20. Otterrete così il vostro gattò di patate con soppressata e provola affumicata 21. Infornate a 180° in forno statico preriscaldato per i primi 15 minuti (in alternativa potete infornare in forno ventilato a 160° per 5-8 minuti) poi mettete a 200° e in modalità grill concludete la cottura per gli ultimi 5 minuti. Una volta pronto, sformate e servite il gattò di patate caldo o intiepidito.
									

								

							
					    