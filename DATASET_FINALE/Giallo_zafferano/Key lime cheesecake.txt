Difficoltà: Media
La key lime cheesecake si ispira alla famosa key lime pie, una torta americana originaria della Florida, aromatizzata con i profumati agrumi tipici di quella zona.
La key lime pie si compone di una crema al lime e con una croccante base di biscotti secchi tritati nello stesso stile della cheesecake; allora perchè non arricchire la crema con del morbido formaggio fresco spalmabile e trasformarla in una golosa cheesecake?
Per dare il sapore e la freschezza del lime, alla crema di formaggio viene aggiuto il loro succo e la scorza grattugiata. Così ogni fetta sarà un viaggio immaginario verso la Florida, dove ci sono numerose piantagioni di lime.
La key lime cheesecake è un fine pasto delizioso e dal sapore esplosivo che conquisterà tutti con il suo piacevole gusto acidulo racchiuso tra una golosa base di biscotti secchi e una soffice guarnizione di panna montata.
Potrete infatti sbizzarrire la vostra fantasia personalizzando la key lime cheesecake per renderla ancora più invitante!


						
						

														INGREDIENTI
							
							                            
                                
    								
    									
    										
    										554
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    554
    					
    					    					    					
    					    Carboidrati
    					    g
    					    46
    					
    					    					    					
    					      di cui zuccheri
    					    g
    					    32.4
    					
    					    					    					
    					    Proteine
    					    g
    					    10.9
    					
    					    					    					
    					    Grassi
    					    g
    					    36.3
    					
    					    					    					
    					      di cui saturi
    					    g
    					    20.62
    					
    					    					    					
    					    Fibre
    					    g
    					    0.2
    					
    					    					    					
    					    Colesterolo
    					    mg
    					    226
    					
    					    					    					
    					    Sodio
    					    mg
    					    284
    					
    					    				
    			
                            
													


						
														
							
														Ingredienti per la base (per una tortiera da 22 cm di diametro)
							

							
								

																	Biscotti Digestive
								
								
								
																	250
									g
																

								

							
								

																	Burro
								
								
								
																	100
									g
																

								

							
								

																	Zucchero di canna
								
								
								
																	20
									g
																

								

							
														
							
						
														
							
														Per la crema
							

							
								

																	Formaggio fresco spalmabile
								
								
								
																	500
									g
																

								

							
								

																	Latte condensato
								
								
								
																	350
									g
																

								

							
								

																	Succo di lime
								
								
								
																	120
									ml
																

								

							
								

																	Scorza di lime
								
								
								
																	2
									
																

								

							
								

																	Tuorli
								
								
								medi
																	4
									
																

								

							
														
							
						
														
							
														Per decorare
							

							
								

																	Panna fresca liquida
								
								
								
																	250
									ml
																

								

							
								

																	Zucchero a velo
								
								
								
																	15
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la key lime cheesecake iniziate predisponendo la base: mettete i biscotti Digestive nel mixer insieme allo zucchero di canna 1, quindi tritateli finemente e trasferiteli in una terrina; intanto in un pentolino sciogliete il burro a fuoco basso. Quando sarà fuso, fatelo intiepidire leggermente, aggiungetelo delicatamente a filo ai biscotti tritati 2 e amalgamate bene il tutto. Imburrate una tortiera, meglio se a cerchio apribile, del diametro di 22 cm; ritagliate un disco di carta forno dello stesso diametro del fondo della tortiera e due strisce della stessa altezza dei bordi, quindi foderate la tortiera stessa. Per questa operazione potete consultare la scheda della Scuola di cucina: come foderare una tortiera con carta da forno. Versate quindi i biscotti sbriciolati nella tortiera e con il dorso di un cucchiaio compattate bene la base di biscotto su tutta la superficie 3. Fate raffreddare il composto in frigorifero per almeno 30 minuti o in freezer per circa 10 di minuti.
									

								

															

																		
																															
											
										
																														
																		Ora dedicatevi al ripieno: ponete in una planetaria dotata di fruste il formaggio fresco spalmabile e i 4 tuorli 4. In alternativa potete utilizzare una ciotola capiente e lo sbattitore elettrico o una frusta a mano. Montate quindi gli ingredienti fino ad ottenere un composto chiaro e spumoso. Poi, incorporate gli altri ingredienti continuando a mescolare con le fruste: aggiungete la scorza grattugiata dei lime 5 e il latte condensato a filo 6.
									

								

															

																		
																															
											
										
																														
																		Infine, poco alla volta, aggiungete al composto il succo di lime e mescolate gli ingredienti fino a ottenere un impasto omogeneo 7. Ora la vostra crema è pronta. Estraete dal frigorifero la base di biscotto compattata e versate la crema nella tortiera 8. Abbiate cura di ricoprire uniformemente la base, aiutandovi con una spatola per pareggiare la superficie. Ponete quindi la torta in forno e cuocete per 60 minuti in forno statico preriscaldato a 170°. Per la cottura in forno ventilato cuocete la cheesecake per 35-40 minuti a 150° 9.
									

								

															

																		
																															
											
										
																														
																		Intanto preparate la crema per la decorazione: in una ciotola versate la panna fresca liquida 10 e setacciate lo zucchero a velo 11. Montate quindi la panna e lo zucchero a velo con uno sbattitore elettrico fino ad amalgamare bene i due composti 12. Per questa operazione potete consultare la scheda: come montare la panna che trovate anche qui.
									

								

															

																		
																															
											
										
																														
																		Una volta montata la panna, trasferitela in una sac-à-poche con bocchetta a stella. A cottura ultimata togliete la vostra cheesecake dal forno, fatela intiepidire e sformatela su un piatto da portata quindi ponetela in frigorifero a raffreddare per 3-4 ore. Quando sarà fredda decoratela con ciuffi di panna a vostro piacimento (13-14). Per dare alla vostra Key lime cheesecake un tocco ancora più scenografico, potete appoggiare delicatamente su ogni ciuffo di panna, la scorzetta di lime a listarelle sottili 15!
									

								

							
					    