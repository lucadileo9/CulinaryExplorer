Difficoltà: Facile
L'agrodolce è uno dei condimenti più preziosi della cucina del sud, specialmente nella tradizione popolare siciliana. La deliziosa quanto controversa unione di zucchero e aceto rende speciali piatti a base di verdure, la caponata e la zucca, per citarne un paio, pesci e carni. Ormai lo avete capito dai nostri indizi siamo in Sicilia. Per non suscitare il sano e giusto campanilismo, resteremo un po' sul vago. La ricetta del coniglio alla stimpirata infatti pare sia comune a Siracusa quanto ad Agrigento con le dovute differenze. Ma cos'è la stimpirata? Molto semplicemente, è il termine utilizzato per descrivere il condimento che serve a rendere più buona una pietanza! Perciò il coniglio alla stimpirata, in dialetto u cunigghio a' stimpirata è proprio la carne insaporita con l'agrodolce. Non preoccupatevi nel trovare più passaggi, questo secondo piatto non è per nulla difficile da preparare! Si tratta semplicemente della cura e la dedizione che occorre per preparare una leccornia degna di questo nome. Un po' piatto delle feste un po' piatto della domenica, il coniglio alla stimpirata è una ricetta che metterà d'accordo tutti a tavola. Quella che vi proponiamo è la nostra versione, non dimenticate di raccontarci la vostra!


												
						
						

														INGREDIENTI
							
													


						
							
							

							
								

																	Coniglio
								
								
								
																	1,2
									kg
																

								

							
								

																	Sedano
								
								
								
																	2
									coste
																

								

							
								

																	Carote
								
								
								
																	2
									
																

								

							
								

																	Aglio
								
								
								
																	2
									spicchi
																

								

							
								

																	Olive verdi
								
								
								
																	100
									g
																

								

							
								

																	Capperi sott'aceto
								
								
								
																	30
									g
																

								

							
								

																	Aceto di vino bianco
								
								
								
																	50
									g
																

								

							
								

																	Zucchero
								
								
								
																	20
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Menta
								
								
								
																	5
									foglie
																

								

							
								

																	Farina 00
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il coniglio alla stimpirata cominciate sbollentando per 10 minuti il coniglio in abbondante acqua bollente 1. Trascorso il tempo scolatelo 2 e asciugatelo con della carta assorbente 3.
									

								

															

																		
																															
											
										
																														
																		Nel frattempo che il coniglio si raffredda pulite e affettate sia il sedano 4 che le carote 5. A questo punto mettete a scaldare la quantità d'acqua indicata negli ingredienti in una pentola e poi versate dell'olio in una padella e lasciatelo scaldare per bene. Intanto infarinate i pezzi di coniglio scrollando l'eccesso 6
									

								

															

																		
																															
											
										
																														
																		e tuffateli nella padella 7. Lasciate dorare a fiamma viva per qualche minuto rigirando per dorare uniformemente 8. Dopodiché mettete da parte i pezzi 9.
									

								

															

																		
																															
											
										
																														
																		Nello stesso fondo di cottura aggiungete sedano e carote 10, gli spicchi d'aglio 11, i capperi 12,
									

								

															

																		
																															
											
										
																														
																		le olive schiacciate a mano 13 e mescolate il tutto lasciando cuocere per 10 minuti a fuoco dolce. Dopodiché aggiungete una mestolata di acqua che avete messo a scaldare e versate sulle verdure 14. Ora che le verdure saranno ammorbidite aggiungete il coniglio 15.
									

								

															

																		
																															
											
										
																														
																		Bagnate con la restante parte di acqua calda 16, salate, mescolate bene 17 e coprite con il coperchio lasciando cuocere il tutto per 30 minuti a fuoco medio 18.
									

								

															

																		
																															
											
										
																														
																		Passata la mezzora togliete il coperchio e versate lo zucchero 19, l'aceto di vino 20 e spezzettate la menta 21.
									

								

															

																		
																															
											
										
																														
																		Date una bella mescolata 22 e lasciate cuocere ancora 5-6 minuti o finché il condimento non avrà raggiunto la consistenza che preferite 23. Ecco pronto il vostro coniglio alla stimpirata 24.
									

								

							
					    