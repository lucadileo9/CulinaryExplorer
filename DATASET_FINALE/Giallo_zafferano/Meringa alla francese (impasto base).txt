Difficoltà: Media
Candide e bianche come le nuvole, delicate e friabili al punto da impreziosire i dolci al cucchiaio. I più golosi le sbriciolano addirittura nel caffè o nella cioccolata calda. Sono le meringhe! Un'irresistibile spuma fatta di due soli ingredienti: albumi e zucchero a velo. Pare che il composto sia nato in Francia, da qui il nome di meringa alla francese, ma presto divenne anche di nostra adozione. Potremmo perciò dire che la meringa all’italiana è una sorta di alter ego di quella alla francese. In realtà la differenza sostanziale tra le due sta nella modalità in cui vengono montati gli albumi. Nella meringa alla francese viene omesso il passaggio della pastorizzazione attraverso lo sciroppo di acqua e zucchero, andando perciò a montare gli albumi direttamente in planetaria. Noi aggiungiamo anche qualche goccia di succo di limone per rendere l’impasto più lucido e spumoso, ma soprattutto con una gradevole essenza limoncina che renderà ancora più buone le vostre meringhe. Quindi, siete pronti per preparare la meringa alla francese, armati di planetaria? Alla fine scoprirete che era più facile a farsi che a dirsi! E per prendere la mano nella preparazione, potete sbizzarrirvi anche con la versione vegana! 

Provate anche la meringa svizzera, che si differenzia per la tipologia di cottura a bagnomaria!




												
						
						

														INGREDIENTI
							
							                            
                                
    								
    									
    										
    										20
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    20
    					
    					    					    					
    					    Carboidrati
    					    g
    					    4.7
    					
    					    					    					
    					      di cui zuccheri
    					    g
    					    4.7
    					
    					    					    					
    					    Proteine
    					    g
    					    0.2
    					
    					    					    					    					    					    					    					
    					    Sodio
    					    mg
    					    4
    					
    					    				
    			
                            
													


						
							
														Ingredienti per circa 45 meringhe (di 3 cm di diametro)
							

							
								

																	Albumi
								
								
								(di circa 3 uova medie) a temperatura ambiente
																	100
									g
																

								

							
								

																	Zucchero a velo
								
								
								
																	220
									g
																

								

							
								

																	Succo di limone
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la meringa alla francese cominciate dalle uova, che dovranno essere necessariamente freschissime e a temperatura ambiente. Separate i tuorli dagli albumi, versando questi ultimi nella tazza di una planetaria 1 (i tuorli non occorrono per questa ricetta ma non sprecateli, potrete preparare una gustosa crema pasticcera). Prima di azionare le fruste assicuratevi che non ci siano tracce e residui di tuorli, altrimenti gli albumi non monteranno. Quindi azionate le fruste a velocità media e versate metà dello zucchero 2 insieme a qualche goccia di succo di limone 3.
									

								

															

																		
																															
											
										
																														
																		Dovrete montare gli albumi a neve molto ferma. Per essere sicuri sulla riuscita potrete fare due test. Il primo è quello visivo: il composto dovrà risultare lucido e spumoso. Il secondo invece lo potrete fare con le fruste: staccandole dovrete notare un ciuffo con la punta 4. Aggiungete il resto dello zucchero a velo 5 e inglobatelo con una spatola mescolando molto delicatamente dal basso verso l’alto, per non smontare gli albumi 6.
									

								

															

																		
																															
											
										
																														
																		Trasferite il composto in una sac-à-poche con una bocchetta dentellata 7 e poi formate dei ciuffi, di circa 3 cm di diametro, ben distanziati tra loro su una leccarda da forno rivestita con carta forno 8. Cuocete in forno statico preriscaldato a 75°per circa 2 ore: dovranno asciugarsi lentamente al forno. Non appena i vostri ciuffetti di meringa saranno ben asciutti, estraeteli dal forno e lasciate raffreddare completamente prima di staccarli dalla leccarda: gustate la meringa alla francese quando più preferite 9!
									

								

							
					    