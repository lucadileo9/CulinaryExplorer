Difficoltà: Media
In occasione della notte di Halloween anche un grande classico della cucina italiana come il tiramisù si trasforma in un magico dolce a tema: lo zuccamisù! Una golosa variante autunnale che vede come protagonista la zucca, simbolo indiscusso della festa delle streghe. La tradizionale crema al mascarpone si tinge infatti di arancione in questa versione speciale del tiramisù con Pavesini! Non possono mancare poi il caffè e il cacao, con cui creare simpatiche decorazioni grazie all’utilizzo degli stencil. Date libero sfogo alla fantasia quindi per portare in tavola uno zuccamisù “da urlo”!


						
						

														INGREDIENTI
							
													


						
														
							
														Per uno stampo del diametro di 22 cm
							

							
								

																	Pavesini
								
								
								
																	63
									
																

								

							
								

																	Caffè
								
								
								(della moka)
																	100
									g
																

								

							
								

																	Cacao amaro in polvere
								
								
								
																	
									q.b.
																

								

							
														
							
						
														
							
														Per la crema
							

							
								

																	Zucca delica
								
								
								(da pulire)
																	170
									g
																

								

							
								

																	Latte intero
								
								
								
																	250
									g
																

								

							
								

																	Mascarpone
								
								
								freddo di frigo
																	200
									g
																

								

							
								

																	Panna fresca liquida
								
								
								fredda di frigo
																	100
									g
																

								

							
								

																	Zucchero
								
								
								
																	70
									g
																

								

							
								

																	Tuorli
								
								
								(circa 1 medio)
																	37
									g
																

								

							
								

																	Amido di mais (maizena)
								
								
								
																	23
									g
																

								

							
								

																	Gelatina in fogli
								
								
								
																	4
									g
																

								

							
								

																	Baccello di vaniglia
								
								
								(i semi)
																	1
									
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare lo zuccamisù per prima cosa pulite la zucca e ottenete 100 g di polpa, da tagliare a cubetti 1. Trasferite la zucca in una vaporiera 2, chiudete con il coperchio 3 e cuocete per circa 20 minuti o fino a quando sarà morbida. 
									

								

															

																		
																																											
											
										
																						
											
										
																						
											
										
																																										
																		Nel frattempo preparate la crema: versate il latte in un pentolino e portatelo a sfiorare il bollore 4. In un altro pentolino mescolate il tuorlo 5 e lo zucchero 6. Lavorate con una spatola fino ad ottenere un composto cremoso e chiaro. 
									

								

															

																		
																																											
											
										
																						
											
										
																						
											
										
																																										
																		Unite i semi della bacca di vaniglia e l’amido di mais 7, mescolate ancora 8. A questo punto aggiungete il latte caldo a filo, in 2 o 3 volte 9, mescolando sempre per amalgamare.
									

								

															

																		
																																											
											
										
																						
											
										
																						
											
										
																																										
																		Rimettete il pentolino sul fuoco e continuate a mescolare con una frusta a mano 10 fino a quando la crema si sarà addensata 11. Versate la crema ottenuta in una ciotola capiente 12, coprite con pellicola a contatto e tenete momentaneamente da parte.
									

								

															

																		
																																											
											
										
																						
											
										
																						
											
										
																																										
																		Intanto la zucca sarà cotta 13, quindi trasferitela in un boccale e frullatela con un mixer a immersione 14. Incorporate la purea di zucca nella crema, un cucchiaio per volta 15.
									

								

															

																		
																																											
											
										
																						
											
										
																						
											
										
																																										
																		Mescolate con una frusta per amalgamare il composto 16, poi frullate con il mixer a immersione per renderlo liscio e omogeneo 17. Lasciate intiepidire, coprite con pellicola a contatto e mettete in frigorifero a raffreddare 18.
									

								

															

																		
																															
											
										
																														
																		Quando la crema si sarà raffreddata, ammollate i fogli di gelatina in acqua fredda per 10 minuti 19. In un pentolino scaldate 20 g di panna presa dalla dose totale, poi aggiungete la gelatina scolata e strizzata 20. Mescolate per scioglierla completamente 21.
									

								

															

																		
																																											
											
										
																						
											
										
																						
											
										
																																										
																		In una ciotola a parte lavorate il mascarpone con la panna in cui avete sciolto la gelatina 22, poi versate a filo la panna rimanente 23, mantenendo sempre le fruste elettriche in azione per montare il composto 24.
									

								

															

																		
																																											
											
										
																						
											
										
																						
											
										
																																										
																		Ora riprendete la crema di zucca dal frigorifero e ammorbiditela mescolando con una frusta a mano 25, poi incorporatela poco per volta al composto di mascarpone tenendo sempre le fruste in azione 26. Quando avrete ottenuto una crema liscia e omogenea 27, coprite con pellicola a contatto e riponete in frigorifero; per comodità potete trasferirla in un sac-à-poche senza bocchetta. Intanto preparate il caffè con la moka e lasciate intiepidire.
									

								

															

																		
																																											
											
										
																						
											
										
																						
											
										
																																										
																		Siete pronti per assemblare lo zuccamisù: posizionate un anello del diametro di 22 cm su un foglio di carta forno e stendete uno strato sottile di crema alla base 28. Inzuppate i Pavesini nel caffè tiepido e adagiateli sulla crema, senza sovrapporli 29. Ricoprite con un altro strato di crema 30 e livellate la superficie.
									

								

															

																		
																																											
											
										
																						
											
										
																						
											
										
																																										
																		Proseguite in questo modo alternando i Pavesini 31 alla crema. Livellate la superficie 32 e completate con un ultimo strato di Pavesini non inzuppati 33. Dovrete realizzare in totale 3 strati di crema e 3 strati di Pavesini.
									

								

															

																		
																																											
											
										
																						
											
										
																						
											
										
																																										
																		Create uno stencil a forma di zucca e adagiatelo delicatamente sui Pavesini 34, poi spolverizzate l'intera superficie con il cacao amaro 35. Rimuovete lo stencil e riponete lo zuccamisù in frigorifero per un paio d’ore prima di servirlo 36!
									

								

							
					    