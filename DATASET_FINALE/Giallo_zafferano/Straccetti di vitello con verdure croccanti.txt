Difficoltà: Molto facile
Pannolini, bagnetto, pappa, lavatrici, aspirapolvere… chi è alle prese con uno o più bambini piccoli sa quanto sia difficile essere genitori e conciliare l’amore per i fornelli. Servono una buona dose di pazienza, una mente razionale e una certa velocità, ma soprattutto ci vuole la ricetta giusta, come gli straccetti di vitello con verdure croccanti! Un secondo piatto completo dal sapore orientale che si cucina in poche mosse sporcando una sola padella. Niente più pizze d’asporto o kebab a domicilio quindi: gli straccetti di vitello con verdure croccanti sono la soluzione ideale per le giornate più frenetiche, un piatto colorato e gustoso che vi darà finalmente la possibilità di sedervi a tavola e rilassarvi insieme al resto della famiglia… almeno per il tempo della cena! Scoprite quante altre appetitose ricette si possono preparare in meno di 30 minuti, partendo dall’antipasto fino al dolce, anche con l'utilizzo di una sola padella, come nella nostra deliziosa one-pot di riso!


												
						
						

														INGREDIENTI
							
							                            
                                
    								
    									
    										
    										346
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    346
    					
    					    					    					
    					    Carboidrati
    					    g
    					    12.1
    					
    					    					    					
    					      di cui zuccheri
    					    g
    					    6.3
    					
    					    					    					
    					    Proteine
    					    g
    					    26.5
    					
    					    					    					
    					    Grassi
    					    g
    					    21.3
    					
    					    					    					
    					      di cui saturi
    					    g
    					    4.43
    					
    					    					    					
    					    Fibre
    					    g
    					    3.4
    					
    					    					    					
    					    Colesterolo
    					    mg
    					    62
    					
    					    					    					
    					    Sodio
    					    mg
    					    960
    					
    					    				
    			
                            
													


						
							
							

							
								

																	Fettine di vitello
								
								
								
																	400
									g
																

								

							
								

																	Fagiolini piattoni
								
								
								
																	200
									g
																

								

							
								

																	Peperoni rossi
								
								
								
																	100
									g
																

								

							
								

																	Peperoni gialli
								
								
								
																	100
									g
																

								

							
								

																	Cipollotti rossi
								
								
								
																	100
									g
																

								

							
								

																	Germogli di soia
								
								
								
																	60
									g
																

								

							
								

																	Anacardi
								
								
								
																	50
									g
																

								

							
								

																	Salsa di soia
								
								
								
																	40
									g
																

								

							
								

																	Acqua
								
								
								
																	30
									g
																

								

							
								

																	Tabasco®
								
								
								
																	
									q.b.
																

								

							
								

																	Farina 00
								
								
								
																	3
									cucchiai
																

								

							
								

																	Olio extravergine d'oliva
								
								
								
																	3
									cucchiai
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																				
											
										
																			
																		Per realizzare gli straccetti di vitello con verdure croccanti, iniziate con la preparazione delle verdure: lavate il peperone rosso e dividetelo a metà 1, eliminate i filamenti e semi interni e tagliatelo per il lungo a listarelle sottili 2: fate la stessa cosa con il peperone giallo per ottenere delle listarelle della stessa larghezza 3.
									

								

															

																		
																				
											
										
																			
																		Eliminate la base del cipollotto, rimuovete lo strato più esterno 4 e tagliatelo finemente 5. Infine, lavate i piattoni, spuntate le estremità e tagliateli a losanghe 6.
									

								

															

																		
																				
											
										
																			
																		Scaldate un wok a fiamma alta, versate un cucchiaio d’olio, aggiungete gli anacardi 7 e tostateli per un minuto. Quando saranno dorati, rimuovete gli anacardi dal wok 8 e teneteli da parte. Versate un altro cucchiaio d’olio nello stesso wok e unite le verdure tagliate, quindi i piattoni 9,
									

								

															

																		
																				
											
										
																			
																		i peperoni 10 e il cipollotto 11; salate e fatele saltare per circa 10 minuti mescolando spesso, sempre a fuoco vivace. Nel frattempo potete occuparvi della carne: tagliate le fettine di vitello a striscioline della larghezza di 2 cm 12,
									

								

															

																		
																				
											
										
																			
																		poi trasferitele in un colino posizionato sopra una ciotola. Aggiungete il sale 13 e la farina, mescolate per ricoprire uniformemente la carne 14 e scuotete il colino per eliminare la farina in eccesso 15.
									

								

															

																		
																				
											
										
																			
																		A questo punto le verdure saranno cotte, quindi rimuovetele dalla padella e tenetele momentaneamente da parte 16. Versate un altro cucchiaio d’olio nello stesso wok e aggiungete gli straccetti di vitello infarinati 17. Fate tostare la farina per circa un minuto a fiamma medio-alta, poi unite la salsa di soia 18
									

								

															

																		
																				
											
										
																			
																		e qualche goccia di tabasco 19. Versate l’acqua all’interno del wok 20 e saltate per altri 3 minuti, fino a che non si sarà formata una cremina densa 21.
									

								

															

																		
																				
											
										
																			
																		Ora siete pronti per impiattare: sistemate le verdure sulla base del piatto, aggiungete gli straccetti di vitello 22, qualche germoglio di soia a crudo che avrete precedentemente lavato 23 e, in ultimo, guarnite con gli anacardi tostati. I vostri straccetti di vitello con verdure croccanti sono pronti per essere gustati 24!
									

								

							
					    