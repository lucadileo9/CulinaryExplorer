Difficoltà: Facile
Panadas, malloreddus e culurgionis sono alcuni dei piatti più conosciuti della cucina sarda. Ma chi come noi ama esplorare le tradizioni antiche e contadine, andando alla ricerca di ricette dai sapori semplici e rustici, probabilmente conosce già la zuppa gallurese, un piatto ricco e saporito, che non ha tradito le nostre aspettative. Chiamata anche suppa cuata (ovvero zuppa nascosta, per indicare i vari strati di cui è composta), questa zuppa ha origini che si perdono nella notte dei tempi, probabilmente giunge a noi dal medioevo, epoca in cui con il termine “zuppa” si indicavano tutte le preparazioni che prevedevano del pane intriso in brodi saporiti. Pane, formaggio e brodo di pecora, sono questi i pochi e semplici ingredienti che esprimono l’animo umile e campestre di questa preparazione. Il suo gusto intenso, il ripieno filante e la crosticina dorata la rendono un perfetto e attuale comfort food, da gustare nelle fredde giornate invernali per concedersi una coccola saporita.


												
						
						

														INGREDIENTI
							
							                            
                                
    								
    									
    										
    										549
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    549
    					
    					    					    					
    					    Carboidrati
    					    g
    					    33.3
    					
    					    					    					
    					      di cui zuccheri
    					    g
    					    3.2
    					
    					    					    					
    					    Proteine
    					    g
    					    33.3
    					
    					    					    					
    					    Grassi
    					    g
    					    31.4
    					
    					    					    					
    					      di cui saturi
    					    g
    					    17.4
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    94
    					
    					    					    					
    					    Sodio
    					    mg
    					    1822
    					
    					    				
    			
                            
													


						
							
														Ingredienti per una teglia 20x20 cm
							

							
								

																	Pane raffermo
								
								
								di semola
																	270
									g
																

								

							
								

																	Pecorino sardo
								
								
								
																	260
									g
																

								

							
								

																	Casizolu
								
								
								
																	325
									g
																

								

							
								

																	Brodo di carne
								
								
								di pecora e agnello
																	1
									l
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la zuppa gallurese per prima cosa dovrete preparare un buon brodo di carne dal gusto deciso a base di agnello e pecora. Tagliate a metà il formaggio Casizolu 1 e grattugiatelo 2, fate lo stesso anche con il pecorino 3 e raccogliete i formaggi in una ciotola.
									

								

															

																		
																															
											
										
																														
																		Pepate 4, mescolate 5 e tenete da parte. Tagliate la pagnotta a fette spesse circa 1 cm 6.
									

								

															

																		
																															
											
										
																														
																		Poi prendete una pirofila dal bordo alto che misuri circa 20x20 cm e adagiate sul fondo le fettine di pane, in modo da non lasciare spazi vuoti 7. Ora distribuite sopra uno strato di formaggi grattugiati 8 in modo da ricoprire interamente le fette 9.
									

								

															

																		
																															
											
										
																														
																		Proseguite con un altro strato di pane 10, uno di formaggio e poi ancora pane. Dovrete realizzare 4 strati in totale. Sull’ultimo strato di pane versate il brodo di carne a filo 11, bucherellando il pane con i rebbi della forchetta così che il liquido possa essere assorbito meglio. Con il dorso di un cucchiaio pressate il pane in superficie, in modo da inumidirlo bene 12.
									

								

															

																		
																															
											
										
																														
																		Aspettate un paio di minuti per far assorbire bene il brodo, poi distribuite sopra il resto del formaggio 13, coprendo interamente 14. Insaporite con un'altra spolverata di pepe e cuocete in forno già caldo a 200° per 30 minuti, o finché non si creerà in superficie una crosticina dorata. A cottura ultimata, sfornate, lasciate riposare qualche minuto e poi servite la zuppa gallurese ben calda 15.
									

								

							
					    