Difficoltà: Facile
Alla busara, alla tarantina oppure alla catalana, le cozze ci piacciono in tutte le loro sfumature di gusto che offrono le innumerevoli ricette custodite nelle città costiere. Ispirati da queste ricette più tradizionali, semplici e gustose vi proponiamo una variante estiva arricchita con polpose zucchine di stagione e insaporita a sorpresa con del pecorino che conferirà un tocco deciso al piatto, creando in questo modo un sapore unico. Una volta pulite le cozze, il resto sarà un gioco da ragazzi e in pochi minuti porterete in tavola un primo piatto di mare ghiotto e genuino che darà una svolta ai soliti menu estivi!


												
						
						

														INGREDIENTI
							
							                            
                                
    								
    									
    										
    										512
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    512
    					
    					    					    					
    					    Carboidrati
    					    g
    					    70.4
    					
    					    					    					
    					      di cui zuccheri
    					    g
    					    3.7
    					
    					    					    					
    					    Proteine
    					    g
    					    26.7
    					
    					    					    					
    					    Grassi
    					    g
    					    13.8
    					
    					    					    					
    					      di cui saturi
    					    g
    					    5.41
    					
    					    					    					
    					    Fibre
    					    g
    					    3.1
    					
    					    					    					
    					    Colesterolo
    					    mg
    					    126
    					
    					    					    					
    					    Sodio
    					    mg
    					    1011
    					
    					    				
    			
                            
													


						
							
							

							
								

																	Zucchine
								
								
								
																	3
									
																

								

							
								

																	Cozze
								
								
								da pulire
																	1
									kg
																

								

							
								

																	Pecorino
								
								
								da grattugiare
																	100
									g
																

								

							
								

																	Mezze Maniche Rigate
								
								
								
																	320
									g
																

								

							
								

																	Aglio
								
								
								
																	2
									spicchi
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la pasta con zucchine, cozze e pecorino per prima cosa occupatevi della pulizia delle cozze: sciacquate le cozze sotto l’acqua corrente 1, eliminate quelle aperte o con il guscio rotto, togliete il bisso 2, ovvero la barbetta che si trova su ogni cozza strappandolo con le dita, pulite con una paglietta in acciaio il guscio delle cozze 3 eliminando le impurità e passatele di nuovo sotto l’acqua corrente.
									

								

															

																		
																															
											
										
																														
																		Versate un filo d’olio in una padella con uno spicchio d’aglio sbucciato 4 , appena l’aglio è leggermente dorato unite le cozze 5, coprite con un coperchio e lasciate che si aprano a fiamma vivace (ci vorranno circa 5 minuti). Appena tutte le cozze sono aperte spegnere il fuoco e lasciare intiepidire 6.
									

								

															

																		
																															
											
										
																														
																		Sgusciate le cozze 7 e ponetele in una ciotola 8, lasciandone una piccola parte con il guscio per la decorazione finale del piatto, conservate anche l’acqua di cottura filtrata 9.
									

								

															

																		
																															
											
										
																														
																		Intanto ponete sul fuoco una pentola con abbondante acqua leggermente salata per cuocere la pasta. Preparate il condimento: lavate e spuntate le zucchine, quindi tagliatele prima a bastoncini e poi a cubetti di circa mezzo centimetro 10. Versate l’olio in una padella, unire lo spicchio d’aglio sbucciato 11 e lasciate imbiondire, unire le zucchine 12,
									

								

															

																		
																															
											
										
																														
																		e condite con una macinata di pepe 13 , non è necessario salare, il pecorino e le cozze daranno la giusta sapidità), lasciate cuocere a fiamma vivace per circa 5 minuti mescolando spesso, le zucchine devono dorare. Intanto cuocere la pasta al dente 14 Appena le zucchine sono ben dorate eliminate l’aglio, unite le cozze 15 
									

								

															

																		
																															
											
										
																														
																		e la loro acqua di cottura filtrata attraverso un colino 16, saltate per un paio di minuti e insaporite con ¾ del pecorino 17. Scolate in padella la pasta cotta 18,
									

								

															

																		
																															
											
										
																														
																		mescolate per amalgamare gli ingredienti 19. La pasta con zucchine, cozze e pecorino è pronta 20, servitela ben calda con altro pecorino e qualche cozza con il guscio che avete tenuto da parte 21.
									

								

							
					    