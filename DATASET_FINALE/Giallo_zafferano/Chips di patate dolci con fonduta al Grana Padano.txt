Difficoltà: Facile
Le chips di patate dolci con fonduta al Grana Padano sono un antipasto stuzzicante, liberamente ispirato alla tradizionale fonduta di formaggi, un piatto caldo e avvolgente dai sapori intramontabili. Ritroverete qui una salsa vellutata e saporita, come vuole la ricetta classica, ma al gusto speciale di Grana Padano DOP, accompagnata non dalle tipiche patate lesse ma da patate dolci in formato chips, croccanti e sfiziose, che conferiranno una marcia in più a questo piatto conviviale e godurioso. Lasciatevi tentare da questo raffinato piatto, vi stupirà scoprire quanto è facile realizzarlo!


												
						
						

														INGREDIENTI
							
													


						
							
							

							
								

																	Patate dolci (o americane)
								
								
								
																	300
									g
																

								

							
								

																	Grana Padano DOP
								
								
								
																	180
									g
																

								

							
								

																	Panna fresca liquida
								
								
								
																	250
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le Chips di patate dolci con fonduta al Grana Padano, lavate le patate e affettatele con l’aiuto di una mandolina dal lato corto, tenendo uno spessore di circa 1/2 mm 1. Stendetele su una leccarda rivestita con carta forno 23 e cuocetele in forno ventilato preriscaldato a 140 gradi per 20 minuti.
									

								

															

																		
																																											
											
										
																						
											
										
																						
											
										
																																										
																		A cottura ultimata, sfornatele e salate a piacere 4. Occupatevi ora della fonduta: versate la panna in un pentolino 5 e fate sfiorare il bollore, spegnete e incorporate il Grana Padano DOP grattugiato 6. 
									

								

															

																		
																																											
											
										
																						
											
										
																						
											
										
																																										
																		Mescolate bene con un cucchiaio 7 finchè non otterrete una salsa omogenea e senza grumi, quindi tenete da parte 8. Gustate subito le Chips di patate dolci con fonduta al Grana Padano 9.
									

								

							
					    