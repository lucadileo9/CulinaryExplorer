Difficoltà: Facile
Con il suo profumo e la sua bellezza la torta rovesciata all'arancia sarà un dolce molto apprezzato! Conoscete già il metodo con cui realizzare questa speciale decorazione? Di certo avrete già sperimentato la torta rovesciata al limone, la torta rovesciata all'ananas e la torta rovesciata alle banane! Se non lo conoscete, ecco l'occasione per scoprire come si fanno le torte rovesciate!  L'impasto di questa torta si realizza in pochissimo tempo, così come in modo semplice potrete scorprire che il fondo della vostra torta diventerà la splendida superficie! Come le sue "cugine" anche questa torta rovesciata all'arancia sarà gustosa, irresistibile e porterà allegria in tavola. Siete pronti per prepararla? Si comincia!


												
						
						

														INGREDIENTI
							
							                            
                                
    								
    									
    										
    										284
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    284
    					
    					    					    					
    					    Carboidrati
    					    g
    					    45.7
    					
    					    					    					
    					      di cui zuccheri
    					    g
    					    24.3
    					
    					    					    					
    					    Proteine
    					    g
    					    5.2
    					
    					    					    					
    					    Grassi
    					    g
    					    8.9
    					
    					    					    					
    					      di cui saturi
    					    g
    					    1.98
    					
    					    					    					
    					    Fibre
    					    g
    					    0.7
    					
    					    					    					
    					    Colesterolo
    					    mg
    					    61
    					
    					    					    					
    					    Sodio
    					    mg
    					    25
    					
    					    				
    			
                            
													


						
							
														Ingredienti (per uno stampo da 24 cm)
							

							
								

																	Farina 00
								
								
								
																	230
									g
																

								

							
								

																	Uova
								
								
								(circa 3 piccole)
																	135
									g
																

								

							
								

																	Zucchero
								
								
								
																	180
									g
																

								

							
								

																	Olio di semi di arachide
								
								
								
																	60
									g
																

								

							
								

																	Succo d'arancia
								
								
								(di circa 2 arance)
																	90
									g
																

								

							
								

																	Lievito in polvere per dolci
								
								
								
																	16
									g
																

								

							
								

																	Arance
								
								
								(per decorare)
																	2
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta rovesciata all'arancia, grattugiate la scorza di un'arancia che servirà per l'impasto e mettetela da parte. Quindi spremete le arance per ricavare 90 g di succo 1 2. Lavate le arance necessarie per la decorazione e tagliatele a fette di circa 1 cm, scartando le estremità 3. 
									

								

															

																		
																															
											
										
																														
																		Rivestite con carta forno uno stampo a cerniera dal diametro di 24 cm da ungere leggermente con burro e disponete sul fondo le fette di arancia intere, ricoprendo interamente la base 4. Passiamo all'impasto: in una ciotola versate le uova a temperatura ambiente e lo zucchero 5, montatele per abbondanti 5 minuti con le fruste elettriche 6. Otterrete un composto molto spumoso. 
									

								

															

																		
																															
											
										
																														
																		Aggiungete il succo d’arancia 7 e l’olio di semi 8,  continuate a montare con lo sbattitore elettrico 9. 
									

								

															

																		
																															
											
										
																														
																		Ora aggiungete la farina e il lievito per dolci setacciati 10, quindi la scorza d’arancia grattugiata 11. Montate ancora con le fruste per qualche istante, per ottenere un composto omogeneo 12. 
									

								

															

																		
																															
											
										
																														
																		Versate l’impasto nello stampo 13 e ruotate delicatamente per livellare il composto, senza sbattere lo stampo 14. Cuocete in forno preriscaldato in modalità statica a 180°, per circa 45 minuti 15.
									

								

															

																		
																															
											
										
																														
																		Sfornate, poi sformate la torta quando sarà completamente raffreddata. Quindi rimuovete delicatamente la carta forno 16 e ribaltate la torta sul piatto da portata 17. Rimuovete anche la carta forno dalla superficie ed ecco pronta la vostra torta rovesciata all'arancia 18.
									

								

							
					    