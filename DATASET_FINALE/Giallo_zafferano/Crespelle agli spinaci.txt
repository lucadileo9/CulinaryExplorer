Difficoltà: Facile
Le crespelle agli spinaci sono coloratissime e buonissime crêpe verdi, facilissime da fare. Infatti si fanno in un unico contenitore, solo con un frullatore ad immersione! Sono perfette da servire come primo piatto magari arrotolate o a triangolo, farcite e gratinate in forno! Per realizzarle abbiamo utilizzato degli spinacini freschi, che non hanno bisogno di essere sbollentati e inserendoli a crudo rilasciano tutto il loro bellissimo colore. Realizzare queste morbide crespelle è davvero semplicissimo, potrete conquistare il palato dei vostri ospiti sbizzarrendovi con le farciture! Un colore accattivante e un sapore unico caratterizzano questa ricetta: date sfogo alla fantasia per servirle in una maniera originale!


												
						
						

														INGREDIENTI
							
													


						
							
														Per 8 crespelle
							

							
								

																	Spinacini
								
								
								
																	200
									g
																

								

							
								

																	Farina 00
								
								
								
																	200
									g
																

								

							
								

																	Latte intero
								
								
								
																	250
									g
																

								

							
								

																	Burro
								
								
								
																	30
									g
																

								

							
								

																	Uova
								
								
								
																	2
									
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le crespelle agli spinaci come prima cosa fondete il burro (in microonde o dolcemente in un pentolino) e lasciatelo intiepidire. Versate gli spinacini in un contenitore alto e stretto. Aggiungete il latte 1, il burro fuso ormai tiepido 2 e le uova 3.
									

								

															

																		
																																											
											
										
																						
											
										
																						
											
										
																																										
																		Aggiungete un pizzico di sale 4 e frullate il tutto con un mixer ad immersione 5, sino ad ottenere un composto piuttosto liquido. Aggiungete la farina 6 e frullate ancora sino ad ottenere una pastella priva di grumi.
									

								

															

																		
																																											
											
										
																						
											
										
																						
											
										
																																										
																		Ungete con poco burro una crepiera da 24 cm e scaldatela bene sul fuoco. Versate un mestolino di composto al centro 7 e ruotate la padella in modo da rivestire l'intera superficie 7. Cuocete per circa 3 minuti, poi non appena si staccherà dai bordi girate la crespella 8 e cuocetela ancora per un minuto. Trasferitela in un piatto e proseguite così con la cottura delle altre, ungendo la padella con poco burro ogni volta. Le vostre crespelle agli spinaci sono pronte 9.
									

								

							
					    