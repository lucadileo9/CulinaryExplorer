Difficoltà: Media
"Lo" gnocco fritto o "il" gnocco fritto? Stefano Corghi non ha dubbi: a Modena si chiede rigorosamente “il” gnocco fritto! Questo tipico street food della cucina emiliana assume diversi nomi a seconda della zona in cui viene preparata: torta fritta, crescentina, pinzino, chisulèn… sono tutti modi per riferirsi alla stessa ricetta, i famosi straccetti di pasta fritta che vengono serviti come antipasto per accompagnare formaggi e salumi. Noi ci siamo rivolti alla "Confraternita dello Gnocco d'Oro" e ad uno chef emiliano DOC, proprietario del ristorante “Il luppolo e l’uva” e presidente del Consorzio “Modena a tavola”, che l’ha preparato per noi come da tradizione, ovvero fritto nello strutto! Solitamente abbinato a prosciutto crudo e stracchino, il gnocco fritto è ottimo da gustare anche con mortadella, ciccioli o Parmigiano Reggiano DOP.


						
						

														INGREDIENTI
							
													


						
														
							
														Per l'impasto (per circa 30 pezzi)
							

							
								

																	Farina 0
								
								
								
																	200
									g
																

								

							
								

																	Farina 1
								
								
								
																	50
									g
																

								

							
								

																	Latte intero
								
								
								a temperatura ambiente
																	50
									g
																

								

							
								

																	Acqua
								
								
								tiepida
																	50
									g
																

								

							
								

																	Strutto
								
								
								a temperatura ambiente
																	35
									g
																

								

							
								

																	Lievito di birra fresco
								
								
								
																	4
									g
																

								

							
								

																	Zucchero
								
								
								
																	1
									pizzico
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														per friggere
							

							
								

																	Strutto
								
								
								
																	2
									kg
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il gnocco fritto per prima cosa versate in una ciotolina 10 g di acqua e 10 g di latte presi dalla dose totale 1, aggiungete il lievito fresco sbriciolato 2 e mescolate per scioglierlo completamente 3.
									

								

															

																		
																																											
											
										
																						
											
										
																						
											
										
																																										
																		In una ciotola capiente unite le farine 4 e lo strutto ammorbidito 5. Mescolate con una forchetta avendo cura di far prendere aria alla farina 6.
									

								

															

																		
																																											
											
										
																						
											
										
																						
											
										
																																										
																		A questo punto versate il liquido in cui avete sciolto il lievito 7 e mescolate fino a farlo assorbire, poi continuate a lavorare aggiungendo a filo l’acqua e il latte restanti 8. Quando i liquidi saranno stati assorbiti unite un pizzico di zucchero e continuate a impastare con le mani 9.
									

								

															

																		
																																											
											
										
																						
											
										
																						
											
										
																																										
																		In ultimo aggiungete un pizzico di sale 10 e impastate ancora per amalgamarlo, poi trasferite il composto sul piano di lavoro e continuate a lavorare per circa 5-10 minuti utilizzando il palmo della mano 11. L’impasto dovrà risultare non troppo elastico, ma nemmeno troppo morbido: se vi dovesse sembrare un po’ troppo duro inumiditevi le mani e continuate a impastare. Formate una palla e sistematela nella ciotola, coprite con pellicola (o coprite con un canovaccio) e lasciate lievitare per circa un’ora e mezza in un luogo caldo e umido 12.
									

								

															

																		
																																											
											
										
																						
											
										
																						
											
										
																																										
																		Trascorso il tempo di lievitazione 13 dividete l’impasto in 2 o 3 porzioni 14 e stendete ciascuna sul piano leggermente infarinato fino allo spessore di circa 2 mm 15.
									

								

															

																		
																																											
											
										
																						
											
										
																						
											
										
																																										
																		Tagliate la sfoglia in quadrati di dimensioni irregolari utilizzando una rotella liscia 16. A questo punto fate sciogliere lo strutto in un pentolino e portatelo alla temperatura di 190°, poi friggete pochi gnocchi per volta 17. Quando inizieranno a gonfiarsi rigirateli per farli dorare leggermente su entrambi i lati 18.
									

								

															

																		
																																											
											
										
																						
											
										
																						
											
										
																																										
																		Scolate 19 e trasferite su carta paglia 20. Servite il gnocco fritto ben caldo 21!
									

								

							
					    