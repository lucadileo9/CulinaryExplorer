Difficoltà: Facile
Piccoli, teneri, dal colore verde sgargiante e dal gusto piacevolmente dolce... come si fa a non amare i friggitelli! Chiamati anche friarielli, questi deliziosi peperoni nani si possono gustare da soli saltati in padella oppure farciti con ripieni stuzzicanti a base di carne e non solo! Oggi vi proponiamo un piatto estivo altrettanto saporito e appetitoso: i friggitelli ripieni vegetariani. Abbiamo realizzato un mix saporito di pomodori freschi e pomodorini secchi sott’olio, parmigiano e pangrattato per garantire una croccante gratinatura e per finire una nota profumata con del basilico fresco. Già in forno si sprigioneranno tutti gli aromi di questo piatto appetitoso e tutti in famiglia saranno impazienti di assaggiarli. Questa estate i vostri friggitelli ripieni vegetariani non avranno rivali tra gli antipasti o per condire la pasta.


												
						
						

														INGREDIENTI
							
							                            
                                
    								
    									
    										
    										94
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    94
    					
    					    					    					
    					    Carboidrati
    					    g
    					    7.8
    					
    					    					    					
    					      di cui zuccheri
    					    g
    					    4.6
    					
    					    					    					
    					    Proteine
    					    g
    					    2.5
    					
    					    					    					
    					    Grassi
    					    g
    					    5.9
    					
    					    					    					
    					      di cui saturi
    					    g
    					    1.3
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    3
    					
    					    					    					
    					    Sodio
    					    mg
    					    79
    					
    					    				
    			
                            
													


						
							
							

							
								

																	Friggitelli
								
								
								
																	10
									
																

								

							
								

																	Pangrattato
								
								
								
																	40
									g
																

								

							
								

																	Pomodori ramati
								
								
								(circa 1)
																	180
									g
																

								

							
								

																	Pomodori secchi sott'olio
								
								
								
																	40
									g
																

								

							
								

																	Parmigiano Reggiano DOP
								
								
								da grattugiare
																	30
									g
																

								

							
								

																	Basilico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i friggitelli ripieni vegetariani per prima cosa lavate asciugate i friggitelli, incideteli lateralmente 1 per ritagliarne una piccola porzione 2, con un cucchiaino estraete i semini interni 3.
									

								

															

																		
																															
											
										
																														
																		Lavate e asciugate il pomodoro, poi tagliatelo prima a fettine 4 e poi a cubetti 5. Sgocciolate i pomodori secchi e tagliateli a piccoli pezzetti 6.
									

								

															

																		
																															
											
										
																														
																		In una ciotola capiente versate i pomodori freschi, quelli secchi sott’olio 7, insaporite con il parmigiano grattugiato 8, il pangrattato 9
									

								

															

																		
																															
											
										
																														
																		e profumate il composto con foglioline di basilico spezzettate grossolanamente 10. Per finire salate 11 la farcia e mescolate per amalgamare gli ingredienti. Ora adagiate i friggitelli su una teglia rivestita con carta forno e farcite l’incavo con il ripieno, aiutandovi con un cucchiaino 12.
									

								

															

																		
																															
											
										
																														
																		Irrorate i friggitelli con l’olio 13 e cuocete in forno statico preriscaldato a 180° per 20 minuti (se li preferite molto morbidi, potete cuocerli per qualche minuto in più). A cottura ultimata sfornate i friggitelli ripieni vegetariani 14, lasciateli intiepidire e poi serviteli.
									

								

							
					    