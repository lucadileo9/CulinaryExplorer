Difficoltà: Facile
Anche voi, come noi, amate le ricette della tradizione, quelle che si tramandano da nonna a nipote e che sono diventate parte del patrimonio gastronomico di un particolare territorio? Ma anche voi, come noi, pensate che la cucina sia frutto di contaminazioni che nascono dalla curiosità suscitata da ingredienti e combinazioni inusuali? Ottimo! Oggi siamo partiti da una specialità pugliese come i taralli con l’intento di esplorare nuovi orizzonti del gusto e siamo approdati a una stuzzicante ricetta fusion: taralli zenzero e curcuma! Il colore intenso della curcuma e la caratteristica nota pungente dello zenzero hanno trasformato queste tipiche ciambelline salate in uno snack sfizioso e moderno, perfetto per accompagnare un aperitivo oppure per ravvivare il cestino del pane. Non vi servirà tanto tempo per prepararli e se li porterete come cadeau per una cena a casa di amici siamo certi che verrete accolti da commenti entusiasti! Vi abbiamo incuriosito abbastanza? Con i taralli zenzero e curcuma scoprirete il gusto di sperimentare!


												
						
						

														INGREDIENTI
							
							                            
                                
    								
    									
    										
    										32
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    32
    					
    					    					    					
    					    Carboidrati
    					    g
    					    4.1
    					
    					    					    					
    					      di cui zuccheri
    					    g
    					    0.1
    					
    					    					    					
    					    Proteine
    					    g
    					    0.6
    					
    					    					    					
    					    Grassi
    					    g
    					    1.4
    					
    					    					    					
    					      di cui saturi
    					    g
    					    0.2
    					
    					    					    					
    					    Fibre
    					    g
    					    0.1
    					
    					    					    					    					
    					    Sodio
    					    mg
    					    24
    					
    					    				
    			
                            
													


						
							
							

							
								

																	Farina 00
								
								
								
																	250
									g
																

								

							
								

																	Vino bianco secco
								
								
								
																	100
									g
																

								

							
								

																	Olio extravergine d'oliva
								
								
								
																	65
									g
																

								

							
								

																	Sale fino
								
								
								
																	5
									g
																

								

							
								

																	Zenzero in polvere
								
								
								
																	2
									cucchiaini
																

								

							
								

																	Curcuma in polvere
								
								
								
																	2
									cucchiaini
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i taralli zenzero e curcuma, iniziate a preparare l’impasto: mettete la farina in una ciotola e unite il sale 1, lo zenzero 2 e la curcuma 3;
									

								

															

																		
																															
											
										
																														
																		poi versate il vino bianco 4 e l’olio extravergine d’oliva 5 e mescolate con le mani per amalgamare bene tutti gli ingredienti 6.
									

								

															

																		
																															
											
										
																														
																		Trasferite il composto sul piano di lavoro e impastate velocemente 7 fino a ottenere un panetto liscio e uniforme, poi avvolgetelo nella pellicola 8 e lasciatelo riposare a temperatura ambiente per 30 minuti. Trascorso il tempo di riposo, riprendete l’impasto e dividetelo in pezzi piuttosto piccoli 9;
									

								

															

																		
																															
											
										
																														
																		stendete i pezzettini di impasto con le dita 10 fino a ricavare dei filoncini spessi 1 cm e lunghi 8 cm circa 11. Unite e sovrapponete le estremità di ogni filoncino dandogli la forma di una goccia 12
									

								

															

																		
																															
											
										
																														
																		e ponete i taralli così formati su un canovaccio leggermente infarinato 13. Ora portate a bollore una pentola di acqua e mettete a lessare pochi taralli per volta 14; quando verranno a galla, scolateli con una schiumarola e adagiateli delicatamente su un panno assorbente 15.
									

								

															

																		
																															
											
										
																														
																		Nel frattempo preriscaldate il forno a 200° in modalità statica. A questo punto trasferite i taralli bolliti su una leccarda foderata con carta forno, ben distanziati fra loro 16, e cuoceteli nel forno preriscaldato a 200° per circa 25-30 minuti, o fino a che non risulteranno lievemente dorati 17. I vostri taralli zenzero e curcuma sono pronti per essere sgranocchiati 18!
									

								

							
					    