Difficoltà: Molto facile
In inglese si chiama lunch box, in giapponese bento, in milanese schiscetta… sono tutti termini che si riferiscono al contenitore per la pausa pranzo in ufficio. La schiscetta con couscous e salmone è un’idea sfiziosa e semplice da realizzare: una scelta più economica rispetto alla consegna a domicilio e soprattutto un’alternativa genuina ai cibi pre-confezionati acquistati al supermercato! Questo gustoso piatto unico a base di couscous è arricchito con salmone grigliato, zucchine, peperoni, carote, olive e pomodori secchi, il mix ideale per un pasto leggero e nutriente. La schiscetta con couscous e salmone tuttavia può essere personalizzata di volta in volta con vari ingredienti e verdure di stagione per gustare così un pranzo da asporto sempre diverso, appetitoso e colorato!


												
						
						

														INGREDIENTI
							
													


						
							
							

							
								

																	Cous cous
								
								
								
																	70
									g
																

								

							
								

																	Filetto di salmone grigliato
								
								
								
																	100
									g
																

								

							
								

																	Peperoni gialli
								
								
								
																	70
									g
																

								

							
								

																	Zucchine
								
								
								
																	30
									g
																

								

							
								

																	Carote
								
								
								
																	20
									g
																

								

							
								

																	Pomodori secchi sott'olio
								
								
								
																	15
									g
																

								

							
								

																	Olive nere
								
								
								denocciolate
																	5
									
																

								

							
								

																	Curcuma in polvere
								
								
								
																	1
									pizzico
																

								

							
								

																	Acqua
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la schiscetta con couscous e salmone iniziate dalle verdure: pulite il peperone dai semi e filamenti interni, poi dividetelo in 4 parti per il lungo 1. Adagiate il peperone su un griglia ben calda e grigliate fino a quando compariranno le striature 2. Infine tagliatelo a tocchetti di circa 2 cm 3.
									

								

															

																		
																																											
											
										
																						
											
										
																						
											
										
																																										
																		Spuntate le zucchine e tagliatele a fette dello spessore di mezzo centimetro 4. Grigliate anche le zucchine 5 e tagliatele a tocchetti della stessa misura del peperone 6.
									

								

															

																		
																																											
											
										
																						
											
										
																						
											
										
																																										
																		Nel frattempo portate a bollore un pentolino con dell’acqua. Mettete il couscous in una ciotola e insaporite con curcuma 7, sale e pepe 8. Versate l’acqua bollente fino a coprire il couscous di un dito 9.
									

								

															

																		
																																											
											
										
																						
											
										
																						
											
										
																																										
																		Coprite con pellicola e lasciate riposare per 5 minuti 10. Trascorso questo tempo l’acqua sarà stata assorbita, quindi sgranate il couscous con una forchetta 11 e condite con un filo d’olio 12.
									

								

															

																		
																																											
											
										
																						
											
										
																						
											
										
																																										
																		Siete pronti per trasferire gli ingredienti nella vostra schiscetta: il couscous su un lato 14, poi le zucchine 15 e i peperoni 15.
									

								

															

																		
																																											
											
										
																						
											
										
																						
											
										
																																										
																		Aggiungete le carote precedentemente mondate, spuntate delle estremità e tagliate a julienne 16. Poi unite le olive denocciolate 17 e i pomodori secchi che avrete ridotto a pezzetti 18.
									

								

															

																		
																																											
											
										
																						
											
										
																						
											
										
																																										
																		Infine unite il salmone grigliato 19. Chiudete con il coperchio 20: la vostra schiscetta è pronta per essere trasportata… ricordatevi di agitare prima di gustare 21!
									

								

							
					    