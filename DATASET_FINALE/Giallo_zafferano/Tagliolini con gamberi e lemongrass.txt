Difficoltà: Facile
I tagliolini con gamberi e lemongrass sono un primo piatto dai gusti freschi ed esotici che incontrano la cucina occidentale. Il lemongrass, conosciuto anche come citronella, è una pianta originaria dell'India, molto usato nella cucina thailandese proprio per il suo aroma caratteristico, simile a quello del limone. Aggiungendolo ad ingredienti semplici come pomodorini e gamberi impreziosirete questo piatto che sarà perfetto anche per i giorni di festa! Un tocco di zenzero donerà la giusta nota pungente, una piacevole freschezza e ricorderà le ricette più classiche del periodo di Natale, come i gingerbread o il pan di spezie! 


												
						
						

														INGREDIENTI
							
													


						
							
							

							
								

																	Tagliolini all'uovo
								
								
								
																	200
									g
																

								

							
								

																	Gamberi
								
								
								(260 g puliti)
																	450
									g
																

								

							
								

																	Olio extravergine d'oliva
								
								
								
																	10
									g
																

								

							
								

																	Pomodorini
								
								
								rossi e gialli
																	200
									g
																

								

							
								

																	Sale fino
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Zucchero di canna
								
								
								
																	1
									cucchiaino
																

								

							
								

																	Peperoncino fresco
								
								
								
																	1
									
																

								

							
								

																	Lemongrass
								
								
								steli
																	4
									
																

								

							
								

																	Zenzero fresco
								
								
								
																	
									q.b.
																

								

							
								

																	Origano
								
								
								
																	
									q.b.
																

								

							
								

																	Fumetto di crostacei
								
								
								(con gli scarti dei gamberi, lemon grass, carota, cipolla)
																	1
									l
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i tagliolini con gamberi e lemongrass come prima cosa pulite i gamberi: eliminate testa e carapace, strappandoli delicatamente con le mani 1. Utilizzando uno stecchino eliminate anche il filamento nero presente sul dorso 2. Preparate circa 1 lt di fumetto con gli scarti dei gamberi, una carota, una cipolla e 2 steli di lemongrass e tenetelo in caldo (servirà bollente per cuocere i tagliolini). Tagliate i pomodorini a metà, sia quelli gialli che i rossi 3. 
									

								

															

																		
																															
											
										
																														
																		In un tegame versate l'olio, lo spicchio d'aglio sbucciato, il peperoncino a pezzi 4 e li steli di lemongrass tagliati a metà 5. Fate soffriggere per alcuni minuti e quando avranno rilasciato il loro profumo eliminateli utilizzando una pinza da cucina 6. 
									

								

															

																		
																															
											
										
																														
																		Aggiungete nel tegame i pomodorini e condite con il sale 7 e un cucchiaino di zucchero di canna 8. Tenete il fuoco alto e quando saranno appassiti aggiungete i gamberi puliti 9,
									

								

															

																		
																															
											
										
																														
																		dovranno cuocere per massimo un minuto 10. Aggiungete le foglioline di origano 11, grattugiate un pezzetto di zenzero 12, saltate il tutto e spegnete il fuoco.
									

								

															

																		
																															
											
										
																														
																		Cuocete i tagliolini nel fumetto bollente 13 e dopo 4 minuti scolateli direttamente nella padella. Fateli saltare per un minuto 14 e impiattate. Decorate con dell’origano fresco e servite i tagliolini con gamberi e lemongrass ancora caldi 15. 
									

								

							
					    