Difficoltà: Facile
La piadina romagnola è un’istituzione della nostra cucina, realizzata tradizionalmente con acqua, farina e strutto. Per chi non ama utilizzare questo particolare ingrediente, tuttavia, esiste una valida alternativa con olio d’oliva: la piadina senza strutto! Ideale per chi segue una dieta vegetariana ma non solo, la piadina senza strutto può essere farcita a vostro piacimento, dai ripieni più classici a quelli più originali. Scoprite quanto è semplice prepararla con le vostre mani e lasciate che siano i vostri commensali a scegliere come arricchirla… speck e scamorza, crudo e brie o un bel veggie wrap? Scatenate la fantasia e raccontateci la vostra piadina preferita!


												
						
						

														INGREDIENTI
							
							                            
                                
    								
    									
    										
    										394
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    394
    					
    					    					    					
    					    Carboidrati
    					    g
    					    69.9
    					
    					    					    					
    					      di cui zuccheri
    					    g
    					    1.5
    					
    					    					    					
    					    Proteine
    					    g
    					    9.6
    					
    					    					    					
    					    Grassi
    					    g
    					    9.3
    					
    					    					    					
    					      di cui saturi
    					    g
    					    1.4
    					
    					    					    					
    					    Fibre
    					    g
    					    2.2
    					
    					    					    					    					
    					    Sodio
    					    mg
    					    297
    					
    					    				
    			
                            
													


						
							
														Per 4 piadine
							

							
								

																	Farina 00
								
								
								
																	350
									g
																

								

							
								

																	Acqua
								
								
								
																	175
									g
																

								

							
								

																	Olio extravergine d'oliva
								
								
								
																	35
									g
																

								

							
								

																	Sale fino
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la piadina senza strutto prendete una ciotola capiente e versate all’interno la farina, l’acqua 1, l’olio 2 e il sale 3.
									

								

															

																		
																																											
											
										
																						
											
										
																						
											
										
																																										
																		Impastate velocemente con le mani per ottenere un composto compatto e omogeneo 4, poi trasferite l’impasto sul piano di lavoro e dividetelo in 4 parti con un tarocco 5. Pirlate velocemente ogni porzione di impasto facendola girare tra le mani 6.
									

								

															

																		
																																											
											
										
																						
											
										
																						
											
										
																																										
																		Disponete le palline ottenute su un vassoio, coprite con pellicola e lasciate riposare a temperatura ambiente per 30 minuti 7. Trascorso questo tempo, stendete ciascuna pallina con il mattarello sul piano leggermente infarinato 8 fino a uno spessore di 2-3 mm 9.
									

								

															

																		
																																											
											
										
																						
											
										
																						
											
										
																																										
																		Scaldate bene una padella ampia e cuocete una piadina per volta per circa 2-3 minuti per lato, facendola ruotare con la mano per evitare che si formino bolle d’aria 10 11. Impilate le piadine una sull’altra man mano che saranno pronte 12. La vostra piadina senza strutto è pronta per essere farcita e gustata!
									

								

							
					    