Difficoltà: Media
Vi abbiamo conquistato con la più classica delle crostate alla frutta, poi tentato con ingredienti insoliti con la crostata al rabarbaro e infine affascinato con il gusto esotico della crostata con kumquat caramellati. Ma non finisce qui! Con la crostata di kiwi e mirtilli, torniamo a stuzzicare il vostro palato con un’altra versione che profuma di limoni ed è impreziosita da golosi bocconcini di frutta dal gusto dolce-acidulo che creano un accattivante contrasto di colori, perché anche l’occhio vuole la sua parte! Tre strati di intramontabile bontà: la frolla fragrante, la cremosa farcitura e la fresca dolcezza della frutta, sono per noi le regole d’oro di questa delizia senza tempo. Per un dessert, per una merenda ma anche per un’occasione speciale, gustate la crostata di kiwi e mirtilli che è senza dubbio uno dei dolci più versatili. Ecco la nostra ricetta!


						
						

														INGREDIENTI
							
							                            
                                
    								
    									
    										
    										554
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    554
    					
    					    					    					
    					    Carboidrati
    					    g
    					    79.3
    					
    					    					    					
    					      di cui zuccheri
    					    g
    					    47.2
    					
    					    					    					
    					    Proteine
    					    g
    					    10.3
    					
    					    					    					
    					    Grassi
    					    g
    					    21.7
    					
    					    					    					
    					      di cui saturi
    					    g
    					    10.97
    					
    					    					    					
    					    Fibre
    					    g
    					    4.7
    					
    					    					    					
    					    Colesterolo
    					    mg
    					    313
    					
    					    					    					
    					    Sodio
    					    mg
    					    47
    					
    					    				
    			
                            
													


						
														
							
														Ingredienti per la frolla (per uno stampo di 24x17 cm)
							

							
								

																	Tuorli
								
								
								
																	2
									
																

								

							
								

																	Farina 00
								
								
								
																	250
									g
																

								

							
								

																	Burro
								
								
								freddo
																	125
									g
																

								

							
								

																	Zucchero a velo
								
								
								
																	100
									g
																

								

							
								

																	Limoni
								
								
								non trattati
																	1
									
																

								

							
														
							
						
														
							
														per la crema pasticcera al limone
							

							
								

																	Latte intero
								
								
								
																	500
									g
																

								

							
								

																	Tuorli
								
								
								
																	6
									
																

								

							
								

																	Zucchero
								
								
								
																	150
									g
																

								

							
								

																	Fecola di patate
								
								
								
																	40
									g
																

								

							
								

																	Farina 00
								
								
								
																	40
									g
																

								

							
								

																	Limoni
								
								
								non trattati
																	3
									
																

								

							
														
							
						
														
							
														per guarnire
							

							
								

																	Kiwi
								
								
								
																	400
									g
																

								

							
								

																	Mirtilli
								
								
								
																	125
									g
																

								

							
														
							
						
														
							
														per spennellare
							

							
								

																	Marmellata di arance
								
								
								
																	50
									g
																

								

							
								

																	Acqua
								
								
								
																	20
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta frolla iniziate dalla sabbiatura: in un mixer ponete la farina setacciata, un pizzico di sale ed il burro appena tolto dal frigo (quindi molto freddo), ridotto a pezzetti 1. Frullate il tutto fino ad ottenere un composto dall'aspetto sabbioso e farinoso 2; versate la sabbiatura ottenuta su un piano di lavoro freddo (oppure in una ciotola possibilmente raffreddata) e aggiungete lo zucchero a velo setacciato. Versate al centro anche la scorza di limone grattugiata 3 (in alternativa potete aromatizzare con scorza d'arancia non trattata, i semini di una bacca di vaniglia oppure della cannella), poi create la classica forma a fontana creando un incavo al centro.
									

								

															

																		
																															
											
										
																														
																		Aggiungete quindi i tuorli 4 e iniziate ad amalgamare il tutto prima con la forchetta, poi quando le uova si saranno assorbite potete proseguire a mano. Impastate brevemente e velocemente 5, giusto il tempo di compattare l'impasto perchè la frolla non si scaldi troppo con il calore delle mani e rimanga friabile. Formate un panetto e appiattitelo prima di avvolgerlo nella pellicola 6; riponetelo in frigorifero per farlo rassodare almeno 30 minuti.
									

								

															

																		
																															
											
										
																														
																		Intanto preparate la crema al limone. Lavate, asciugate i limoni, quindi prelevate la scorza avendo cura di non prendere la parte bianca 7 e versatela in un tegame in cui avete aggiunto il latte 8. Accendete il fuoco basso e fate intiepidire il latte (non deve raggiungere il bollore).Nel frattempo in una ciotola ponete i tuorli, lo zucchero 9 e lavorate il composto con una frusta.
									

								

															

																		
																															
											
										
																														
																		Dovrete ottenere una crema omogenea, poi aggiungete la farina e la fecola setacciate 10; mescolate con la frusta per amalgamare le polveri; a questo punto unite il latte intiepidito filtrato attraverso un colino 11 per trattenere le scorze. Mescolate energicamente per ottenere un composto omogeneo e fluido, quindi versatelo nuovamente nel tegame filtrandolo con un colino a maglie strette per evitare che si creino grumi 12,
									

								

															

																		
																															
											
										
																														
																		Accendete il fuoco basso e cuocete la crema mescolando continuamente con le fruste 13, fino a quando non si sarà addensata (ci vorranno circa 20 minuti). Quando si sarà addensata 14 spegnete il fuoco;e trasferite la crema in una pirofila bassa e ampia 15
									

								

															

																		
																															
											
										
																														
																		poi copritela con la pellicola a contatto 16 e lasciatela raffreddare a temperatura ambiente; quindi trasferite in frigorifero per farla raffreddare completamente. A questo punto riprendete la frolla, stendetela su un piano di lavoro leggermente infarinato 17: dovrete ottenere una sfoglia dello spessore di circa 1 cm . Avvolgetela intorno al mattarello e srotolatela su una tortiera da 24x17 cm 18 (noi abbiamo usato una leccarda rivestita con carta da forno sul quale abbiamo adagiato uno stampo senza fondo, rettangolare delle misure indicate). In questo modo eliminerete facilmente la frolla in eccesso.
									

								

															

																		
																															
											
										
																														
																		Con un pezzetto di frolla avanzata formate una pallina da usare per pressare il fondo e i bordi, in modo da far aderire bene la frolla allo stampo 19. Ritagliate con un coltellino il bordo in eccesso per dare uno spessore regolare 20. Incidete il bordo con i rebbi di una forchetta per formare un motivo ricamato 21.
									

								

															

																		
																															
											
										
																														
																		Poi, sempre con la forchetta, bucherellate il fondo 22 e procedete con la cottura alla cieca in questo modo: foderate la frolla con un foglio di carta da forno 23 e adagiate all'interno le sfere di ceramica 24 (in alternativa usate dei fagioli o ceci secchi). Cuocete in forno statico preriscaldato per 30 min a 180°.
									

								

															

																		
																															
											
										
																														
																		Una volta cotta 25, lasciate raffreddare la base, poi  riprendete la crema che sarà diventata ben fredda e soda, versatela in una sac-à-poche e farcite la base della crostata 26 in modo da ricoprirla interamente 27.
									

								

															

																		
																															
											
										
																														
																		Quindi passate a guarnire: sbucciate e tagliate i kiwi a fettine 28 e poi dividetele a metà; lavate ed asciugate i mirtilli e iniziate a distribuirli sulla crostata seguendo il bordo 29. Adagiate anche le fettine di kiwi creando una fila accando ai mirtilli 30.
									

								

															

																		
																															
											
										
																														
																		Quindi disponete i mirtilli al centro e ancora delle fettine di kiwi (31-32). Potete guarnire seguendo un motivo geometrico a piacere. A questo punto mettete in un pentolino la marmellata di arance e stemperatela con l'acqua 33 a fuoco dolce;
									

								

															

																		
																															
											
										
																														
																		poi filtratela attraverso un colino per ottenere una miscela liquida 34 da distribuire sulla superficie della crostata per renderla lucida, aiutandovi con un pennellino 35. La crostata di kiwi e mirtilli è pronta per essere gustata 36!
									

								

							
					    