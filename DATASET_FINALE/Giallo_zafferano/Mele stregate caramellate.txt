Difficoltà: Media
Come si fanno le mele stregate caramellate? Ve lo spieghiamo in questa ricetta, così che si presentino lucide, croccanti e bellissime per Halloween! Sono un dolce tipico americano, spiccano tra i dolcetti venduti in giro per le strade ma anche da preparare in casa, per inserirle nel mostruoso menù di Halloween insieme a tante altre leccornie e biscotti di Halloween! Grandi, succose e belle mele rosse da far affondare in un caramello colorato di un bel colore brillante. Saranno uno spettacolo per gli occhi e una dolcezza da concedersi per l'occasione, magari da dividersi a morsi! Vi sentirete come Biancaneve o come la Strega? Lasciatevi ispirare mentre vi preparate ad accogliere i bambini che busseranno al grido di "dolcetto o scherzetto"...


												
						
						

														INGREDIENTI
							
													


						
							
														per 4 mele caramellate
							

							
								

																	Mele stark
								
								
								
																	4
									
																

								

							
								

																	Zucchero
								
								
								
																	200
									g
																

								

							
								

																	Acqua
								
								
								
																	100
									g
																

								

							
								

																	Glucosio
								
								
								
																	20
									g
																

								

							
								

																	Cannella in polvere
								
								
								
																	½
									cucchiaino
																

								

							
								

																	Coloranti alimentari
								
								
								in polvere, rosso
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le mele stregate caramellate, per prima cosa lavatele e asciugatele molto accuratamente perché dovranno essere perfettamente asciutte 1. Rimuovete il picciolo interno 2. Inserite al suo posto un bastoncino di legno piuttosto lungo, quello per gli spiedini andrà bene 3. 
									

								

															

																		
																																											
											
										
																						
											
										
																						
											
										
																																										
																		In un pentolino dai bordi alti versate l'acqua 4 e lo zucchero 5, insieme al glucosio (o miele) 6.
									

								

															

																		
																																											
											
										
																						
											
										
																						
											
										
																																										
																		Portate a bollore e fate cuocere un paio di minuti senza mescolare a fuoco basso: quando lo sciroppo avrà raggiunto la temperatura di 100° (da misurare con termometro da cucina) 7, potete unire la cannella in polvere 8. Versate anche il colorante alimentare in polvere di colore rosso, poco alla volta, fino a raggiungere la colorazione desiderata 9. 
									

								

															

																		
																																											
											
										
																						
											
										
																						
											
										
																																										
																		Mescolate bene in modo da non formare grumi, fino a quando le polveri saranno ben amalgamate. Rimettete il pentolino sul fuoco e continuate a far sobollire dolcemente lo sciroppo, fino a quando avrà raggiunto la temperatura di 150° 10. Ci vorranno circa 15 minuti. Spegnete il fuoco e lasciate riposare per pochi secondi, giusto il tempo che spariscano le bollicine del bollore. Prendete una mela alla volta, inclinate leggermente la casseruola e immergete le mele nello sciroppo, facendole roteare velocemente così da ricoprirle interamente fino alla parte del picciolo. Lasciate colare il liquido in eccesso 11 e appoggiatele man mano su un vassoio rivestito con carta forno o su piattini 12. Lasciatele raffreddare fino a quando il guscio si sarà solidificato, ci vorranno almeno 30 minuti. Le vostre mele stregate caramellate sono pronte per essere addentate!
									

								

							
					    