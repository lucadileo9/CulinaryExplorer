Difficoltà: Facile
Arriva dal sud degli Stati Uniti ma ha riscosso un enorme successo in tutto il mondo, soprattutto fra gli amanti dello street food: stiamo parlando del pulled pork, il maiale sfilacciato protagonista di uno dei più famosi panini all’americana! Caratterizzato da una carne tenera e succulenta, il pulled pork viene tradizionalmente cotto al barbecue per diverse ore con una tecnica che permette di ottenere una nota piacevolmente affumicata. Il suo gusto inconfondibile, invece, viene conferito sia dal mix di spezie e aromi con cui viene cosparso prima della cottura, il cosiddetto dry rub, sia dalla salsa barbecue che si aggiunge solitamente dopo la sfilacciatura. Il pulled pork viene in genere abbinato al coleslaw, la tipica insalata di cavolo e carote, e gustato all’interno di un soffice panino da burger, ma se preferite è ottimo da servire anche da solo per un’indimenticabile cena a stelle e strisce!


						
						

														INGREDIENTI
							
							                            
                                
    								
    									
    										
    										651
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    651
    					
    					    					    					
    					    Carboidrati
    					    g
    					    12.9
    					
    					    					    					
    					      di cui zuccheri
    					    g
    					    11.2
    					
    					    					    					
    					    Proteine
    					    g
    					    81.9
    					
    					    					    					
    					    Grassi
    					    g
    					    30.2
    					
    					    					    					
    					      di cui saturi
    					    g
    					    9.88
    					
    					    					    					
    					    Fibre
    					    g
    					    3.2
    					
    					    					    					
    					    Colesterolo
    					    mg
    					    279
    					
    					    					    					
    					    Sodio
    					    mg
    					    1602
    					
    					    				
    			
                            
													


						
														
							
							

							
								

																	Spalla di maiale
								
								
								
																	5
									kg
																

								

							
								

																	Senape
								
								
								
																	30
									g
																

								

							
														
							
						
														
							
														Per il rub
							

							
								

																	Paprika affumicata
								
								
								
																	50
									g
																

								

							
								

																	Paprika dolce
								
								
								
																	40
									g
																

								

							
								

																	Zucchero muscovado
								
								
								
																	50
									g
																

								

							
								

																	Sale fino
								
								
								
																	35
									g
																

								

							
								

																	Aglio in polvere
								
								
								
																	20
									g
																

								

							
								

																	Pepe bianco
								
								
								
																	10
									g
																

								

							
								

																	Coriandolo in polvere
								
								
								
																	3
									g
																

								

							
								

																	Origano
								
								
								secco
																	3
									g
																

								

							
								

																	Pepe
								
								
								di cayenna
																	5
									g
																

								

							
								

																	Anice in polvere
								
								
								
																	2
									g
																

								

							
														
							
						
														
							
														Per la salsa
							

							
								

																	Ketchup
								
								
								
																	300
									g
																

								

							
								

																	Aceto di mele
								
								
								
																	30
									g
																

								

							
								

																	Sale fino
								
								
								
																	3
									g
																

								

							
								

																	Pepe nero
								
								
								
																	3
									g
																

								

							
								

																	Zenzero in polvere
								
								
								
																	2
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il pulled pork, per prima cosa preparate il rub: prendete un barattolo capiente e versate all’interno la paprika dolce e affumicata 1, lo zucchero muscovado 2 e il sale fino 3.
									

								

															

																		
																															
											
										
																														
																		Unite anche l’aglio in polvere 4, il pepe bianco 5 e il coriandolo in polvere 6.
									

								

															

																		
																															
											
										
																														
																		Infine aggiungete l’origano secco 7, il pepe di cayenna 8 e l’anice in polvere 9.
									

								

															

																		
																															
											
										
																														
																		Mescolate bene tutte le spezie per ottenere un mix omogeneo 10; se necessario potete passarlo anche al setaccio. Ora prendete la spalla di maiale, aggiungete la senape 11 e spalmatela con le mani su tutta la superficie, sia superiore che inferiore, per creare un velo sottile 12.
									

								

															

																		
																															
											
										
																														
																		Poi cospargete la carne con il rub 13, avendo cura di coprirla interamente 14. Nel frattempo accendete il barbecue e impostatelo per una cottura indiretta 15.
									

								

															

																		
																															
											
										
																														
																		Versate la carbonella in una metà del barbecue 16 e adagiate nell’altra metà una vaschetta di alluminio che servirà per raccogliere i succhi della carne 17, poi posizionate la spalla di maiale sulla griglia nella zona senza calore diretto 18.
									

								

															

																		
																															
											
										
																														
																		Impostate le aperture d’aria in modo da ottenere una temperatura della camera intorno ai 150° e procedete con l’affumicatura 19. Cuocete col coperchio per almeno un paio di ore o fino a quando il rub non avrà formato una crosticina, il cosiddetto bark 20. A questo punto trasferite la carne in una vaschetta di alluminio e avvolgete il tutto nella stagnola. Mettete la vaschetta sul barbecue 21 e continuate la cottura per altre 6-8 ore, avendo cura che la temperatura della camera rimanga sui 130°-150°. Potete verificare che la carne sia cotta misurando la temperatura al cuore che dovrà raggiungere i 97°-98°.
									

								

															

																		
																															
											
										
																														
																		Trascorso il tempo di cottura, scolate il liquido di cottura che si sarà formato nella vaschetta ed eliminate le ossa con un paio di pinze da cucina 22, poi sfilacciate la carne utilizzando semplicemente 2 forchette 23, lasciando anche qualche pezzo intero 24.
									

								

															

																		
																															
											
										
																														
																		Preparate la salsa: versate il ketchup in una ciotola insieme all’aceto di mele 25, pepe, sale 26 e zenzero in polvere 27.
									

								

															

																		
																															
											
										
																														
																		Mescolate bene 28 e aggiungete la salsa ottenuta alla carne sfilacciata 29. Mescolate per amalgamare il condimento in modo uniforme 30.
									

								

															

																		
																															
											
										
																														
																		Ora potete gustare il vostro pulled pork da solo o utilizzarlo per preparare un fantastico panino insieme all’immancabile coleslaw 31 32 33!
									

								

							
					    