Difficoltà: Facile
I maltagliati al ragù di seppia sono un saporito primo piatto, a base di pasta fresca all'uovo e un gustoso sugo di mare con le seppioline!
I maltagliati sono un formato di pasta all'uovo tipico dell'Emilia Romagna, patria delle più buone paste fresche italiane: la preparazione dei maltagliati è infatti legata strettamente a quella delle tagliatelle. I ritagli di pasta avanzati dopo la realizzazione delle tagliatelle venivano tagliati a pezzi più piccoli e irregolari, da qui il nome.
Il ragù di seppia è un'ottima alternativa al classico ragù di carne, ideale per il periodo delle festività pasquali, durante i giorni in cui la tradizione religiosa vieta di consumare carne: non ha nulla da invidiare rispetto al classico ragù, in gusto e sapore!
I maltagliati al ragù di seppia sono un piatto ricco e raffinato: sentirete che buono!


						
						

														INGREDIENTI
							
							                            
                                
    								
    									
    										
    										519
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    519
    					
    					    					    					
    					    Carboidrati
    					    g
    					    64
    					
    					    					    					
    					      di cui zuccheri
    					    g
    					    6.8
    					
    					    					    					
    					    Proteine
    					    g
    					    33.9
    					
    					    					    					
    					    Grassi
    					    g
    					    13.2
    					
    					    					    					
    					      di cui saturi
    					    g
    					    3.05
    					
    					    					    					
    					    Fibre
    					    g
    					    3.6
    					
    					    					    					
    					    Colesterolo
    					    mg
    					    239
    					
    					    					    					
    					    Sodio
    					    mg
    					    610
    					
    					    				
    			
                            
													


						
														
							
														Ingredienti per i maltagliati
							

							
								

																	Uova
								
								
								medie
																	3
									
																

								

							
								

																	Farina 00
								
								
								
																	300
									g
																

								

							
														
							
						
														
							
														per il ragù di seppie
							

							
								

																	Seppie
								
								
								pulite
																	500
									g
																

								

							
								

																	Pomodori pelati
								
								
								
																	400
									g
																

								

							
								

																	Cipolle
								
								
								piccola
																	1
									
																

								

							
								

																	Acciughe sott'olio
								
								
								
																	4
									filetti
																

								

							
								

																	Aglio
								
								
								
																	2
									spicchi
																

								

							
								

																	Vino bianco secco
								
								
								
																	50
									ml
																

								

							
								

																	Timo
								
								
								
																	3
									rametti
																

								

							
								

																	Prezzemolo
								
								
								da tritare
																	2
									cucchiai
																

								

							
								

																	Olio extravergine d'oliva
								
								
								
																	3
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i maltagliati al ragù di seppia, iniziate a preparare la pasta fresca all'uovo: mettete in una ciotola capiente la farina setacciata 1, fate una conca al centro ed inseritevi le tre uova sgusciate 2, quindi impastate con le mani per rompere le uova e raccogliere tutti gli ingredienti 3.
									

								

															

																		
																															
											
										
																														
																		Ribaltate l'impasto su di una spianatoia infarinata e lavoratelo 4 fino a che non diventi liscio e omogeneo (se l’impasto risulta troppo asciutto potete aggiungere un goccio d’acqua), che avvolgerete nella pellicola trasparente 5 e lascerete riposare in un luogo fresco e privo di correnti d’aria (non in frigorifero) per un’ora circa 6 così da poterla stendere meglio dopo.
									

								

															

																		
																															
											
										
																														
																		Nel frattempo che la pasta all'uovo riposa, staccate i tentacoli dal corpo delle seppie e metteteli da parte; tagliate le sacche delle seppie a striscioline e poi a piccoli cubetti 7. Tagliate a pezzi anche i filetti d'acciuga 8 e teneteli da parte. Tritate la piccola cipolla e fatela appassire, a fuoco basso, per circa 10-15 minuti in una padella contenente l’olio d’oliva e gli spicchi di aglio schiacciati 9.
									

								

															

																		
																															
											
										
																														
																		Unite anche le acciughe tritate 10 e fatele sciogliere sempre a fuoco basso; infine unite le foglioline di timo 11. Unite i cubetti e i tentacoli delle seppie in padella e fatele rosolare per qualche minuto 12.
									

								

															

																		
																															
											
										
																														
																		Sfumate le seppie con il vino bianco 13 e, quando sarà completamente evaporato (circa 10 minuti), unite i pomodori pelati 14. Aggiustate di sale e pepe e lasciate cuocere fino a che il pomodoro non si sarà ristretto e le seppie saranno tenere 15. Unite poi, prima di spegnere il fuoco, il prezzemolo tritato.
									

								

															

																		
																															
											
										
																														
																		Riprendete la pasta all'uovo e stendetela su una spianatoia infarinata, con l'aiuto di un mattarello 16 oppure con la macchina per stendere la pasta, in una sfoglia spessa circa 1mm che infarinerete bene 17. Tagliate con un coltello la sfoglia in strisce regolari 18.
									

								

															

																		
																															
											
										
																														
																		Sovrapponete le strisce di pasta ottenute e dopo averle divise a metà, tagliatele a losanghe irregolari 19. Sparpagliate i maltagliati su di un canovaccio infarinato o sulla spianatoia senza sovrapporli 20. Mettete a bollire i maltagliati in acqua bollente salata in una pentola capiente 21. Portateli a cottura lasciandoli al dente quindi
									

								

															

																		
																															
											
										
																														
																		scolateli e versateli direttamente all’interno della padella con il ragù con le seppie 22; fate saltare un minuto, mescolando bene con un cucchiaio di legno 23 ed ecco pronti i vostri maltagliati al ragù di seppia! Prima di impiattarli potete ancora spolverizzarli con del prezzemolo fresco 24.
									

								

							
					    