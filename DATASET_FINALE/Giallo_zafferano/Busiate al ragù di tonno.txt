Difficoltà: Facile
Chi non ha mai cucinato una pasta al tonno? La ricetta di oggi però ci porta direttamente in Sicilia e non ha niente a che vedere con i soliti spaghetti al tonno in scatola! Le busiate al ragù di tonno sono un primo piatto di pesce realizzato con tonno fresco, una pietanza tipica del trapanese. Questa zona è conosciuta sia per le antiche tonnare che per i gustosi prodotti tipici fra cui proprio le busiate, un formato di pasta lunga che prende il nome dal ferro per lavorare la maglia con cui viene realizzato. Edoardo Dolcimascolo, chef del "Ristorante 13 giugno" a Milano, ci propone una versione arricchita con la “muddica” (il cosiddetto “parmigiano dei poveri”), un semplice condimento a base di pangrattato aromatizzato che dona sapore e carattere a molte pietanze della cucina tradizionale, come per esempio la pasta con broccoli arriminati.


						
						

														INGREDIENTI
							
													


						
														
							
							

							
								

																	Busiate
								
								
								
																	320
									g
																

								

							
								

																	Tonno
								
								
								
																	300
									g
																

								

							
								

																	Pomodori pelati
								
								
								
																	500
									g
																

								

							
								

																	Cipolle
								
								
								
																	50
									g
																

								

							
								

																	Aglio
								
								
								
																	2
									spicchi
																

								

							
								

																	Concentrato di pomodoro
								
								
								
																	20
									g
																

								

							
								

																	Vino bianco
								
								
								
																	150
									g
																

								

							
								

																	Menta
								
								
								
																	
									q.b.
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la muddica
							

							
								

																	Pangrattato
								
								
								
																	100
									g
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								
																	5
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Peperoncino in polvere
								
								
								
																	
									q.b.
																

								

							
														
							
						
														
							
														Per guarnire
							

							
								

																	Menta
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le busiate al ragù di tonno tagliate il tonno fresco prima a fette dello spessore di 1,5-2 cm 1 e poi a cubetti 2. Mondate e tritate finemente la cipolla 3.
									

								

															

																		
																																											
											
										
																						
											
										
																						
											
										
																																										
																		Scaldate l’olio in un’ampia padella antiaderente, poi aggiungete la cipolla tritata e gli spicchi di aglio interi 4 e fate soffriggere a fuoco medio-basso fino a quando la cipolla diventerà trasparente. A questo punto eliminate l’aglio e unite i cubetti di tonno 5. Rosolate il tonno a fuoco dolce per 2-3 minuti, cercando di girarlo delicatamente su tutti i lati per evitare di romperlo 6.
									

								

															

																		
																																											
											
										
																						
											
										
																						
											
										
																																										
																		A questo punto alzate la fiamma e sfumate con il vino bianco 7. Una volta evaporato, versate i pomodori pelati 8 e spezzettateli con il mestolo, poi aggiungete poca acqua, quanto basta per sciacquare la ciotola 9. Unite anche il concentrato di pomodoro.
									

								

															

																		
																																											
											
										
																						
											
										
																						
											
										
																																										
																		Salate, pepate e aromatizzate con le foglie di menta spezzettate con le mani 10. Mescolate bene 11, abbassate nuovamente la fiamma e lasciate cuocere per circa 30 minuti 12.
									

								

															

																		
																																											
											
										
																						
											
										
																						
											
										
																																										
																		Nel frattempo occupatevi della muddica: in un’altra padella fate insaporire l’olio con l’aglio 13 e il prezzemolo 14, tritati finemente. Aggiungete anche il peperoncino 15.
									

								

															

																		
																																											
											
										
																						
											
										
																						
											
										
																																										
																		Versate il pangrattato 16 e lasciate dorare a fiamma moderata, mescolando spesso 17. Tenete da parte la muddica e mettete sul fuoco una pentola di acqua da salare a bollore. Quando il sugo sarà pronto tuffate la pasta nell’acqua bollente salata 18.
									

								

															

																		
																																											
											
										
																						
											
										
																						
											
										
																																										
																		Scolate le busiate molto al dente e trasferitele nella padella con il condimento 19. Terminate la cottura della pasta aiutandovi con un mestolo della sua acqua di cottura 20, mescolando bene per amalgamare il tutto 21.
									

								

															

																		
																																											
											
										
																						
											
										
																						
											
										
																																										
																		Impiattate e guarnite con abbondante muddica 22, poi completate il piatto con un filo di olio a crudo 23 e qualche fogliolina di menta fresca: le vostre busiate al ragù di tonno sono pronte per essere servite 24!
									

								

							
					    