Difficoltà: Facile
E’ uno dei dolci più facili da preparare e solitamente anche uno dei più apprezzati, grazie al suo gusto semplice e goloso: stiamo parlando del salame di cioccolato! Immancabile alle feste di compleanno dei più piccoli, può essere personalizzato in vari modi per venire incontro anche alle preferenze dei più grandi, come abbiamo fatto per esempio con la versione ai frutti esotici o con quella al caffè che vi proponiamo oggi. Il salame di cioccolato al caffè è dedicato agli estimatori di questa amata bevanda che col cioccolato fondente, si sa, si sposa alla perfezione…noi l'avevamo già testato nella preparazione dei biscotti al caffè o della cioccolata calda! Dolce e croccante al punto giusto, è inoltre realizzato senza uova: in questo modo nessuno dovrà rinunciare al piacere di gustarne (almeno) una fetta!


						
						

														INGREDIENTI
							
							                            
                                
    								
    									
    										
    										526
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    526
    					
    					    					    					
    					    Carboidrati
    					    g
    					    76.4
    					
    					    					    					
    					      di cui zuccheri
    					    g
    					    53.5
    					
    					    					    					
    					    Proteine
    					    g
    					    5.3
    					
    					    					    					
    					    Grassi
    					    g
    					    22.1
    					
    					    					    					
    					      di cui saturi
    					    g
    					    13.04
    					
    					    					    					
    					    Fibre
    					    g
    					    1.2
    					
    					    					    					
    					    Colesterolo
    					    mg
    					    49
    					
    					    					    					
    					    Sodio
    					    mg
    					    123
    					
    					    				
    			
                            
													


						
														
							
							

							
								

																	Cioccolato fondente
								
								
								
																	250
									g
																

								

							
								

																	Biscotti secchi
								
								
								tipo Digestive
																	250
									g
																

								

							
								

																	Caffè
								
								
								della moka
																	70
									g
																

								

							
								

																	Zucchero a velo
								
								
								
																	75
									g
																

								

							
								

																	Burro
								
								
								ammorbidito
																	30
									g
																

								

							
								

																	Cacao amaro in polvere
								
								
								
																	10
									g
																

								

							
														
							
						
														
							
														per spolverizzare
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il salame di cioccolato al caffè, per prima cosa preparate il caffè con la moka: ve ne occorreranno 70 g. Tritate il cioccolato fondente al coltello 1 e scioglietelo a bagnomaria oppure al microonde 2, poi sbriciolate grossolanamente i biscotti con le mani 3.
									

								

															

																		
																															
											
										
																														
																		Mettete il burro ammorbidito in una ciotola, aggiungete lo zucchero a velo 4 e mescolate bene con una frusta 5. A questo punto versate il cioccolato fuso intiepidito 6,
									

								

															

																		
																															
											
										
																														
																		il caffè a temperatura ambiente 7 e il cacao amaro 8 e amalgamate il tutto con la frusta. In ultimo unite i biscotti sbriciolati 9
									

								

															

																		
																															
											
										
																														
																		e incorporateli al composto con una spatola 10. Versate il composto ottenuto su un foglio di carta forno e modellatelo con le mani in modo da dargli una forma allungata 11, poi arrotolate la carta forno fino ad avvolgerlo completamente e attorcigliate le estremità per sigillarlo 12. Riponete il rotolo in frigorifero e lasciate rassodare per almeno 2 ore.
									

								

															

																		
																															
											
										
																														
																		Trascorso il tempo di raffreddamento, rimuovete la carta forno 13 e spolverizzate con lo zucchero a velo 14. Il vostro salame di cioccolato al caffè è pronto per essere servito 15!
									

								

							
					    