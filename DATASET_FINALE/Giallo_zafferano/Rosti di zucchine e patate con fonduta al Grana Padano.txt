Difficoltà: Media
In cucina spesso ci troviamo di fronte al bivio tra innovazione e tradizione, ma per gli eterni indecisi ci sono sempre le rivisitazioni dei piatti tipici che permettono di dare un gusto nuovo ai grandi classici della cucina. La ricetta che vi proponiamo ne è un esempio: si tratta infatti di una rivisitazione di un piatto montanaro tipico della cucina elvetica e più in generale di tutta quella alpina: il rosti, croccante tortina di patate grattugiate, cotta in padella. Abbiamo arricchito la ricetta tradizionale con zucchine e Grana Padano DOP, mantenendo l’irresistibile crosticina dorata in superficie. Ad accompagnare il tutto una saporita fonduta al Grana Padano DOP, il vero tocco gourmet di questa ricetta! Nasce così il nostro rosti di zucchine e patate con fonduta al Grana Padano, una ricetta ricca e appetitosa che farà felice tutta la famiglia!


						
						

														INGREDIENTI
							
							                            
                                
    								
    									
    										
    										240
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    240
    					
    					    					    					
    					    Carboidrati
    					    g
    					    15.4
    					
    					    					    					
    					      di cui zuccheri
    					    g
    					    3.6
    					
    					    					    					
    					    Proteine
    					    g
    					    13.8
    					
    					    					    					
    					    Grassi
    					    g
    					    13.7
    					
    					    					    					
    					      di cui saturi
    					    g
    					    6.74
    					
    					    					    					
    					    Fibre
    					    g
    					    2
    					
    					    					    					
    					    Colesterolo
    					    mg
    					    38
    					
    					    					    					
    					    Sodio
    					    mg
    					    573
    					
    					    				
    			
                            
													


						
														
							
														Ingredienti per 6 rosti
							

							
								

																	Patate
								
								
								
																	500
									g
																

								

							
								

																	Zucchine
								
								
								
																	270
									g
																

								

							
								

																	Grana Padano DOP
								
								
								(Riserva oltre 20 mesi)
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Rosmarino
								
								
								
																	
									q.b.
																

								

							
								

																	Timo
								
								
								
																	
									q.b.
																

								

							
								

																	Origano
								
								
								fresco
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
														
							
														Per la fonduta 
							

							
								

																	Grana Padano DOP
								
								
								(Riserva oltre 20  mesi)
																	100
									g
																

								

							
								

																	Latte intero
								
								
								
																	90
									g
																

								

							
														
							
						
														
							
														per guarnire
							

							
								

																	Origano
								
								
								fresco
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il rosti di zucchine e patate con fonduta al Grana Padano DOP, se non le avete già lessate procedete a lessare per circa 15-20 minuti le patate 1. Una volta pronte, dovranno essere fatte freddare e messe in frigo 1 ora, in modo che sia più facile grattugiarle successivamente. Poi lavate e spuntate le zucchine 2, quindi grattugiatele con una grattugia a maglie larghe 3.
									

								

															

																		
																															
											
										
																														
																		Una volta fredde, pelate le patete 4 e grattugiatele con la stessa grattugia usata per le zucchine 5. Trasferitele in una ciotola ampia, salate e pepate 6.
									

								

															

																		
																															
											
										
																														
																		Tritate le erbe aromatiche al coltello 7 e unitele al composto 8. Incorporate anche le zucchine grattugiate 9.
									

								

															

																		
																															
											
										
																														
																		Per finire insaporite l'impasto con 100 g di Grana Padano DOP grattugiato 10. Mescolate per ottenere un composto omogeneo 11. Si tratta di un composto che non prevede uova o amidi, per cui dovrete prelevare delle porzioni di impasto non eccessivamente grandi, stringere bene per formare delle sfere il più possibile compatte 12: dovrete ottenerne 6 con queste dosi.
									

								

															

																		
																															
											
										
																														
																		Scaldate l’olio in una padella antiaderente 13. Quando sarà ben caldo, adagiate una delle porzioni di impasto leggermente schiacciate in padella 14, quindi schiacciate ulteriormente con una paletta larga per formare un disco piuttosto sottile 15.
									

								

															

																		
																															
											
										
																														
																		Cuocete 16 a fuoco medio fino a quando la parte sotto non avrà creato una bella crosticina, ci vorranno circa 6 minuti da un lato. Se necessario potete schiacciare sempre con la paletta. Poi girate il rosti e proseguite la cottura anche dall’altra parte per circa 5 minuti o fino a quando non si sarà creata la crosticina anche dall'altro lato: dovranno risultare ben dorati 17. Man mano che saranno pronti adagiateli su un tagliere 18 e teneteli in caldo.
									

								

															

																		
																															
											
										
																														
																		Ora occupatevi della fonduta: in un pentolino scaldate il latte 19, aggiungete il Grana Padano DOP grattugiato 20 e lasciate sciogliere a fuoco dolce, mescolando di continuo 21.
									

								

															

																		
																															
											
										
																														
																		Dovrete ottenere una salsa omogenea e fluida 22. Ora riprendete ciascun rosti, servitelo a porzione singola su un piatto 23, conditelo con la fonduta al Grana Padano DOP, foglioline di origano fresco, rosmarino o timo a piacere, quindi servite subito il rosti di zucchine e patate con fonduta al Grana Padano 24!
									

								

							
					    