Difficoltà: Facile
Ecco delle deliziose girelle di morbida consistenza, ottime per la prima colazione o la merenda: una vera delizia per grandi e piccini!

Queste piccole girelle ricordano molto i cinnamon rolls, ma sono state preparate con due diversi ripieni: gocce di cioccolato e uvetta con crema pasticcera.


						
						

														INGREDIENTI
							
							                            
                                
    								
    									
    										
    										174
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    174
    					
    					    					    					
    					    Carboidrati
    					    g
    					    30.3
    					
    					    					    					
    					      di cui zuccheri
    					    g
    					    14.6
    					
    					    					    					
    					    Proteine
    					    g
    					    3.5
    					
    					    					    					
    					    Grassi
    					    g
    					    4.3
    					
    					    					    					
    					      di cui saturi
    					    g
    					    2.35
    					
    					    					    					
    					    Fibre
    					    g
    					    1.2
    					
    					    					    					
    					    Colesterolo
    					    mg
    					    13
    					
    					    					    					
    					    Sodio
    					    mg
    					    125
    					
    					    				
    			
                            
													


						
														
							
														Ingredienti per l'impasto di circa 24-26 girelle
							

							
								

																	Burro
								
								
								
																	50
									g
																

								

							
								

																	Zucchero
								
								
								
																	70
									g
																

								

							
								

																	Farina 00
								
								
								
																	500
									g
																

								

							
								

																	Lievito di birra fresco
								
								
								
																	25
									g
																

								

							
								

																	Scorza di limone
								
								
								
																	1
									
																

								

							
								

																	Latte intero
								
								
								
																	300
									ml
																

								

							
								

																	Sale fino
								
								
								
																	7
									g
																

								

							
														
							
						
														
							
														per il ripieno di uvetta
							

							
								

																	Uva passa sultanina
								
								
								
																	200
									g
																

								

							
								

																	Crema pasticcera
								
								
								
																	250
									ml
																

								

							
														
							
						
														
							
														per il ripieno di cioccolato
							

							
								

																	Gocce di cioccolato fondente
								
								
								
																	100
									g
																

								

							
								

																	Latte intero
								
								
								per spennellare
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Preparate l’impasto delle girelle sbriciolando e sciogliendo il lievito di birra in mezza tazza di latte tiepido e due cucchiaini di zucchero (1-2); mescolate 3 e lasciate riposare qualche minuto.
									

								

															

																		
																															
											
										
																														
																		Fate intiepidire il resto del latte e, mescolando, scioglietevi lo zucchero 4, aggiungete il burro fuso 5, la scorza grattugiata del limone e il sale. Trascorso qualche minuto, quando vedrete affiorare della schiuma sulla superficie del composto di lievito 6, versatelo, assieme alla farina, in un robot 7 e aggiungete il composto di latte mischiato al resto degli altri ingredienti .
									

								

															

																		
																															
											
										
																														
																		Con il gancio del robot impastate per bene il tutto fino ad ottenere un composto liscio, elastico ed omogeneo (8-10 minuti); se non possedete una planetaria impastate a mano in una ciotola o su una spianatoia. Mettete l’impasto ottenuto in una ciotola capiente, coprite con un canovaccio pulito e lasciate lievitare in un luogo tiepido e privo di correnti d’aria, fino al raddoppiamento del volume 8 (almeno 2 ore). Nel frattempo preparate la crema pasticcera (guarda la ricetta cliccando qui). Quando l’impasto sarà lievitato, dividetelo a metà e stendetelo su di un foglio di carta forno, 9 formando un rettangolo dello spessore di circa 5 mm.
									

								

															

																		
																															
											
										
																														
																		Spalmate uno dei 2 rettangoli di pasta con la crema pasticcera ormai tiepida 10, quindi cospargetela con l’uvetta precedentemente ammollata e strizzata 11. Arrotolate la preparazione cominciando dal lato più lungo 12 fino ad ottenere un rotolo che lascerete lievitare fino a raddoppiare il volume .
									

								

															

																		
																															
											
										
																														
																		Fate la stessa cosa con l’altro rettangolo di impasto che prima però spennellerete con del latte tiepido 13,  cospargerete con abbondanti gocce di cioccolato 14 e arrotolerete 15 .
									

								

															

																		
																															
											
										
																														
																		Quando tutti e due i rotoli avranno raddoppiato il loro volume 16, tagliateli a fette dello spessore di circa 2,5 cm, servendovi di un coltello 17 o di un robusto filo da cucito (o da pesca) e poneteli su di una teglia foderata con carta forno a lievitare 18 per un’altra mezz’ora. Quando le girelle saranno belle gonfie, infornatele in forno già caldo a 180° per circa 15 minuti. Una volta sfornate, fatele raffreddare e, se volete, cospargetele con dello zucchero a velo vanigliato.
									

								

							
					    