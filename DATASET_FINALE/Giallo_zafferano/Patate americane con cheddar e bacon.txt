Difficoltà: Molto facile
Una delle cose che stupisce in cucina è la varietà degli ortaggi e delle verdure, non solo nelle tipologie ma anche nei colori. Pensate alle patate: gialle, a pasta bianca, rosse, viola e... arancioni! Queste ultime sono conosciute anche come patate dolci o patate americane (Batata) e sono le gustose protagoniste di questa ricetta: patate americane con cheddar e bacon. Per farcire queste esotiche radici tuberose abbiamo pensato a due ingredienti tipici dello street food americano che doneranno un irresistibile tocco filante e saporito alle patate dolci al forno. Seguendo questi semplici passaggi riuscirete a portare in tavola un contorno talmente ricco che sarà perfetto da servire anche come piatto unico o secondo piatto! La regola di queste patate americane con cheddar e bacon è una sola: gustarle subito, ancora fumanti!


												
						
						

														INGREDIENTI
							
							                            
                                
    								
    									
    										
    										815
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    815
    					
    					    					    					
    					    Carboidrati
    					    g
    					    90.6
    					
    					    					    					
    					      di cui zuccheri
    					    g
    					    25.6
    					
    					    					    					
    					    Proteine
    					    g
    					    25.7
    					
    					    					    					
    					    Grassi
    					    g
    					    38.9
    					
    					    					    					
    					      di cui saturi
    					    g
    					    15.11
    					
    					    					    					
    					    Fibre
    					    g
    					    10.3
    					
    					    					    					
    					    Colesterolo
    					    mg
    					    78
    					
    					    					    					
    					    Sodio
    					    mg
    					    1758
    					
    					    				
    			
                            
													


						
							
							

							
								

																	Patate dolci (o americane)
								
								
								
																	1,5
									kg
																

								

							
								

																	Bacon
								
								
								a fette
																	150
									g
																

								

							
								

																	Cheddar
								
								
								
																	150
									g
																

								

							
								

																	Salvia
								
								
								
																	5
									foglie
																

								

							
								

																	Timo
								
								
								
																	3
									rametti
																

								

							
								

																	Sale grosso
								
								
								
																	50
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le patate americane con cheddar e bacon per prima cosa iniziate a lavare le patate 1. Poi con un coltello ben affilato praticate su ogni patata circa 6-8 tagli in base alla sua lunghezza; è importante non tagliare le patate fino alla base ma inciderle solamente 2. Preparate un trito con le foglie di salvia 3 e trasferitele all'inteno di una ciotola. 
									

								

															

																		
																															
											
										
																														
																		Aggiungete anche il timo sfogliato 4 e il sale grosso 5. Mescolate per uniformare il tutto e tenete da parte per un momento. Riprendete le patate e ungetele in maniera uniforme, sia sopra che sotto 6. 
									

								

															

																		
																															
											
										
																														
																		A questo punto foderate una leccarda con la carta forno, ungete anche quest'ultima e cospargete sulla base un pò del sale aromatico appena preparato. Posizionate poi le patate e spargete anche su queste il mix di sale 8. Condite con un pizzico di pepe nero 9 e ancora un filo d'olio. Cuocete in forno statico preriscaldato a 200° nel ripiano centrale per circa 75 minuti. 
									

								

															

																		
																															
											
										
																														
																		Nel frattempo occupatevi della cottura del bacon: scaldate una padella antiaderente e solo quando sarà ben calda posizionatevi le fettine di bacon 10. Cuocete a fiamma moderata per pochi minuti fino a che non risulteranno ben dorate, tenete conto che poi proseguiranno la cottura in forno. Giratele e lasciatele dorare anche dall'altro lato 11. Trasferite le vostre fettine di bacon croccante su un vassoio 12 e tenetele da parte. 
									

								

															

																		
																															
											
										
																														
																		Prendete anche le fettine di cheddar 13 e tagliatele prima a listarelle 14 e poi in piccoli dadini 15. 
									

								

															

																		
																															
											
										
																														
																		Trascorsi i 75 minuti sfornate le patate che nel frattempo si saranno aperte a fisarmonica 16. Farcite tutte le insenature con il cheddar 17 e poi posizionate anche quelle di bacon, non in tutte, ma saltandone una ogni volta 18. Proseguite in questo modo fino a farcire tutte le patate 
									

								

															

																		
																															
											
										
																														
																		e ultimate adagiando i cubetti di cheddar rimasti anche in superficie 19. A questo punto 20 infornate nuovamente per altri 15 minuti, poi sfornate un'ultima volta e servite le vostre patate americane con cheddar e bacon ancora fumanti! 
									

								

							
					    