Difficoltà: Facile
Se volete un piatto dal gusto rustico e genuino, ecco una ricetta che vi farà ritrovare i colori e i sapori dell'autunno: le tagliatelle paglia e fieno con carni miste e funghi! Si tratta di un primo piatto sostanzioso molto ricco e stuzzicante, il cui gusto saprà conquisatrvi al primo assaggio. Il saporito ragù di carni miste è infatti arricchito dalla presenza di buonissimi funghi porcini freschi che creano uno squisito e sfizioso condimento; come vedrete, questo binomio di carne e funghi risulterà essere perfetto con le tagliatelle paglia e fieno, tipo di pasta fresca e morbida. Non vi resta altro che mettervi ai fornelli e assaporare la bontà di questo piatto!


												
						
						

														INGREDIENTI
							
							                            
                                
    								
    									
    										
    										545
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    545
    					
    					    					    					
    					    Carboidrati
    					    g
    					    54.2
    					
    					    					    					
    					      di cui zuccheri
    					    g
    					    6.3
    					
    					    					    					
    					    Proteine
    					    g
    					    34.4
    					
    					    					    					
    					    Grassi
    					    g
    					    20.1
    					
    					    					    					
    					      di cui saturi
    					    g
    					    6.43
    					
    					    					    					
    					    Fibre
    					    g
    					    5.69
    					
    					    					    					
    					    Colesterolo
    					    mg
    					    133
    					
    					    					    					
    					    Sodio
    					    mg
    					    788
    					
    					    				
    			
                            
													


						
							
							

							
								

																	Paglia e Fieno all'uovo
								
								
								
																	250
									g
																

								

							
								

																	Carne bovina
								
								
								trita
																	100
									g
																

								

							
								

																	Carne di suino
								
								
								
																	100
									g
																

								

							
								

																	Pollo
								
								
								
																	100
									g
																

								

							
								

																	Salsiccia
								
								
								
																	100
									g
																

								

							
								

																	Tacchino
								
								
								
																	100
									g
																

								

							
								

																	Funghi porcini
								
								
								
																	350
									g
																

								

							
								

																	Pomodorini ciliegino
								
								
								
																	150
									g
																

								

							
								

																	Pomodori ramati
								
								
								
																	150
									g
																

								

							
								

																	Cipolle
								
								
								piccola
																	1
									
																

								

							
								

																	Sedano
								
								
								
																	1
									costa
																

								

							
								

																	Carote
								
								
								piccola
																	1
									
																

								

							
								

																	Peperoncino
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Vino bianco
								
								
								
																	60
									ml
																

								

							
								

																	Rosmarino
								
								
								
																	2
									rametti
																

								

							
								

																	Alloro
								
								
								
																	2
									foglie
																

								

							
								

																	Salvia
								
								
								
																	5
									foglie
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le tagliatelle paglia e fieno con carni miste e funghi incominciate ad incidere la salsiccia, poi eliminate il budello e tiratelo via delicatamente con le mani. Sbriciolate la salsiccia 1 e successivamente tagliate la carne di suino 2, di bovino, di pollo e di tacchino a piccoli cubetti. Con un coltello tritate finemente le foglie di salvia e di rosmarino 3, dopodichè tagliate il peperoncino ed eliminate i semini interni.
									

								

															

																		
																															
											
										
																														
																		Prendete tutti i pomodorini e lavateli bene sotto acqua fresca corrente; quindi riduceteli a cubetti 4. Una volta tagliati, metteteli da parte e procedete alla pulizia dei funghi: con un coltellino affilato dalla lama liscia cominciate a eliminare la parte terrosa sul gambo, raschiandolo con delicatezza fino ad eliminare qualsiasi traccia di terra 5. Se i funghi sono abbastanza puliti, eliminate i pochi residui di terra con un pennello oppure con un panno di cotone 6 (se invece sono ancora molto sporchi, passateli velocemente sotto un getto di acqua corrente fredda).
									

								

															

																		
																															
											
										
																														
																		Terminata la pulizia, tagliate i funghi interi nel senso della lunghezza 7 e mettete da parte. Con un coltello tagliate a rondelle il sedano, la carota e la cipolla 8, ponete tutto in un mixer e tritateli 9. Ora che avete tutto pronto, dedicatevi al ragù.
									

								

															

																		
																															
											
										
																														
																		In una pentola antiaderente versate un filo d’olio d'oliva e fate cuocere per circa 5 minuti il trito di verdure che avete ottenuto 10, mescolando con una spatola; dopodiché aggiungete le erbe aromatiche tritate finemente 11, lo spicchio d’aglio e il peperoncino 12.
									

								

															

																		
																															
											
										
																														
																		Successivamente aggiungete le carni che avevate tagliato a cubetti in precedenza: quella di suino 13, quella di bovino, la salsiccia sbriciolata 14 e il pollo 15;
									

								

															

																		
																															
											
										
																														
																		unite anche la carne di tacchino 16 e fate rosolare tutto per almeno 10-15 minuti. Aggiungete due foglie di alloro 17 e poi versate sulla carne il vino bianco, facendolo sfumare 18.
									

								

															

																		
																															
											
										
																														
																		Quando il vino sarà sfumato, aggiungete al ragù di carne la dadolata di pomodorini che avevate preparato 19 e regolate di sale e pepe a vostro piacimento. Nel frattempo mettete sul fuoco una pentola con abbondante acqua salata, che servirà per cuocere la pasta, mentre terminate aggiungendo i funghi al resto degli ingredienti 20 e lasciate cuocere il tutto altri 10-15 minuti a fuoco vivace, aggiungendo (se necessario) dell’acqua di cottura della pasta. Una volta pronto il sugo di carni miste e funghi, spegnete il fuoco, avendo cura di lasciare un po’ di sughetto sul fondo della padella; con una pinza da cucina andate quindi ad eliminare lo spicchio d’aglio 21.
									

								

															

																		
																															
											
										
																														
																		Quando l’acqua  avrà raggiunto il bollore, fate cuocere le tagliatelle paglia e fieno per il tempo indicato sulla confezione, lasciandole al dente 22; una volta pronte, scolatele, conservando poca acqua di cottura, e fatele saltare qualche secondo in padella insieme al condimento di carne e verdure 23. Con una spatola mescolate delicatamente per amalgamare bene gli ingredienti e per farle insaporire. Servite le tagliatelle paglia e fieno con carne mista e funghi ben calde 24.
									

								

							
					    