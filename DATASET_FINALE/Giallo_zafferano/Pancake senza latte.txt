Difficoltà: Facile
Che bontà i pancake per colazione! Un peccato di gola che non ci possiamo concedere tutte le mattine, a meno che non li gustiamo in una versione più leggera... come i pancake senza latte, per esempio. Sono dei pancake senza burro realizzati con l’acqua al posto del latte, quindi senza lattosio. Un dolce facile e veloce, perfetto da abbinare a frutta fresca, miele o cioccolato, così come al classico sciroppo d’acero. I pancake senza latte, inoltre, sono così facili e veloci da preparare che potrete davvero metterli in tavola tutte le mattine, per la gioia dell’intera famiglia!


												
						
						

														INGREDIENTI
							
													


						
							
														Per circa 12 pancake
							

							
								

																	Farina 00
								
								
								
																	110
									g
																

								

							
								

																	Uova
								
								
								
																	1
									
																

								

							
								

																	Acqua
								
								
								(a temperatura ambiente) 
																	100
									g
																

								

							
								

																	Zucchero
								
								
								
																	25
									g
																

								

							
								

																	Lievito in polvere per dolci
								
								
								
																	8
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare i pancake senza latte versate l’uovo e lo zucchero in una ciotola 1, poi aggiungete l’acqua a temperatura ambiente 2 e mescolate con una frusta a mano per amalgamare bene il composto 3.
									

								

															

																		
																																											
											
										
																						
											
										
																						
											
										
																																										
																		Unite la farina 4 e il lievito setacciati 5, poi mescolate ancora 6.
									

								

															

																		
																																											
											
										
																						
											
										
																						
											
										
																																										
																		Dovrete ottenere una pastella liscia e senza grumi 7. Scaldate una padella antiaderente e versate nel centro un paio di cucchiai di composto 8. Lasciate cuocere a fuoco dolce fino a quando si formeranno delle bollicine 9.
									

								

															

																		
																																											
											
										
																						
											
										
																						
											
										
																																										
																		A questo punto girate il pancake dall’altro lato 10 e cuocete per un altro minuto 11. Man mano che saranno cotti impilate i pancake su un piatto e proseguite in questo modo fino a terminare tutta la pastella; con queste dosi otterrete 12 pancake del diametro di circa 8 cm. Servite i vostri pancake senza latte ancora caldi, accompagnati con frutta e salse a piacere 12!
									

								

							
					    