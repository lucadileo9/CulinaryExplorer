Difficoltà: Media
Il soufflé è una preparazione classica in cucina, di origine francese, e può essere sia in versione dolce che salata.
Il soufflé al formaggio è realizzato con ingredienti semplici come il burro, la farina, il latte fresco e i tuorli d’uovo, il tutto unito ad albumi montati a neve e insaporito con l’aggiunta di Parmigiano ed Emmentaler grattugiati.
La preparazione del soufflé al formaggio non è così complessa come potrebbe sembrare: la fase più critica per la buona riuscita della ricetta è la cottura ma, seguendo alla lettera alcune semplici regole, il vostro soufflé risulterà soffice e gonfio a dovere.
Il soufflé al formaggio è ideale da servire come antipasto per una cena elegante.


												
						
						

														INGREDIENTI
							
							                            
                                
    								
    									
    										
    										588
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    588
    					
    					    					    					
    					    Carboidrati
    					    g
    					    20.7
    					
    					    					    					
    					      di cui zuccheri
    					    g
    					    5.5
    					
    					    					    					
    					    Proteine
    					    g
    					    32.1
    					
    					    					    					
    					    Grassi
    					    g
    					    41.8
    					
    					    					    					
    					      di cui saturi
    					    g
    					    21.95
    					
    					    					    					
    					    Fibre
    					    g
    					    0.8
    					
    					    					    					
    					    Colesterolo
    					    mg
    					    257
    					
    					    					    					
    					    Sodio
    					    mg
    					    647
    					
    					    				
    			
                            
													


						
							
														Ingredienti 
							

							
								

																	Burro
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
								

																	Noce moscata
								
								
								
																	1
									pizzico
																

								

							
								

																	Parmigiano Reggiano DOP
								
								
								da grattugiare
																	100
									g
																

								

							
								

																	Emmentaler
								
								
								grattugiato
																	200
									g
																

								

							
								

																	Farina 00
								
								
								
																	80
									g
																

								

							
								

																	Latte intero
								
								
								
																	250
									ml
																

								

							
								

																	Uova
								
								
								
																	3
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il soufflé al formaggio iniziate dalla preparazione della besciamella: fate sciogliere il burro in una pentola a fuoco dolce 1, quindi unite la farina e, utilizzando una frusta a spirale, mescolate fino a farla incorporare perfettamente, senza fare grumi 2. Aggiungete il latte e, continuando a mescolare, fate addensare il tutto, infine unite un pizzico di noce moscata e aggiustate di sale e pepe 3.
									

								

															

																		
																															
											
										
																														
																		A parte grattugiate il parmigiano e l’Emmentaler, quindi uniteli alla besciamella ancora calda 4. Dividete ora gli albumi dai tuorli e aggiungete questi ultimi al composto mescolando bene per amalgamare tutti gli ingredienti 5.
									

								

															

																		
																															
											
										
																														
																		Trasferite il composto in una bacinella e lasciatelo raffreddare. Nel frattempo montate a neve gli albumi 7 e incorporateli delicatamente al composto, muovendo una spatola dal basso verso l'alto 8. Se necessario, aggiustate di sale. A questo punto preparate delle strisce di carta da forno alte circa 7-8 cm e lunghe quanto la circonferenza delle cocotte in cui andrete a mettere il soufflé. Posizionate le strisce all’esterno di ogni cocotte e fermatele con un pezzo di spago 9 (in questo modo, quando durante la cottura il soufflé comincerà a gonfiarsi, non avrà modo di uscire dallo stampo lateralmente e si espanderà solo in verticale).
									

								

															

																		
																															
											
										
																														
																		Spennellate ora gli stampi con dell’olio di oliva 10 e riempiteli per 2/3 con l’impasto che avete precedentemente preparato 11, quindi infornateli in forno preriscaldato a 160° per 35 minuti. Una volta cotti i soufflé 12, spegnete il forno e lasciateli riposare per 2-3 minuti. Trascorso questo tempo estraete i soufflé al formaggio e serviteli subito.
									

								

							
					    