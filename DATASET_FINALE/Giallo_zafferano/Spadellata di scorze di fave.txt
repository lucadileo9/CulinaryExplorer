Difficoltà: Facile
Dopo aver passato tanto tempo a sgranare le fave, avanzano i baccelli: ma che peccato buttarli! Perché non riutillizzarle e preparare una spadellata di scorze di fave? Questo piatto, che proviene dall’antica tradizione contadina in cui nulla veniva sprecato, è un insolito ma semplice contorno fatto con le scorze di fave che vengono insaporite in padella con un tocco piccante e infine pronte per essere servite ancora fumanti! Provate a proporre la spadellata di scorze di fave così oppure come contorno per qualche portata importante come secondi di carne o di pesce.


												
						
						

														INGREDIENTI
							
							                            
                                
    								
    									
    										
    										337
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    337
    					
    					    					    					
    					    Carboidrati
    					    g
    					    21.2
    					
    					    					    					
    					      di cui zuccheri
    					    g
    					    2.2
    					
    					    					    					
    					    Proteine
    					    g
    					    27
    					
    					    					    					
    					    Grassi
    					    g
    					    16
    					
    					    					    					
    					      di cui saturi
    					    g
    					    2.32
    					
    					    					    					
    					    Fibre
    					    g
    					    25.5
    					
    					    					    					    					
    					    Sodio
    					    mg
    					    286
    					
    					    				
    			
                            
													


						
							
							

							
								

																	Fave
								
								
								
																	2
									kg
																

								

							
								

																	Olio extravergine d'oliva
								
								
								
																	60
									g
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per la spadellata di scorze di fave cominciate mettendo una pentola con acqua sul fuoco dove poi andrete a sbollentare le scorze, poi passate alla pulizia dei baccelli privandoli del filamento centrale con l’aiuto di un coltellino 1; togliete le due estremità 2 e fate così per tutti e teneteli separati dalle fave 3 che invece potreste utilizzare per altre ricette, come per esempio l’insalata di fave. Se preferite, potete indossare dei guanti per pulire le fave, in questo modo eviterete che residui di terreno finiscano sotto le vostre unghie.
									

								

															

																		
																															
											
										
																														
																		Sciacquate sotto acqua corrente i baccelli delle fave in modo da eliminare eventuali impurità 4, dopodiché immergeteli nell’acqua bollente 5, lasciandoli cuocere per 5 minuti 6 giusto il tempo necessario per ammorbidirli leggermente. Conservate il liquido di cottura che vi servirà successivamente per sfumare le scorze.
									

								

															

																		
																															
											
										
																														
																		Passati i 5 minuti, scolate le scorze e sciacquatele sotto acqua fredda per bloccarne la cottura 7; scolatele, ponetele su un tagliere e tagliatele a losanghe dividendo i baccelli in 3-4 pezzi a seconda della lunghezza 8. Se gradite un profumo meno intenso d’aglio tagliatelo a metà e privatelo dell’anima, poi versatelo in una casseruola insieme all’olio lasciando insaporire per qualche istante 9;
									

								

															

																		
																															
											
										
																														
																		quando l’olio sarà ben caldo, togliete l’aglio e versate le scorze tagliate 10, lasciandole insaporire per qualche minuto a fiamma viva 11 e aggiustate di sale e di pepe 12.
									

								

															

																		
																															
											
										
																														
																		Nel frattempo incidete un peperoncino, privatelo dei semini interni 13, poi tagliatelo a striscioline 14 e aggiungetele alle scorze di fave 15.
									

								

															

																		
																															
											
										
																														
																		Lasciate cuocere ancora a fiamma viva per qualche istante 16 e poi sfumate con un mestolo di liquido di cottura delle fave che avete tenuto da parte (se preferite potreste aggiungere del brodo vegetale in sostituzione) 17 e lasciate cuocere per altri 10 minuti fin quando la spadellata di scorza di fave non sarà ben asciutta 18. 
									

								

							
					    