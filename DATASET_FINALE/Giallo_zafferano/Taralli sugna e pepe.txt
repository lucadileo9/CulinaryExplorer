Difficoltà: Media
Il mestiere del panettiere: uno dei più nobili e affascinanti del mondo. Mescolando acqua, farina e lievito si dà forma al pane creando una vera magia, creando la vita. Il pane cafone, tipico del napoletano, è fragrante, profumato e raccoglie in sé il senso e la tradizione genuina popolare. Un giorno un panettiere napoletano si rese conto che poteva creare qualcosa di ancora più magico aggiungendo qualche altro ingrediente o creando nuove forme. Così, con la pasta in esubero, inventò i taralli. Piccole ciambelline che da sole non sarebbero così gustose, ma se arricchite con un po’ d’olio, delle spezie o erbe aromatiche, diventano davvero speciali. Il panettiere incontrò due giovani amanti che si scambiavano dolci baci seduti sugli scogli di Mergellina. Si tenevano stretti mentre guardavano la luna che si specchiava nel golfo dove la sirena Partenope fondò Napoli. Ispirato da questa immagine poetica, il panettiere mise di nuovo le mani in pasta, aggiunse degli ingredienti tipici della cucina campana e infornò i primi taralli sugna e pepe. Realizzò delle ciambelline molto fragranti grazie allo strutto che conferisce un sapore deciso; il pepe che dà un tocco piccante; le mandorle, elemento molto presente nella cucina campana come nel famoso dolce caprese. Soddisfatto, il panettiere consegnò i taralli ancora caldi ai ragazzi. Ne spezzarono uno, l’assaggiarono e rimasero colpiti che da tanta semplicità si potesse ottenere un risultato così strepitoso. I taralli sugna e pepe sono formati da due bigoli che si stringono, proprio come i due innamorati. Oggi possiamo replicare in casa, assaggiare e tramandare la storia di queste buonissime e fragranti ciambelle salate!


						
						

														INGREDIENTI
							
							                            
                                
    								
    									
    										
    										299
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    299
    					
    					    					    					
    					    Carboidrati
    					    g
    					    27.3
    					
    					    					    					
    					      di cui zuccheri
    					    g
    					    1.8
    					
    					    					    					
    					    Proteine
    					    g
    					    5.5
    					
    					    					    					
    					    Grassi
    					    g
    					    18.6
    					
    					    					    					
    					      di cui saturi
    					    g
    					    6.16
    					
    					    					    					
    					    Fibre
    					    g
    					    2.6
    					
    					    					    					
    					    Colesterolo
    					    mg
    					    13
    					
    					    					    					
    					    Sodio
    					    mg
    					    212
    					
    					    				
    			
                            
													


						
														
							
														Ingredienti per il lievitino
							

							
								

																	Acqua
								
								
								
																	80
									g
																

								

							
								

																	Farina 00
								
								
								
																	100
									g
																

								

							
								

																	Lievito di birra fresco
								
								
								(2,5 g se è disidratato)
																	8
									g
																

								

							
								

																	Zucchero
								
								
								
																	1
									cucchiaino
																

								

							
														
							
						
														
							
														Per l'impasto per circa 15 taralli
							

							
								

																	Farina 00
								
								
								
																	400
									g
																

								

							
								

																	Acqua
								
								
								
																	100
									g
																

								

							
								

																	Strutto
								
								
								
																	200
									g
																

								

							
								

																	Mandorle
								
								
								
																	150
									g
																

								

							
								

																	Pepe nero
								
								
								
																	4
									cucchiaini
																

								

							
								

																	Sale fino
								
								
								
																	8
									g
																

								

							
														
							
						
														
							
														Per decorare
							

							
								

																	Mandorle
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i taralli sugna e pepe cominciate dal lievitino. In una brocchetta con l’acqua a temperatura ambiente versate 1 e sciogliete il lievito aiutandovi con un cucchiaino 2. Quindi in una ciotola versate la farina, lo zucchero 3
									

								

															

																		
																															
											
										
																														
																		poi anche il composto di acqua e lievito 4. Impastate a mano 5 fino ad ottenere una sorta di pastella. Coprite la ciotola con pellicola trasparente 6;
									

								

															

																		
																															
											
										
																														
																		fate lievitare per almeno un’ora in un luogo asciutto e al riparo da correnti d’aria. Alla fine risulterà raddoppiata e con delle bollicine in superficie 7. Intanto versate le mandorle con la pelle in un robot da cucina 8 e tritate fino ad ottenere una granella non troppo fine. Passiamo adesso all’impasto: in una ciotola capiente versate la farina, aggiungete la granella 9,
									

								

															

																		
																															
											
										
																														
																		il pepe 10, il sale 11 e mescolate con una mano 12.
									

								

															

																		
																															
											
										
																														
																		Versate anche lo strutto 13 e cominciate ad impastare a mano 14 mentre, man mano, versate l’acqua un po’ alla volta 15.
									

								

															

																		
																															
											
										
																														
																		È il momento di aggiungere il lievitino 16 e di impastare fino a che non avrete ottenuto un composto liscio e omogeneo. Quindi trasferite sulla spianatoia e continuate ad impastare ancora qualche minuto per amalgamare bene gli ingredienti 17. Passate adesso alla formazione dei taralli. Prelevate 70 grammi di impasto alla volta 18;
									

								

															

																		
																															
											
										
																														
																		dividetelo in due pezzi da 35 g ciascuno e realizzate due bigoli lunghi 22 cm 19. Congiungete le due estremità 20 e intrecciate tra loro i due bigoli 21
									

								

															

																		
																															
											
										
																														
																		fino ad ottenere un intreccio fitto 22. Congiungete le estremità 23 formando una ciambellina e pigiando leggermente sulle estremità per saldare la forma 24.
									

								

															

																		
																															
											
										
																														
																		Infine aggiungete 4–5 mandorle in superficie schiacciando leggermente affinché penetrino appena nell’impasto 25 e man mano trasferite su una leccarda con un foglio di carta forno 26. I taralli sugna e pepe cuociono in forno statico già caldo a 160° per circa 50-60 minuti nel ripiano di mezzo del forno; controllate la cottura e saranno pronti quando saranno dorati. Lasciateli raffreddare prima di gustarli 27!
									

								

							
					    