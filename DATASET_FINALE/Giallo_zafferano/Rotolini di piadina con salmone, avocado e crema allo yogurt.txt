Difficoltà: Media
Ogni buffet che si rispetti deve essere imbandito con varie tipologie di finger food. Nella vita di oggi non è sempre facile trovare il tempo per preparazioni impegnative, quindi abbiamo scelto di proporvi questi fantastici rotolini di piadina con salmone, avocado e crema allo yogurt, perfetti anche da servire per un happy hour tra amici! Il segreto di questo piatto sta proprio nella marinatura del salmone norvegese, che ottenuta tramite semplici passaggi lo renderà tenero e saporito anche senza cottura! Le combinazioni per arricchire questi rotolini di piadina sono infinite, noi abbiamo utilizzato pomodori e avocado per un gusto delicato e avvolgente, ma per una versione sempre diversa provate ad aggiungere zucchine grigliate o un ciuffo di rucola! La crema allo yogurt, arricchita con il lime donerà ai vostri involtini un retrogusto leggermente acidulo e fresco, per un risultato instancabile! Provate a realizzare anche voi questi rotolini con salmone, avocado e crema allo yogurt, non sarà facile trovare un'altra ricetta che vi soddisferà in cosi poco tempo!


												
						
						

														INGREDIENTI
							
							                            
                                
    								
    									
    										
    										390
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    390
    					
    					    					    					
    					    Carboidrati
    					    g
    					    13
    					
    					    					    					
    					      di cui zuccheri
    					    g
    					    4.1
    					
    					    					    					
    					    Proteine
    					    g
    					    15.2
    					
    					    					    					
    					    Grassi
    					    g
    					    30.8
    					
    					    					    					
    					      di cui saturi
    					    g
    					    5.96
    					
    					    					    					
    					    Fibre
    					    g
    					    2.2
    					
    					    					    					
    					    Colesterolo
    					    mg
    					    28
    					
    					    					    					
    					    Sodio
    					    mg
    					    470
    					
    					    				
    			
                            
													


						
							
							

							
								

																	Filetto di salmone
								
								
								norvegese
																	300
									g
																

								

							
								

																	Piadine
								
								
								
																	4
									
																

								

							
								

																	Succo di limone
								
								
								
																	50
									g
																

								

							
								

																	Olio extravergine d'oliva
								
								
								
																	60
									g
																

								

							
								

																	Sale fino
								
								
								
																	
									q.b.
																

								

							
								

																	Avocado
								
								
								
																	250
									g
																

								

							
								

																	Pepe nero
								
								
								
																	
									q.b.
																

								

							
								

																	Yogurt greco
								
								
								
																	200
									g
																

								

							
								

																	Pomodori San Marzano
								
								
								
																	250
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i rotolini di piadina con salmone, avocado e crema allo yogurt iniziate a realizzare la marinatura per il salmone. Spremete i limoni 1, in modo da ottenere 50 g di succo, per questa operazione saranno necessari 1 o 2 limoni, in base alla loro grandezza. Versate 50 g di olio in una ciotolina, tenendo gli altri 10 g da parte, e aggiungete un pizzico di sale e di pepe 2. A questo punto unite il succo del limone 3
									

								

															

																		
																															
											
										
																														
																		e mescolate rapidamente con una forchetta 4. Tenete la marinatura da parte e occupatevi del filetto di salmone. Siccome il pesce non verrà cotto, ma solo marinato se utilizzate un filetto di salmone norvegese non ci sarà bisogno di trattarlo in precedenza, altrimenti assicuratevi che il salmone sia stato abbattuto prima dell'acquisto. A questo punto estraete con una pinzetta le eventuali lische 5 e se presente eliminate la pelle. Utilizzando un coltello molto affilato ricavate delle fettine sottilissime dal salmone, praticando dei tagli orizzontali 6.
									

								

															

																		
																															
											
										
																														
																		Adagiate le fettine di salmone in una pirofila 7, versando la marinatura 8 tra uno strato e l'altro di salmone 9. Ricoprite il tutto con della pellicola trasparente e lasciate riposare per circa 1 ora in frigorifero.
									

								

															

																		
																															
											
										
																														
																		Trascorso questo tempo iniziate a preparare gli altri ingredienti per il ripieno. Prendete un avocado, dividetelo a metà ed eliminate il nocciolo 10. Quindi sbucciate ogni metà del frutto, per farlo sarà sufficiente tirare delicatamente la pellicina esterna 11, affettatelo 12 e tenetelo da parte.
									

								

															

																		
																															
											
										
																														
																		Adesso passate alla crema: versate lo yogurt greco in una ciotolina e grattatevi direttamente la scorza del lime 13, aggiustate di sale e di pepe, quindi unite i restanti 10 g di olio 14. Mescolate delicatamente con un cucchiaio 15 per amalgamare gli ingredienti.
									

								

															

																		
																															
											
										
																														
																		Lavate i pomodori, spuntateli e affettateli 16. Riprendete il salmone ormai marinato 17 e iniziate a comporre il piatto. Per prima cosa occorrerà scaldare le piadine su una padella antiaderente, da entrambi i lati per circa 1 minuto 18.
									

								

															

																		
																															
											
										
																														
																		Trasferitele su un tagliere e farcite ogni piadina scaldata posizionando sulla parte centrale il salmone, le fettine di avocado 19, quelle di pomodoro 20, e la crema allo yogurt 21.
									

								

															

																		
																															
											
										
																														
																		Arrotolate la piadina 22 e tagliatela a fette spesse circa 2-3 cm 23. Proseguite in questo modo fino a terminare tutti gli ingredienti e servite i vostri rotolini di piadina con salmone, avocado e crema allo yogurt!
									

								

							
					    