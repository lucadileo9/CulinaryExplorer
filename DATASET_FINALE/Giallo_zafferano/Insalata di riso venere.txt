Difficoltà: Molto facile
Amate il caldo e i pranzi estivi all'aperto, e siete alla ricerca di un piatto gustoso e facile da trasportare? Siete nel posto giusto! Oggi prepariamo un'insalata di riso decisamente unconventional! L'insalata di riso venere è la versione 2.0 di questa tipica insalata estiva... un po' anni ’80! Oltre alle classiche verdure abbiamo aggiunto cubetti di mela e germogli di soia! Ma la vera novità sta nell'utilizzo del riso venere che con i suoi chicchi neri fa risaltare il colore e il gusto di tutti gli altri ingredienti creando un contrasto cromatico all'avanguardia! Per dare una nota ancora più fresca abbiamo optato per una citronette al limone e qualche fogliolina di menta che si sposa perfettamente con la frutta, la verdura e il gusto tipicamente aromatico del riso venere. L'insalata di riso è per definizione una ricetta molto versatile e anche questa non fa eccezione: via libera dunque all’aggiunta di nuovi ingredienti per sperimentare varianti sfiziose e sempre più innovative come i bicchierini di riso venere con spada, una variante fresca e insolita! Se invece preferite rimanere sul classico ma non troppo, avete mai assaggiato l'insalata di riso con prosciutto e melone?


						
						

														INGREDIENTI
							
							                            
                                
    								
    									
    										
    										309
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    309
    					
    					    					    					
    					    Carboidrati
    					    g
    					    49.1
    					
    					    					    					
    					      di cui zuccheri
    					    g
    					    7.5
    					
    					    					    					
    					    Proteine
    					    g
    					    6.6
    					
    					    					    					
    					    Grassi
    					    g
    					    9.6
    					
    					    					    					
    					      di cui saturi
    					    g
    					    1.48
    					
    					    					    					
    					    Fibre
    					    g
    					    4.4
    					
    					    					    					    					
    					    Sodio
    					    mg
    					    317
    					
    					    				
    			
                            
													


						
														
							
							

							
								

																	Riso nero Venere
								
								
								parboiled
																	200
									g
																

								

							
								

																	Mele Evelina
								
								
								
																	150
									g
																

								

							
								

																	Carote
								
								
								
																	80
									g
																

								

							
								

																	Pisellini
								
								
								
																	100
									g
																

								

							
								

																	Pomodorini ciliegino
								
								
								
																	150
									g
																

								

							
								

																	Germogli di soia
								
								
								
																	40
									g
																

								

							
								

																	Menta
								
								
								
																	3
									foglie
																

								

							
														
							
						
														
							
														Per la citronette
							

							
								

																	Olio extravergine d'oliva
								
								
								 
																	35
									g
																

								

							
								

																	Succo di limone
								
								
								 
																	½
									
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’insalata di riso venere, per prima cosa mettete a lessare il riso in acqua bollente salata 1 e cuocete per il tempo indicato sulla confezione. Poi passate alla preparazione degli altri ingredienti: spuntate pelate la carota 2 e grattugiatela con una grattugia a fori larghi 3;
									

								

															

																		
																															
											
										
																														
																		lavate asciugate e tagliate la mela senza sbucciarla prima a fettine 4, e poi a piccoli cubetti 5. Infine lavate, asciugate e poi riducete i pomodorini in spicchi 6, sciacquate poi i germogli di soia e tenete da parte.
									

								

															

																		
																															
											
										
																														
																		lessate i piselli per 5 minuti in acqua bollente 7. Nel frattempo preparate il condimento per l’insalata di riso: spremete il succo di mezzo limone, versatelo in una ciotolina 8, salate e pepate a piacere e aggiungete l’olio di oliva a filo, mescolando velocemente con una frusta a molla piatta o una forchetta 9.
									

								

															

																		
																															
											
										
																														
																		Ora scolate i piselli e passateli sotto l’acqua fredda per fermare la cottura 10; fate la stessa cosa con il riso venere oramai cotto 11. A questo punto potete assemblare tutti gli ingredienti: versate il riso in una ciotola capiente e unite le carote grattugiate 12,
									

								

															

																		
																															
											
										
																														
																		i pomodorini 13, i pisellini lessati 14, i cubetti di mela 15,
									

								

															

																		
																															
											
										
																														
																		e i germogli di soia 16 e mescolate bene il tutto. Appena prima di servire condite l’insalata di riso con la citronette 17 mescolate e guarnite con le foglioline di menta 18: la vostra insalata di riso venere è pronta per essere gustata!
									

								

							
					    