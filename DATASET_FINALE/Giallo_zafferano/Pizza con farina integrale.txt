Difficoltà: Facile
La pizza, simbolo indiscusso della cucina italiana, uno dei piatti più amati e proposti in tante versioni: dalla più classica pizza margherita, con le verdure, il pesce o le patatine fritte... fino ad arrivare Oltreoceano con la celebre pizza Stromboli. Mangeremmo la pizza anche per dessert e... l'abbiamo fatto, con la ricetta della pizza dolce alla frutta! Ma oggi rimaniamo vicini alla tradizione, proponendovi però una variante del tradizionale impasto per la pizza fatto in casa: pizza con farina integrale. Con la sua fragranza e il sapore rustico, questa ricetta è perfetta per chi cerca un piatto ricco di fibre e maggiormente digeribile, senza rinunciare al gusto! Utilizzate una farina integrale di buona qualità per assaporare tutto il buono del grano! Noi abbiamo scelto di condire la pizza con farina integrale con uno tra i connubi più classici: mozzarella e pomodoro! Ma sbizzarrite la vostra fantasia e condite la pizza con farina integrale a seconda dei gusti dei vostri ospiti!


						
						

														INGREDIENTI
							
							                            
                                
    								
    									
    										
    										313
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    313
    					
    					    					    					
    					    Carboidrati
    					    g
    					    47.4
    					
    					    					    					
    					      di cui zuccheri
    					    g
    					    3.4
    					
    					    					    					
    					    Proteine
    					    g
    					    10.6
    					
    					    					    					
    					    Grassi
    					    g
    					    9
    					
    					    					    					
    					      di cui saturi
    					    g
    					    2.73
    					
    					    					    					
    					    Fibre
    					    g
    					    4.7
    					
    					    					    					
    					    Colesterolo
    					    mg
    					    7
    					
    					    					    					
    					    Sodio
    					    mg
    					    524
    					
    					    				
    			
                            
													


						
														
							
														Ingredienti per l'impasto (per 2 teglie da 32 cm di diametro)
							

							
								

																	Farina integrale
								
								
								
																	250
									g
																

								

							
								

																	Farina 1
								
								
								
																	250
									g
																

								

							
								

																	Lievito di birra secco
								
								
								 
																	4
									g
																

								

							
								

																	Acqua
								
								
								a temperatura ambiente
																	310
									g
																

								

							
								

																	Olio extravergine d'oliva
								
								
								 
																	30
									g
																

								

							
								

																	Sale fino
								
								
								
																	10
									g
																

								

							
								

																	Miele di acacia
								
								
								(o millefiori)
																	10
									g
																

								

							
														
							
						
														
							
														per condire
							

							
								

																	Passata di pomodoro
								
								
								
																	200
									g
																

								

							
								

																	Mozzarella
								
								
								
																	125
									g
																

								

							
								

																	Olio extravergine d'oliva
								
								
								 
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Origano
								
								
								secco
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pizza integrale iniziate a setacciare la farina integrale in una ciotola poi versate anche il lievito di birra disidratato 1 e il miele 2. Iniziate ad impastare con le mani versando l’acqua a temperatura ambiente a filo 3,
									

								

															

																		
																															
											
										
																														
																		impastate fino ad ottenere un composto omogeneo: l'impasto risulterà molto liquido 4. Coprite con pellicola trasparente 5 e lasciate lievitare per un'ora nel forno spento con la luce accesa. Trascorso il tempo di lievitazione riprendete l’impasto 6;
									

								

															

																		
																															
											
										
																														
																		setacciate all’interno di un'altra ciotola la farina tipo 1 7 e aggiungetela all’impasto lievitato 8 (potete anche setacciarla direttamente sull’impasto lievitato). Impastate con le mani. Quando il composto risulterà compatto versate il sale, 9
									

								

															

																		
																															
											
										
																														
																		e l’olio di oliva 10 continuando sempre ad impastare. Non appena l’impasto risulterà compatto e l'olio si sarà assorbito, trasferitelo su un piano di lavoro leggermente oleato e lavorate a mano 11 finché non sarà liscio. Date delle pieghe all'impasto 12, che serviranno a dare più slancio alla lievitazione.
									

								

															

																		
																															
											
										
																														
																		Formate una palla con l’impasto e ponetela in una ciotola leggermente oleata 13 coprite con pellicola trasparente e lasciatela lievitare in forno spento con luce accesa per 2 ore o fino a quando non avrà raddoppiato il suo volume. Trascorso il tempo di lievitazione riprendete l’impasto 14 dividetelo in due parti uguali da circa 400 g con l’aiuto di un tarocco 15.
									

								

															

																		
																															
											
										
																														
																		Oleate due teglie da pizza del diametro di 32 cm, adagiate le due palle di impasto e lasciatele riposare per circa 10 minuti (senza stenderle). Intanto ponete a scolare la mozzarella, strizzandola se necessario per eliminare il siero in eccesso 17 poi tagliatela a piccoli cubetti 18.
									

								

															

																		
																															
											
										
																														
																		A parte in una ciotola versate la passata di pomodoro, aggiungere l’olio di oliva 19 e insaporite con il sale e l’origano secco 20. Ora stendete gli impasti facendo una pressione con le dita per distendere bene la pasta della pizza su ciascuna teglia 21,
									

								

															

																		
																															
											
										
																														
																		distribuite sopra uno strato di salsa di pomodoro per ciascuna lasciando un un paio di centimetri dal bordo se preferite 22. Cuocete in forno statico preriscaldato a 220° per 15-20 minuti ponendo la teglia nel ripiano basso del forno. Trascorso questo tempo tirate fuori le teglie, adagiate sopra i cubetti di mozzarella 23 e infornate nuovamente per altri 5 minuti, abbassando la temperatura del forno a 180°. La vostra pizza con farina integrale è pronta per essere gustata ben calda 24!
									

								

							
					    