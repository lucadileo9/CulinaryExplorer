Difficoltà: Facile
La passata di pomodoro è una delle conserve fatte in casa della tradizione. E' tra quelle preparate, insieme ai pomodori pelati, specialmente nelle regioni del Sud, dove il suo largo uso quotidiano ne ha fatto la regina delle conserve, resa ancora più speciale dal suo inconfondibile sapore mediterraneo. Preparare la passata di pomodoro è molto semplice, esistono in realtà diversi modi per realizzarla così come diverse tipologie di pomodori per passata. Noi vi mostriamo il nostro metodo, uno tra i più semplici e classici per ottenere una conserva perfetta, vellutata e dolce, per i vostri sughi e preparazioni a base di passata. Una favolosa  salsa, in grado di conservare tutto il sapore dei pomodori come appena raccolti. E se vi siete sempre chiesti come realizzare la passata di pomodoro in casa, da oggi non ci saranno più segreti! 

E una volta preparata ecco alcune ricette in cui utilizzarla:


												
						
						

														INGREDIENTI
							
													


						
							
														Ingredienti per 750 g di passata
							

							
								

																	Pomodori San Marzano
								
								
								
																	2
									kg
																

								

							
								

																	Basilico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la passata di pomodoro, iniziate controllando i pomodori uno ad uno, assicurandovi che non ce ne siano rovinati, con macchie o ammaccature. Lavateli molto bene 1 ed eliminate i piccioli.Tagliate a metà ogni pomodoro, nel senso della lunghezza 2 ed eliminate la parte centrale con i semi spremendoli 3. Questa operazione serve a rendere la passata maggiormente corposa, ma se preparate la passata in quantità potete omettere il passaggio e tenere i semini.
									

								

															

																		
																																											
											
										
																						
											
										
																						
											
										
																																										
																		Proseguite in questo modo raccogliendo i pomodori in una ciotola e il succo in un'altra 4. In fondo al consiglio troverete tante idee per riutilizzarlo! Ponete adesso i pomodori in una pentola capiente 5 e lasciateli appassire a fuoco basso, per circa 30 minuti girandoli di tanto in tanto 6. 
									

								

															

																		
																																											
											
										
																						
											
										
																						
											
										
																																										
																		Quando i pomodori saranno ben appassiti 7, salateli 8. Mescolate e aspettate ancora alcuni istanti. Ora passate pochi pomodori per volta con un passaverdure, con una maglia tra fine e media 9. 
									

								

															

																		
																																											
											
										
																						
											
										
																						
											
										
																																										
																		Proseguite in questo modo 10, raccogliendo la passata in una ciotola 11. La passata è pronta 12, potrete scegliere se conservarla o utilizzarla subito! 
									

								

							
					    