Difficoltà: Facile
Con il Natale alle porte rispolveriamo i grandi classici della cucina regionale, che fanno subito festa raccontando con la loro bontà la magia di tradizioni tramandate da secoli. Oggi voliamo in Liguria per assaporare il pandolce genovese, preparazione tipica del periodo natalizio e dell'Epifania, a metà strada tra il panettone e il panpepato, anche se di consistenza e caratteristiche diverse! Il pandolce genovese, conosciuto anche nel Regno Unito e negli USA come "Genoa Cake", secondo alcuni storici sarebbe originario dell'antica Persia: pare infatti che toccasse al paggetto più giovane offrire al sovrano questo dolce, usanza ripresa anche dai liguri dove il più piccolo della famiglia era invitato a inserire un rametto di ulivo nel dolce come simbolico porta fortuna. In seguito il più anziano doveva dividere il pane in due parti: una sarebbe stata offerta al primo viandante di passaggio e la seconda conservata per essere fatta benedire nel giorno di San Biagio, protettore "dei mali della gola", il 3 febbraio. E voi? Cosa aspettate a portare in tavola questo morbido pandolce farcito con canditi, uvetta e gli immancabili pinoli? Scoprite anche le altre deliziose specialità liguri come i gobeletti o i baci di Alassio!


												
						
						

														INGREDIENTI
							
							                            
                                
    								
    									
    										
    										356
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    356
    					
    					    					    					
    					    Carboidrati
    					    g
    					    62.9
    					
    					    					    					
    					      di cui zuccheri
    					    g
    					    40.1
    					
    					    					    					
    					    Proteine
    					    g
    					    5.5
    					
    					    					    					
    					    Grassi
    					    g
    					    9.2
    					
    					    					    					
    					      di cui saturi
    					    g
    					    4.73
    					
    					    					    					
    					    Fibre
    					    g
    					    3.1
    					
    					    					    					
    					    Colesterolo
    					    mg
    					    42
    					
    					    					    					
    					    Sodio
    					    mg
    					    69
    					
    					    				
    			
                            
													


						
							
							

							
								

																	Burro
								
								
								a temperatura ambiente
																	85
									g
																

								

							
								

																	Zucchero
								
								
								
																	100
									g
																

								

							
								

																	Uova
								
								
								(1 medio)
																	55
									g
																

								

							
								

																	Farina 00
								
								
								
																	300
									g
																

								

							
								

																	Sale fino
								
								
								
																	1
									g
																

								

							
								

																	Uvetta
								
								
								
																	230
									g
																

								

							
								

																	Arancia candita
								
								
								
																	80
									g
																

								

							
								

																	Cedro candito
								
								
								
																	80
									g
																

								

							
								

																	Pinoli
								
								
								
																	20
									g
																

								

							
								

																	Latte intero
								
								
								
																	80
									g
																

								

							
								

																	Lievito in polvere per dolci
								
								
								
																	10
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pandolce genovese iniziate tagliando a cubetti arancia 1 e cedro canditi 2. Passate ora al burro a temperatura ambiente che taglierete a pezzi 3.
									

								

															

																		
																															
											
										
																														
																		Prendete poi una planetaria munita di foglia in cui aggiungere il burro e lo zucchero 4, la farina setacciata 5 e il lievito in polvere 6.
									

								

															

																		
																															
											
										
																														
																		Unite il sale 7 e l’uovo 8 e cominciate ad impastare a velocità media. Mentre impastate unite il latte a temperatura ambiente a filo 9.
									

								

															

																		
																															
											
										
																														
																		Quando si sarà assorbito, arrestate la planetaria per un momento e unite l’arancia 10, il cedro 11 e l’uvetta, precedentemente sciacquata sotto acqua corrente e asciugata 12.
									

								

															

																		
																															
											
										
																														
																		Infine versate i pinoli 13. Azionate nuovamente la planetaria per circa 10 secondi a velocità media per amalgamare bene gli ingredienti 14. Trasferite quindi l’impasto su una spianatoia e compattate l’impasto con le mani 15
									

								

															

																		
																															
											
										
																														
																		Dategli una forma tondeggiante 16. A questo punto schiacciate leggermente con le mani la parte superiore del panetto in modo tale da appiattirla leggermente 17. Fate scivolare le mani lungo i bordi dell’impasto così da regolarli e dare una forma a disco ben definita al pandolce: otterrete un disco alto circa 3 cm e di diametro di 10 cm. Quindi disponetelo su una leccarda foderata con carta forno 18.
									

								

															

																		
																															
											
										
																														
																		Aiutandovi con un tarocco, oppure con una lama affilata, effettuate una decorazione a rombi sulla superficie, incidendo delle linee diagonali 19. Potete ora infornare il vostro pandolce in forno statico preriscaldato a 180°C per 45-50 minuti (oppure in forno ventilato preriscaldato a 160°C per 35-40 minuti circa) 20. Trascorso il tempo di cottura estraete dal forno e lasciate riposare alcuni minuti 21 prima portare in tavola questa delizia natalizia!
									

								

							
					    