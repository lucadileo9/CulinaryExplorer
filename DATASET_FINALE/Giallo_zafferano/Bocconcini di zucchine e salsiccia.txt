Difficoltà: Molto facile
Piccoli, morbidi e stuzzicanti: i bocconcini di zucchine e salsiccia sono un appetitoso finger food per le vostre serate in compagnia! Si preparano in pochi minuti e piaceranno a tutti grazie al loro gusto semplice e rustico. Potete variare il buffet realizzando anche la variante dei mini muffin con ricotta e speck oppure delle fragranti sfoglie capresi, idee facili e veloci da mangiare in un sol boccone mentre sorseggiate un aperitivo con i vostri amici. Quindi procuratevi lo stampo giusto e accertatevi di avere tutti gli ingredienti, con i bocconcini di zucchine e salsiccia la festa può già iniziare!


						
						

														INGREDIENTI
							
													


						
														
							
														Ingredienti per circa 20 mini muffin
							

							
								

																	Zucchine
								
								
								(da pulire)
																	170
									g
																

								

							
								

																	Salsiccia
								
								
								
																	150
									g
																

								

							
								

																	Farina 00
								
								
								
																	140
									g
																

								

							
								

																	Latte intero
								
								
								
																	100
									g
																

								

							
								

																	Olio di semi
								
								
								
																	50
									g
																

								

							
								

																	Uova
								
								
								
																	1
									
																

								

							
								

																	Lievito istantaneo per preparazioni salate
								
								
								
																	2
									cucchiaini
																

								

							
								

																	Sale fino
								
								
								
																	1
									cucchiaino
																

								

							
														
							
						
														
							
														per ungere la teglia
							

							
								

																	Burro
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i bocconcini di zucchine e salsiccia, per prima cosa incidete la salsiccia per il lungo con un coltello 1, rimuovete il budello e tritatela 2. Versate la salsiccia sbriciolata in una padella antiaderente ben calda, senza aggiungere grassi, e cuocete per un paio di minuti mescolando con un mestolo di legno 3.
									

								

															

																		
																															
											
										
																														
																		Quando la salsiccia sarà cotta, trasferitela in una ciotola 4 e lasciatela raffreddare. Nel frattempo lavate e asciugate le zucchine, poi grattugiatele con una grattugia a fori larghi 5 e tenetele da parte 6.
									

								

															

																		
																															
											
										
																														
																		Rompete l’uovo in una ciotola, versate il latte 7 e l’olio di semi 8 e lavorate velocemente con una frusta, poi unite la farina e continuate a mescolare finché non sarà ben amalgamata 9.
									

								

															

																		
																															
											
										
																														
																		Aggiungete il lievito 10 e incorporatelo al composto con l’aiuto di una spatola 11, poi unite le zucchine grattugiate 12 e mescolate bene per amalgamare il tutto.
									

								

															

																		
																															
											
										
																														
																		In ultimo aggiungete il sale 13 e la salsiccia 14 e mescolate fino ad ottenere un composto denso e omogeneo 15.
									

								

															

																		
																															
											
										
																														
																		A questo punto imburrate una teglia da mini-muffin 16 e riempite gli stampini con un cucchiaio di impasto: con questa dose dovreste riempirne circa 19-20 17. Cuocete in forno ventilato preriscaldato a 180° per circa 20 minuti, posizionando la teglia sul ripiano in basso. Una volta cotti, i vostri bocconcini di zucchine e salsiccia sono pronti per essere gustati 18!
									

								

							
					    