Difficoltà: Facile
Fare la pasta fresca in casa è un'arte antica: dalla sfoglia tirata con il mattarello si ricavano fili d'oro come tagliolini o tagliatelle, scrigni ripieni come ravioli o tortellini e le intramontabili lasagne.
Anche oggi si è tornati a cimentarsi con la pasta fresca fatta in casa, un prodotto genuino realizzato con le proprie mani che non ha prezzo, sia che si scelga la ricetta con l'uovo, che trovate qui, oppure senza come la ricetta degli strozzapreti fatti a mano o delle tagliatelle senza uova. Se si fanno i conti, poi, non ci vuole molto tempo per preparare una buona pasta fresca: 15-20 minuti per un bell'impasto liscio ed elastico, 30 minuti di riposo, 15 minuti per stendere e ricavare la sfoglia... in circa un'ora il gioco è fatto! Noi siamo partiti dalla classica proporzione di 100 g di farina per un uovo, ma molto dipende anche dal formato che si vuole preparare. Quindi, uno dei consigli generali più preziosi è quello di rimanere un po' indietro con la dose e aggiungerne al bisogno. Se volete sentirvi anche voi "sfoglina" per un giorno, iniziate a preparare con noi la pasta fresca, perfetta con ogni saporito abbinamento, dal classico ragu ai condimenti di pesce! Quando vi sentirete un po' più esperti potrete provare a colorarla col nero di seppia, per esempio, per realizzare un primo piatto d'effetto per Halloween come i tagliolini stregati nel peperone!


												
						
						

														INGREDIENTI
							
							                            
                                
    								
    									
    										
    										408
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    408
    					
    					    					    					
    					    Carboidrati
    					    g
    					    74.1
    					
    					    					    					
    					      di cui zuccheri
    					    g
    					    1.6
    					
    					    					    					
    					    Proteine
    					    g
    					    16.6
    					
    					    					    					
    					    Grassi
    					    g
    					    5
    					
    					    					    					
    					      di cui saturi
    					    g
    					    1.74
    					
    					    					    					
    					    Fibre
    					    g
    					    2.4
    					
    					    					    					
    					    Colesterolo
    					    mg
    					    185
    					
    					    					    					
    					    Sodio
    					    mg
    					    71
    					
    					    				
    			
                            
													


						
							
							

							
								

																	Uova
								
								
								(da almeno 70 g l'una) possibilmente biologiche
																	4
									
																

								

							
								

																	Farina 00
								
								
								
																	400
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la pasta fresca versate poco meno di 400 g di farina in una ciotola (meglio tenerne un po' da parte da aggiungere in caso al bisogno) 1 o direttamente su una spianatoia di legno per la sua porosità. Create un incavo al centro e aggiungete le uova intere 2, con la forchetta mescolate e contemporaneamente iniziate ad incorporare la farina 3.
									

								

															

																		
																															
											
										
																														
																		Una volta che la parte liquida è stata assorbita iniziate a impastare a mano 4: trasferite sulla spianatoia o un piano di legno e lavorate l’impasto per circa 10 minuti, con il palmo e in maniera energica, tirandolo in tutte le direzioni 5 ma facendo attenzione a non stracciarlo. Una volta che l’impasto risulterà liscio 6,
									

								

															

																		
																															
											
										
																														
																		avvolgetelo nella pellicola 7 e lasciatelo riposare a temperatura ambiente per almeno 30 minuti. Una volta riposato, potrete riprendere l'impasto, tagliatene un pezzetto con il tarocco 8, avendo cura di conservare la restante nella pellicola così che non si seccherà. Infarinate il pezzetto di pasta 9
									

								

															

																		
																															
											
										
																														
																		e tiratela con la macchina sfogliatrice 10 al massimo spessore e fate passare il panetto tra i rulli per ottenere una prima sfoglia che sarà spessa 11, ripiegate i due lembi della sfoglia verso il centro 12
									

								

															

																		
																															
											
										
																														
																		per conferire una forma più regolare 13, quindi spolverate di nuovo con pochissima farina e ripassatela ancora tra i rulli 14; una volta ottenuta una sfoglia rettangolare, adagiatela sulla spianatoia leggermente infarinata e rifilate le estremità  con un tarocco 15 (o un coltello),
									

								

															

																		
																															
											
										
																														
																		quindi dividetela in due parti 16 così da maneggiarla più facilmente passando di volta in volta allo spessore più sottile fino ad arrivare al penultimo spessore 17. A questo punto la vostra pasta fersca all'uovo è pronta, potete realizzare il formato di pasta che preferite 18: scoprite tutte le indicazioni in fondo alla ricetta.
									

								

							
					    