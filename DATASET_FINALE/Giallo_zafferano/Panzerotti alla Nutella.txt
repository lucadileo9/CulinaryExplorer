Difficoltà: Media
Cercate una merenda super golosa? Per un successo assicurato affidatevi alla crema di nocciole più famosa e amata, che abbiamo già utilizzato in tante ricette dai plumcake ai biscotti fino alla torta morbida alla Nutella. In questa ricetta vi proponiamo un dolce a dir poco stuzzicante: panzerotti alla Nutella! Del resto sappiamo bene che i dolci alla Nutella non sono mai abbastanza: crostate, plumcake, biscotti, ne abbiamo per tutte le occasioni! Con i panzerotti alla Nutella continuiamo a deliziarvi! Fragranti e dorati, questi golosi dolcetti custodiscono un cuore cremoso e sfizioso. Il loro aspetto, che ricorda i tradizionali panzerotti salati, è molto accattivante... e al primo morso sarete travolti da un vortice di gusto indimenticabile che vi sorprenderà piacevolmente con la sua dolcezza. Per un giorno concedetevi queste frittelline (croce e delizia dei più ghiotti!) e lasciatevi tentare dai nostri irresistibili panzerotti alla Nutella!


						
						

														INGREDIENTI
							
							                            
                                
    								
    									
    										
    										385
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    385
    					
    					    					    					
    					    Carboidrati
    					    g
    					    44.3
    					
    					    					    					
    					      di cui zuccheri
    					    g
    					    8.3
    					
    					    					    					
    					    Proteine
    					    g
    					    6.8
    					
    					    					    					
    					    Grassi
    					    g
    					    20
    					
    					    					    					
    					      di cui saturi
    					    g
    					    3.49
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    2
    					
    					    					    					
    					    Sodio
    					    mg
    					    403
    					
    					    				
    			
                            
													


						
														
							
														Ingredienti per 20 pezzi
							

							
								

																	Acqua
								
								
								tiepida
																	570
									g
																

								

							
								

																	Farina 00
								
								
								
																	500
									g
																

								

							
								

																	Farina Manitoba
								
								
								
																	500
									g
																

								

							
								

																	Lievito di birra fresco
								
								
								
																	3
									g
																

								

							
								

																	Olio extravergine d'oliva
								
								
								
																	15
									g
																

								

							
								

																	Zucchero
								
								
								
																	10
									g
																

								

							
								

																	Sale fino
								
								
								
																	20
									g
																

								

							
														
							
						
														
							
														per il ripieno
							

							
								

																	Nutella
								
								
								
																	200
									g
																

								

							
								

																	Panna fresca liquida
								
								
								
																	50
									g
																

								

							
														
							
						
														
							
														per friggere
							

							
								

																	Olio di semi
								
								
								
																	1
									l
																

								

							
														
							
						
														
							
														per guarnire
							

							
								

																	Zucchero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i panzerotti alla Nutella versate nella una ciotola di una planetaria munita di gancio la farina 00 e la farina Manitoba, aggiungete poi il lievito di birra fresco sbriciolato 1. Azionate la planetaria e versate metà dose di acqua tiepida a filo 2. Unite il sale 3 e lo zucchero e terminate con la restante acqua. 
									

								

															

																		
																															
											
										
																														
																		Una volta terminata l'acqua, versate  anche l'olio di oliva 4. Azionate la planetaria a velocità media fino a quando l'impasto sarà omogeno e incordato al gancio. A questo punto trasferite l'impasto su una spianatoia 5, lavoratelo con le mani per conferire una forma sferica 6
									

								

															

																		
																															
											
										
																														
																		Adagiate l'impasto in una ciotola capiente, coprite con la pellicola 7 e lasciate lievitare per 2 ore in forno spento con la luce accesa (il forno spento con luce accesa garantisce una temperatura controllata e costante di circa 24-26°). Trascorso il tempo della lievitazione, riprendete l'impasto che avrà raddoppiato il suo volume 8, con un tarocco dividetelo in 20 pezzi da circa 80 g ciascuno, modellate i pezzi per formare delle palline 9
 
									

								

															

																		
																															
											
										
																														
																		adagiatele su un vassoio, copritele con la pellicola e lasciatele ancora lievitare per altri 30 minuti, sempre in forno spento con luce accesa. Mentre le palline lievitano, scaldate in un pentolino la dose di panna 11, quindi versatela sulla Nutella 12 
									

								

															

																		
																															
											
										
																														
																		e mescolate per amalgamare gli ingredienti 13. Terminata la lievitazione delle palline, stendetele su una spianatoia con il mattarello per realizzare dei dischi del diametro di circa 15 cm 14. Ponete al centro un cucchiaio di farcitura 15
									

								

															

																		
																															
											
										
																														
																		e chiudete a metà i dischi per conferire la forma tipica del panzerotto a mezza luna 16. Ripiegate il bordo con le dita per sigillare meglio i panzerotti 17 ed evitare che il ripieno fuoriesca in cottura. Una volta realizzati i panzerotti procedete con la frittura: scaldate in un tegame l’olio di semi, una volta raggiunta la temperatura di 160°-170° circa (da misurare con un termometro da cucina), immergete i panzerotti pochi alla volta 18 e cuoceteli 2 minuti per lato, girandoli delicatamente con una schiumarola.
									

								

															

																		
																															
											
										
																														
																		A cottura ultimata, scolate i panzerotti 19 su un vassoio rivestito di carta assorbente 20 per asciugare l’olio in eccesso. Lasciate intiepidire i panzerotti alla Nutella e poi saranno pronti da gustare spolverizzati con dello zucchero semolato 21.
									

								

							
					    