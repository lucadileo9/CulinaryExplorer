Difficoltà: Molto facile
La tzatziki è una delle salse più famose al mondo, e non a caso: col suo sapore fresco e stuzzicante può trasformare un banale pinzimonio in uno sfizioso aperitivo, e si accompagna benissimo anche a semplici piatti di pesce e carne, come i famosi souvlaki o l’immancabile gyros! Diffusa in Grecia, nei Balcani e in Medio Oriente, la salsa tzatziki è realizzata principalmente con yogurt greco, cetrioli e aglio, ma per ottenere la giusta consistenza è necessario prestare attenzione alla tipologia di yogurt: per questo motivo vi consigliamo di preferire quello greco autentico, caratterizzato da un’elevata percentuale di grassi. Servite la tzatziki con dei triangolini di pita e anche una semplice cena fra amici avrà di nuovo il sapore delle vacanze!


												
						
						

														INGREDIENTI
							
							                            
                                
    								
    									
    										
    										115.3
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    115.3
    					
    					    					    					
    					    Carboidrati
    					    g
    					    5.1
    					
    					    					    					
    					      di cui zuccheri
    					    g
    					    3.6
    					
    					    					    					
    					    Proteine
    					    g
    					    8.3
    					
    					    					    					
    					    Grassi
    					    g
    					    6.8
    					
    					    					    					
    					      di cui saturi
    					    g
    					    1.7
    					
    					    					    					    					
    					    Colesterolo
    					    mg
    					    0.4
    					
    					    					    					
    					    Sodio
    					    mg
    					    290
    					
    					    				
    			
                            
													


						
							
							

							
								

																	Yogurt greco
								
								
								
																	400
									g
																

								

							
								

																	Cetrioli
								
								
								(175 g circa)
																	1
									
																

								

							
								

																	Aglio
								
								
								
																	2
									spicchi
																

								

							
								

																	Olio extravergine d'oliva
								
								
								
																	20
									g
																

								

							
								

																	Aceto di vino bianco
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la salsa tzatziki, per prima cosa lavate ed eliminate i semi dal cetriolo, se presenti. Poi grattugiate il cetriolo con una grattugia a maglie larghe, senza togliere la buccia 1. Trasferite il cetriolo grattugiato in un colino posto sopra a una ciotola 2 e lasciatelo riposare per almeno un’ora, in modo che perda l’acqua di vegetazione 3.
									

								

															

																		
																															
											
										
																														
																		Trascorso questo tempo, sbucciate gli spicchi d’aglio ed eliminate l’anima con un coltello 4, poi tritateli finemente 5 schiacciandoli con la lama del coltello fino a ottenere una sorta di crema 6. In alternativa potete usare un mortaio con il pestello.
									

								

															

																		
																															
											
										
																														
																		Versate lo yogurt in una ciotola, aggiustate di sale 7 e aggiungete l’olio 8 e l’aceto 9, alternandoli fra di loro, poi mescolate bene.
									

								

															

																		
																															
											
										
																														
																		Ora strizzate il cetriolo premendo con il dorso di un cucchiaio 10 per eliminare tutta l’acqua di vegetazione 11 e unitelo allo yogurt 12.
									

								

															

																		
																															
											
										
																														
																		Infine aggiungete la crema di aglio 13 e mescolate ancora 14. Lasciate riposare la vostra salsa tzatziki in frigorifero per 2-3 ore per permettere ai sapori di amalgamarsi al meglio 15!
									

								

							
					    