Difficoltà: Facile
Ci siamo lasciati alle spalle i lauti pranzi natalizi e in frigo è rimasto qualche avanzo appetitoso che ci strizza l'occhio e che aspetta solo di diventare protagonista di una nuova ricetta fantasiosa! Se come noi amate le ricette antispreco, queste polpette di bollito e ricotta faranno al caso vostro. Un po’ di bollito usato per realizzare il brodo dei cappelletti non manca mai e qui vi proponiamo un modo per renderlo ancora più appetitoso. Gli ingredienti per una ricetta vincente ci sono tutti: una panatura croccante e un cuore cremoso avvolto da un morbido impasto. In un baleno avrete realizzato degli appetizer perfetti da offrire in occasione di un buffet informale tra amici oppure semplicemente da gustare come antipasto per concedervi un piccolo sfizio. Quindi mettete in moto la vostra fantasia e ricordate che ogni avanzo non è mai perso se lo si può riutilizzare con un pizzico di creatività!


						
						

														INGREDIENTI
							
							                            
                                
    								
    									
    										
    										341
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    341
    					
    					    					    					
    					    Carboidrati
    					    g
    					    19.8
    					
    					    					    					
    					      di cui zuccheri
    					    g
    					    1.7
    					
    					    					    					
    					    Proteine
    					    g
    					    9
    					
    					    					    					
    					    Grassi
    					    g
    					    25.1
    					
    					    					    					
    					      di cui saturi
    					    g
    					    8.02
    					
    					    					    					
    					    Fibre
    					    g
    					    1.7
    					
    					    					    					
    					    Colesterolo
    					    mg
    					    79
    					
    					    					    					
    					    Sodio
    					    mg
    					    236
    					
    					    				
    			
                            
													


						
														
							
														Ingredienti per 15 polpette
							

							
								

																	Biancostato di manzo
								
								
								
																	450
									g
																

								

							
								

																	Ricotta di pecora
								
								
								
																	120
									g
																

								

							
								

																	Parmigiano Reggiano DOP
								
								
								
																	80
									g
																

								

							
								

																	Uova
								
								
								(circa 1 )
																	65
									g
																

								

							
								

																	Pangrattato
								
								
								
																	50
									g
																

								

							
								

																	Prezzemolo
								
								
								
																	7
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la panatura
							

							
								

																	Farina di pistacchi
								
								
								
																	130
									g
																

								

							
								

																	Uova
								
								
								medie
																	3
									g
																

								

							
														
							
						
														
							
														per friggere
							

							
								

																	Olio di semi
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																				
											
										
																			
																		Con il lesso di biancostato avanzato dalle vostre cene 1, cominciate a preparare l’impasto per le polpette di bollito e ricotta. Eliminate l'osso dalla carne, ne otterrete così circa 400 g. Tagliate i pezzi di lesso, tritandoli con cura al coltello (2-3).
									

								

															

																		
																				
											
										
																			
																		Trasferite il trito in una ciotola e aggiungete l’uovo 4, il parmigiano 5, il pangrattato 6 e mischiate per bene il tutto.
									

								

															

																		
																				
											
										
																			
																		Tritate finemente il prezzemolo e aggiungetelo all’impasto 7. Salate l’impasto ottenuto 8 e lavoratelo con le mani. Prelevate circa 30 g d’impasto, stendetelo delicatamente sul palmo della mano 9
									

								

															

																		
																				
											
										
																			
																		e ponetevi al centro circa 10 g di ricotta di pecora 10. Chiudete la polpetta dandole una forma rotonda e assicurandovi che il ripieno sia ben sigillato all'interno 11: con queste dosi otterrete circa 15 polpette. Ora versate in una ciotola la farina di pistacchi e in un'altra sbattete le uova; passate ciascuna polpetta prima nella farina di pistacchi 12,
									

								

															

																		
																				
											
										
																			
																		poi nelle uova 13 e per finire ancora nella farina di pistacchi 14. Ora le vostre polpette sono pronte per essere fritte 15.
									

								

															

																		
																				
											
										
																			
																		Immergetele in abbondante olio già caldo a circa 170 gradi 16 e cuocetele per un paio di minuti o finché non risulteranno dorate. Scolatele 17 su carta per fritti, salate, pepate a piacere e servite le vostre polpette di bollito e ricotta ben calde 18!
									

								

							
					    