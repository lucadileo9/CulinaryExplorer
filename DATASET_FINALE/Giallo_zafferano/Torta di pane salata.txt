Difficoltà: Facile
Quante volte vi sarà capitato di tornare a casa e aprire il frigorifero con aria sconsolata per cercare disperatamente un’ispirazione per la cena? Proprio nel momento in cui state per arrendervi e abbandonarvi allo sconforto ecco l’idea salvacena: la torta di pane salata! Pane raffermo, qualche verdura avanzata da precedenti preparazioni, un bicchiere di latte, un uovo tutto solo e per finire un tocco magico che trasformerà questi semplici ingredienti in una ricetta davvero sfiziosa. Questa preparazione, ispirata alle classiche torte salate, buona e sostanziosa, è perfetta anche per un pic-nic oppure da servire in occasione di un aperitivo a buffet tagliata in piccole porzioni. Facile, saporita e anche versatile, cosa chiedere di più a una ricetta svuotafrigo? Non vi resta che provarla!


												
						
						

														INGREDIENTI
							
							                            
                                
    								
    									
    										
    										495
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    495
    					
    					    					    					
    					    Carboidrati
    					    g
    					    45.9
    					
    					    					    					
    					      di cui zuccheri
    					    g
    					    6.3
    					
    					    					    					
    					    Proteine
    					    g
    					    20.9
    					
    					    					    					
    					    Grassi
    					    g
    					    25.3
    					
    					    					    					
    					      di cui saturi
    					    g
    					    13.41
    					
    					    					    					
    					    Fibre
    					    g
    					    3.2
    					
    					    					    					
    					    Colesterolo
    					    mg
    					    93
    					
    					    					    					
    					    Sodio
    					    mg
    					    777
    					
    					    				
    			
                            
													


						
							
														Ingredienti per una teglia di 35 x 28 cm 
							

							
								

																	Pane raffermo
								
								
								
																	250
									g
																

								

							
								

																	Scarola riccia
								
								
								
																	150
									g
																

								

							
								

																	Pomodori ramati
								
								
								
																	3
									
																

								

							
								

																	Mozzarella
								
								
								
																	250
									g
																

								

							
								

																	Pangrattato
								
								
								
																	200
									g
																

								

							
								

																	Panna fresca liquida
								
								
								
																	400
									g
																

								

							
								

																	Grana Padano DOP
								
								
								da grattugiare
																	150
									g
																

								

							
								

																	Uova
								
								
								
																	1
									
																

								

							
								

																	Scorza di limone
								
								
								
																	1
									
																

								

							
								

																	Semi di finocchio
								
								
								
																	1
									cucchiaino
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la torta di pane salata, per prima cosa tagliate a cubetti grossolani il pane raffermo 1 e ponetelo in una ciotola, versate sopra la panna 2 e lasciate in ammollo per almeno 10 minuti, il tempo necessario affinchè il pane assorba il liquido ammorbidendosi. Una volta pronto 3,
									

								

															

																		
																															
											
										
																														
																		trasferite il pane ammorbidito nella ciotola di un mixer, aggiungete il formaggio grattugiato 4, il pangrattato 5 e l'uovo 6.
									

								

															

																		
																															
											
										
																														
																		Frullate tutto fino a ottenere un composto omogeneo 7 e tenete da parte. Ora staccate le cimette della scarola dalla parte finale del gambo e lavatele sotto l’acqua corrente 8, quindi asciugatele. Tagliate a fette la mozzarella 9
									

								

															

																		
																															
											
										
																														
																		e anche i pomodori 10. Ora preriscaldate il forno a 190° in modalità statica e prendete una teglia rettangolare di 35 x 28 cm, ungetela con l’olio di oliva 11, dopodiché distribuite uniformemente l'impasto del pane su tutta la teglia pressandolo con le dita per compattarlo 12.
									

								

															

																		
																															
											
										
																														
																		Una volta pronta la base 13, iniziate a farcire aggiungendo gli ingredienti a strati: iniziate con parte della scarola 14, alcune fettine di mozzarella 15
									

								

															

																		
																															
											
										
																														
																		e di pomodori, quindi salate, pepate e aromatizzate con i semi di finocchietto 16 e la scorza di limone 17, infine condite con un filo di olio di oliva 18.
									

								

															

																		
																															
											
										
																														
																		A questo punto realizzate un secondo strato: adagiate la scarola 19 e proseguite con tutti gli ingredienti seguendo lo stesso ordine finché non saranno esauriti. Cuocete la torta di pane a 190° nel forno statico preriscaldato per 30 minuti. Trascorsi i 30 minuti, rimuovete la teglia dal forno e aggiungete un’ulteriore manciata di pan grattato, circa 20 g, cospargendo la superficie della torta 20. Quest’operazione serve ad asciugare l’eventuale acqua rilasciata dalla mozzarella durante la cottura. Continuate a cuocere in forno per altri 15-20 minuti. A cottura terminata, sfornate la torta di pane salata, lasciatela intiepidire appena e poi tagliatela a fette per gustarla 21!
									

								

							
					    