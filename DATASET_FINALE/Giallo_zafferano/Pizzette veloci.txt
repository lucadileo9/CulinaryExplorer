Difficoltà: Facile
Durante l’aperitivo pizzette e focaccine sono sempre le prime ad andare a ruba! Per non rimanere senza vi suggeriamo una ricetta facile e veloce da preparare: le pizzette veloci. Non richiedono una lievitazione lunga, per prepararle si utilizza il lievito istantaneo. Si possono impastare tranquillamente a mano... l'unica attesa sarà quella di poterle assaggiare, resistendo al profumo che si sprigionerà dal forno in cottura! Abbiamo scelto di farcire queste focaccine con salmone rucola e stracchino, un'appetitosa combinazione che potrete variare a vostro piacimento.


						
						

														INGREDIENTI
							
							                            
                                
    								
    									
    										
    										382
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    382
    					
    					    					    					
    					    Carboidrati
    					    g
    					    42.5
    					
    					    					    					
    					      di cui zuccheri
    					    g
    					    3.2
    					
    					    					    					
    					    Proteine
    					    g
    					    15.1
    					
    					    					    					
    					    Grassi
    					    g
    					    16.9
    					
    					    					    					
    					      di cui saturi
    					    g
    					    5.47
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    29
    					
    					    					    					
    					    Sodio
    					    mg
    					    860
    					
    					    				
    			
                            
													


						
														
							
														Ingredienti per l’impasto (per circa 20 pizzette)
							

							
								

																	Farina 0
								
								
								
																	350
									g
																

								

							
								

																	Latte intero
								
								
								
																	200
									g
																

								

							
								

																	Olio extravergine d'oliva
								
								
								
																	60
									g
																

								

							
								

																	Lievito istantaneo per preparazioni salate
								
								
								
																	8
									g
																

								

							
								

																	Sale fino
								
								
								
																	8
									g
																

								

							
								

																	Zucchero
								
								
								
																	5
									g
																

								

							
														
							
						
														
							
														Per farcire
							

							
								

																	Stracchino
								
								
								
																	150
									g
																

								

							
								

																	Salmone affumicato
								
								
								
																	100
									g
																

								

							
								

																	Rucola
								
								
								
																	30
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le pizzette veloci, per prima cosa preparate l’impasto: versate l’olio e il latte in una ciotola capiente 1, poi aggiungete il sale 2 e lo zucchero 3.
									

								

															

																		
																															
											
										
																														
																		Mescolate con una forchetta per emulsionare il tutto 4. Ora unite la farina 5 e il lievito 6 continuando a mescolare con la forchetta.
									

								

															

																		
																															
											
										
																														
																		Quando gli ingredienti si saranno ben amalgamati, impastate con le mani fino ad ottenere un composto sodo e omogeneo 7. Trasferite l’impasto sul piano di lavoro leggermente infarinato 8 e stendetelo col mattarello fino ad uno spessore di 5 mm 9.
									

								

															

																		
																															
											
										
																														
																		A questo punto ricavate dei dischetti con un coppapasta del diametro di 7 cm 10, impastando e stendendo nuovamente gli scarti fino a terminare l’impasto. Adagiate i dischetti su una leccarda foderata con carta forno distanziandoli fra loro, poi bucherellateli con i rebbi di una forchetta 11. Cuocete in forno statico preriscaldato a 200° per circa 10-12 minuti. Quando risulteranno leggermente dorati in superficie, sfornate e lasciate intiepidire 12.
									

								

															

																		
																															
											
										
																														
																		Spalmate poi le pizzette con lo stracchino 13, guarnite con la rucola 14 e completate con il salmone affumicato tagliato a striscioline 15: le vostre pizzette veloci sono pronte per essere servite!
									

								

							
					    