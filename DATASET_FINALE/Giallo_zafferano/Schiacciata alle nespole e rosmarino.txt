Difficoltà: Media
Non è un dolce e non è un salato, la schiacciata è un lievitato! Non siete bravi con gli indovinelli? Nemmeno noi, ma siamo bravi ad indovinare quanto vi conquisterà la schiacciata alle nespole e rosmarino! L'impasto riporta alla famosa ciaccia con l'uva toscana. A rendere speciale questa sorta di pizza dolce è la sua versatilità: con aggiunta di formaggio (caprino ad esempio) ci sarà un contrappunto sapido e tendente al salato. Con aggiunta di miele, invece, esploderà il lato dolce di questo lievitato ripieno di nespole. E il rosmarino? La nota aromatica che non poteva mancare per rendere la schiacciata profumata e speciale. Anche la consistenza è particolare: la schiacciata alle nespole e rosmarino sarà fragrante in superficie e morbida al cuore. Insomma, tutta da provare!


						
						

														INGREDIENTI
							
							                            
                                
    								
    									
    										
    										472
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    472
    					
    					    					    					
    					    Carboidrati
    					    g
    					    91.5
    					
    					    					    					
    					      di cui zuccheri
    					    g
    					    50.1
    					
    					    					    					
    					    Proteine
    					    g
    					    8.2
    					
    					    					    					
    					    Grassi
    					    g
    					    8.2
    					
    					    					    					
    					      di cui saturi
    					    g
    					    1.32
    					
    					    					    					
    					    Fibre
    					    g
    					    9.3
    					
    					    					    					    					
    					    Sodio
    					    mg
    					    307
    					
    					    				
    			
                            
													


						
														
							
							

							
								

																	Nespole
								
								
								
																	700
									g
																

								

							
								

																	Farina integrale
								
								
								
																	250
									g
																

								

							
								

																	Acqua
								
								
								
																	120
									g
																

								

							
								

																	Zucchero
								
								
								
																	150
									g
																

								

							
								

																	Lievito di birra fresco
								
								
								
																	5
									g
																

								

							
								

																	Olio extravergine d'oliva
								
								
								
																	25
									g
																

								

							
								

																	Rosmarino
								
								
								
																	1
									rametto
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per guarnire (facoltativi e a scelta)
							

							
								

																	Caprino
								
								
								
																	
									q.b.
																

								

							
								

																	Miele millefiori
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		Per preparare la schiacciata alle nespole e rosmarino cominciate dall'infusione di olio. Staccate gli aghetti di rosmarino 1 e versateli in un recipiente con l'olio 2. Mescolate e lasciate infondere per 8-10 ore 3. 
									

								

															

																		Trascorso il tempo preparate l'impasto. In una piccola caraffa versate il lievito di birra 4 e scioglietelo con una forchetta 5. In una ciotola versate la farina integrale e 50 g di zucchero 6, 
									

								

															

																		poi aggiungete l'acqua in cui avete sciolto il lievito un po' alla volta mentre mescolate con un cucchiaio di legno 7. Quando sarete arrivati a metà dell'acqua versata aggiungete il sale 8 e continuate a lavorare 9.
									

								

															

																		Non appena avrete ottenuto un composto omogeneo trasferitelo sul piano da lavoro 10 e lavoratelo per una decina di minuti, finché non sarà diventato liscio 11. Mettete l'impasto in una ciotola ampia e coprite con un telo umido 12, 
 
									

								

															

																		fatelo lievitare per un paio d'ore o finché non sarà raddoppiato 13. Quando l'impasto sarà pronto lavate le nespole, asciugatele e privatele dei noccioli all'interno 14. Tagliate a spicchietti 15 
 
									

								

															

																		e infine filtrate l'olio 16. Ora che avete tutto recuperate l'impasto lievitato. Dividete a metà con un tarocco 17 e stendete i due panetti con il matterello e sul piano leggermente infarinato, ottenendo così dei rettangoli spessi 3 mm 18. 
 
 
									

								

															

																		In una teglia rettangolare ben oliata sistemate la prima sfoglia 19, aggiungete circa 2/3 degli spicchi delle nespole 20 e cospargete con 50 g di zucchero 21 
 
 
									

								

															

																		e circa metà dell'olio al rosmarino 22. Coprite con la seconda sfoglia 23 e sigillate bene con la punta delle dita 24. 
 
 
									

								

															

																		Sistemate in superficie la restante parte della frutta 25 e spolverizzate con altri 50g di zucchero 26 e la parte di olio al rosmarino avanzata 27. 
 
 
 
									

								

															

																		La schiacciata alle nespole e rosmarino è pronta 28 per cuocere in forno statico, preriscaldato a 180°, per circa 40 minuti 29. Una volta pronta servitela tiepida con miele o formaggio caprino a scelta 30. 
									

								

							
					    