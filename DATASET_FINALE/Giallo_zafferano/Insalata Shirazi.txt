Difficoltà: Molto facile
Pomodori e cipolle sono spesso protagonisti di insalate semplici e gustose provenienti da ogni paese del mondo, dall’insalata greca all’insalata pantesca fino al pico de gallo messicano! Con l’insalata Shirazi ci ritroviamo in Iran per assaggiare un piatto della cucina persiana a base di pomodori, cipolle, cetrioli e prezzemolo. La Persian Shirazi salad (che prende il nome dall'omonima città nel Sud del Paese) è un contorno estivo che non richiede cottura, condito con olio d’oliva e succo di limone e caratterizzato dal profumo delle erbe aromatiche. Col suo tocco fresco e croccante, l’insalata Shirazi è ottima per accompagnare secondi di carne o pesce: provate ad abbinarla al ghormeh sabzi, una tradizionale ricetta iraniana, e concludete la cena con una fetta di Persian love cake per un menù dal sapore tutto mediorientale!


												
						
						

														INGREDIENTI
							
													


						
							
							

							
								

																	Cetrioli
								
								
								lunghi (circa 2)
																	670
									g
																

								

							
								

																	Pomodori perini
								
								
								(circa 6)
																	670
									g
																

								

							
								

																	Cipolle rosse
								
								
								(circa 2 piccole)
																	220
									g
																

								

							
								

																	Prezzemolo
								
								
								
																	2
									ciuffi
																

								

							
								

																	Basilico
								
								
								
																	10
									foglie
																

								

							
								

																	Menta
								
								
								secca
																	1
									cucchiaino
																

								

							
								

																	Succo di limone
								
								
								
																	90
									g
																

								

							
								

																	Olio extravergine d'oliva
								
								
								
																	4
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare l'insalata Shirazi per prima cosa preparate le verdure: spuntate i cetrioli, poi pelateli a strisce alterne con un pelaverdure 1. Divideteli a metà per il lungo 2 e rimuovete i semini centrali, poi tagliateli a cubetti piuttosto piccoli 3.
									

								

															

																		
																																											
											
										
																						
											
										
																						
											
										
																																										
																		Dividete a metà anche i pomodori 4 e tagliateli a cubetti dopo aver eliminato i semi 5. Mondate e riducete a cubetti anche la cipolla 6.
									

								

															

																		
																																											
											
										
																						
											
										
																						
											
										
																																										
																		Trasferite i cetrioli in un piatto da portata insieme ai pomodori 7 e alle cipolle 8, poi mescolate bene 9.
									

								

															

																		
																																											
											
										
																						
											
										
																						
											
										
																																										
																		Passate al condimento: versate l’olio in una ciotolina 10, salate 11 e pepate 12.
									

								

															

																		
																																											
											
										
																						
											
										
																						
											
										
																																										
																		Aggiungete il succo di limone 13, poi tritate il prezzemolo e il basilico 14. Unite le erbe tritate e la menta secca 15 ed emulsionate il tutto.
									

								

															

																		
																																											
											
										
																						
											
										
																						
											
										
																																										
																		Distribuite il condimento sull’insalata 16 e mescolate bene 17. L'insalata Shirazi è pronta per essere servita 18!
									

								

							
					    