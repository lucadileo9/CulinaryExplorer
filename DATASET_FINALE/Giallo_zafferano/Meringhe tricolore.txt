Difficoltà: Facile
Cosa ci può essere di meglio che celebrare una festa nazionale attraverso la cucina, una delle peculiarità per cui l'Italia è meglio conosciuta in tutto il mondo? Allora armatevi di uova e zucchero a velo: oggi si preparano le meringhe tricolore! Questa deliziosa ricetta è una versione rivisitata dei classici dolcetti da pasticcceria qui in veste speciale! Due croccanti meringhe, una rossa e una verde tenute insieme da una irresistibile crema al cioccolato bianco: un perfetto tricolore. Un omaggio goloso alla bandiera per festeggiare il 25 aprile in maniera vivace: questi friabili e colorati dolcetti vi conquisteranno in un sol morso!


						
						

														INGREDIENTI
							
							                            
                                
    								
    									
    										
    										59
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    59
    					
    					    					    					
    					    Carboidrati
    					    g
    					    10.3
    					
    					    					    					
    					      di cui zuccheri
    					    g
    					    10.3
    					
    					    					    					
    					    Proteine
    					    g
    					    0.8
    					
    					    					    					
    					    Grassi
    					    g
    					    1.7
    					
    					    					    					
    					      di cui saturi
    					    g
    					    0.99
    					
    					    					    					    					
    					    Colesterolo
    					    mg
    					    2
    					
    					    					    					
    					    Sodio
    					    mg
    					    11
    					
    					    				
    			
                            
													


						
														
							
														Ingredienti per 30 meringhe
							

							
								

																	Albumi
								
								
								
																	100
									g
																

								

							
								

																	Coloranti alimentari
								
								
								rosso e verde
																	2
									g
																

								

							
								

																	Zucchero a velo
								
								
								 
																	220
									g
																

								

							
														
							
						
														
							
														per la crema di cioccolato bianco
							

							
								

																	Panna fresca liquida
								
								
								 
																	60
									g
																

								

							
								

																	Cioccolato bianco
								
								
								 
																	125
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le meringhe tricolore iniziate dalla preparazione delle meringhe alla francese. Iniziate separando i tuorli dagli albumi quindi versateli in una planetaria o in un contenitore dai bordi alti 1. Versate gli albumi in una planetaria munita di frusta o in una ciotola dai bordi alti 2 e iniziate a montare a velocità media. Setacciate intanto lo zucchero a velo in una ciotola a parte 3.
									

								

															

																		
																															
											
										
																														
																		Unite 110 g di zucchero a velo, poco alla volta e continuate a montare con le fruste 4. Quando gli albumi risulteranno ben montati a neve ferma, procedete incorporando la restante parte dello zucchero a velo sempre un cucchiaio alla volta 5, avendo cura di aggiungere un cucchiaio di zucchero a velo solo quando il precedente è stato completamente incorporato, fino ad ottenere una meringa bianca e spumosa 6.
									

								

															

																		
																															
											
										
																														
																		Dividete quindi l’impasto ottenuto equamente in due diverse ciotoline 7. In una versate 1 g di colorante verde 8: amalgamante bene con una spatola in modo da rendere il colore uniforme 9. Ripetete l’operazione con il colorante rosso.
									

								

															

																		
																															
											
										
																														
																		A questo punto prendete una leccarda e foderatela con carta forno. Versate i composti colorati di meringa in due diverse sac-à-poche munite di bocchetta liscia; iniziate con una e dei piccoli bottoni di impasto di meringa dal diametro di 2 o 3 cm 10 distanziandoli gli uni dagli altri. Dovreste ottenere 30 piccole meringhe. Ripetete l’operazione anche per l’altra sac-à-poche. Infornate a forno statico pre riscaldato a 90°C per almeno 3 ore, avendo cura di lasciare la porta del forno leggermente socchiusa in modo da consentire l’uscita di maggiore umidità possibile. Ad asciugatura ultimata 12, sfornate e fate raffreddare.
									

								

															

																		
																															
											
										
																														
																		Procedete intanto con la preparazione della crema al cioccolato bianco. Su un tagliere tritate il cioccolato bianco 13. Quindi versate la panna in un pentolino e portate a bollore 14. Quando sarà al punto di bollore, togliete il pentolino dal fuoco ed aggiungete il cioccolato tritato 15, continuando a mescolare con una spatola in modo da sciogliere il cioccolato ed evitare la formazione di grumi. Quindi trasferite la crema in una ciotolina. Copritela con pellicola trasparente a contatto in modo da evitare la formazione della pellicina e lasciate raffreddare a temperatura ambiente. Quando avrà raggiunto la temperatura ambiente trasferite la vostra crema in frigorifero per almeno 1 ora.
									

								

															

																		
																															
											
										
																														
																		Quindi versate la crema al cioccolato bianco in una sac-à-poche 16. Prendete una meringa verde e farcitela con della crema sulla parte piatta 17 quindi adagiate una meringa rossa 18. Ripetete l’operazione per le 30 meringhe e gustatele per una Festa della Liberazione gustosissima!
									

								

							
					    