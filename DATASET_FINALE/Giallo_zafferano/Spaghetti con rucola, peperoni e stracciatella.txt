Difficoltà: Facile
La dolcezza dei peperoni, l’amaro della rucola e la freschezza della stracciatella si fondono in un primo piatto sfizioso e colorato: gli spaghetti con rucola, peperoni e stracciatella! Una sfiziosa idea vegetariana dal condimento vellutato, perfetto per i formati di pasta lunghi. Il pesto di rucola infatti avvolge gli spaghetti in un abbraccio dal gusto deciso, che viene addolcito dall’incontro con la crema di peperoni gialli e pomodorini. Grazie al tocco delicato dei latticini, poi, ogni forchettata di pasta sarà un trionfo di sapori… assaggiate anche voi gli spaghetti con rucola, peperoni e stracciatella e diteci cosa ne pensate!


						
						

														INGREDIENTI
							
													


						
														
							
							

							
								

																	Spaghetti
								
								
								
																	320
									g
																

								

							
								

																	Peperoni gialli
								
								
								
																	200
									g
																

								

							
								

																	Pomodorini ciliegino
								
								
								
																	100
									g
																

								

							
								

																	Stracciatella
								
								
								
																	200
									g
																

								

							
								

																	Porri
								
								
								
																	30
									g
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il pesto di rucola
							

							
								

																	Rucola
								
								
								
																	60
									g
																

								

							
								

																	Parmigiano Reggiano DOP
								
								
								da grattugiare
																	50
									g
																

								

							
								

																	Pinoli
								
								
								
																	20
									g
																

								

							
								

																	Nocciole intere spellate
								
								
								
																	15
									g
																

								

							
								

																	Olio extravergine d'oliva
								
								
								
																	80
									g
																

								

							
								

																	Aglio
								
								
								
																	½
									spicchio
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare gli spaghetti con rucola, peperoni e stracciatella per prima cosa preparate il pesto di rucola: mettete la rucola lavata e asciugata in una ciotola, poi aggiungete i pinoli e le nocciole 1. Versate anche il Parmigiano Reggiano DOP grattugiato 2 e l’olio 3.
									

								

															

																		
																																											
											
										
																						
											
										
																						
											
										
																																										
																		Infine unite mezzo spicchio di aglio senz’anima 4, sale e pepe. Frullate con un mixer a immersione 5 per ottenere una consistenza cremosa 6.
									

								

															

																		
																																											
											
										
																						
											
										
																						
											
										
																																										
																		Tenete il pesto da parte e passate alla preparazione delle verdure: dividete i peperoni a metà, rimuovete i semi e filamenti interni e tagliateli a listarelle 7. Dividete i pomodorini in 4 parti 8, poi mondate il porro e affettatelo a rondelle 9.
									

								

															

																		
																																											
											
										
																						
											
										
																						
											
										
																																										
																		In una padella capiente soffriggete il porro con un giro d’olio 10, poi unite i peperoni 11 e i pomodorini 12.
									

								

															

																		
																																											
											
										
																						
											
										
																						
											
										
																																										
																		Cuocete a fiamma media per circa 12 minuti aggiungendo poca acqua al bisogno 13, poi salate e pepate 14. Trasferite il condimento in una ciotola e frullate con un mixer a immersione 15.
									

								

															

																		
																																											
											
										
																						
											
										
																						
											
										
																																										
																		Dopo aver frullato il condimento 16, trasferite la purea ottenuta in un setaccio e aiutatevi con una marisa 17 per eliminare le bucce e renderla liscia e omogenea 18.
									

								

															

																		
																																											
											
										
																						
											
										
																						
											
										
																																										
																		Nel frattempo portate a bollore una pentola di acqua salata e mettete a cuocere gli spaghetti 19. Scolate la pasta al dente in una ciotola e aggiungete il pesto di rucola 20, diluite con poca acqua di cottura e mescolate bene per amalgamare 21.
									

								

															

																		
																																											
											
										
																						
											
										
																						
											
										
																																										
																		Siete pronti per impiattare: versate nel piatto un fondo di crema di peperoni 22, poi adagiate sopra un nido di pasta 23 e infine guarnite con un ciuffo di stracciatella. Servite subito i vostri spaghetti con rucola, peperoni e stracciatella 24!
									

								

							
					    