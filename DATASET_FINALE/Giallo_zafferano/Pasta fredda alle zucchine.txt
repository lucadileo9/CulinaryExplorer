Difficoltà: Molto facile
Quando il caldo estivo spegne la voglia di stare ai fornelli ma non l'appetito, la risposta è una soltanto: pasta fredda! Leggera, facile da preparare e sopratutto fresca. Ma questa pasta fredda alle zucchine è veramente speciale, perché le zucchine vengono semplicemente marinate con il succo di lime, e preservano intatto il loro gusto, insaporite dalle note fresche e pungenti del lime e della menta. Non finisce qui: pomodorini, sedano e feta si sposano alla perfezione con le zucchine marinate e fanno di questa pasta fredda un piatto colorato e invitante. Noi l'abbiamo provata con le mezze maniche rigate, ma voi potete prepararla con il vostro formato preferito e fare della pasta fredda alle zucchine un gustoso primo piatto estivo per una scampagnata o una giornata in spiaggia.


												
						
						

														INGREDIENTI
							
							                            
                                
    								
    									
    										
    										400
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    400
    					
    					    					    					
    					    Carboidrati
    					    g
    					    40
    					
    					    					    					
    					      di cui zuccheri
    					    g
    					    6.5
    					
    					    					    					
    					    Proteine
    					    g
    					    15
    					
    					    					    					
    					    Grassi
    					    g
    					    20
    					
    					    					    					
    					      di cui saturi
    					    g
    					    6.75
    					
    					    					    					
    					    Fibre
    					    g
    					    8.8
    					
    					    					    					
    					    Colesterolo
    					    mg
    					    23
    					
    					    					    					
    					    Sodio
    					    mg
    					    791
    					
    					    				
    			
                            
													


						
							
							

							
								

																	Mezze Maniche Rigate
								
								
								
																	320
									g
																

								

							
								

																	Zucchine
								
								
								
																	500
									g
																

								

							
								

																	Sedano
								
								
								con le foglie
																	150
									g
																

								

							
								

																	Feta
								
								
								
																	200
									g
																

								

							
								

																	Pomodorini ciliegino
								
								
								
																	360
									g
																

								

							
								

																	Olive taggiasche
								
								
								denocciolate
																	80
									g
																

								

							
								

																	Menta
								
								
								
																	10
									foglie
																

								

							
								

																	Lime
								
								
								
																	1
									
																

								

							
								

																	Olio extravergine d'oliva
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta fredda di zucchine, iniziate dalle zucchine: dopo averle lavate bene privatele delle estremità 1 e poi affettatele molto finemente con una mandolina, per ottenere delle rondelle dello spessore di circa 1 millimetro 2. Mettete le zucchine in una ciotola e grattugiate la scorza del lime 3.
									

								

															

																		
																															
											
										
																														
																		Ora prendete la menta: dividete le foglioline 4, affettatele a striscioline sottili con con un coltello 5 e poi unitele alle zucchine nella ciotola 6.
									

								

															

																		
																															
											
										
																														
																		Spremete il lime 7 condite con 30 g di olio 8. Aggiungete sale e pepe e mescolate bene 9.
									

								

															

																		
																															
											
										
																														
																		A questo punto coprite la ciotola con la pellicola trasparente 10 e lasciate marinare le zucchine in frigorifero per un'ora. Nel frattempo preparate l'acqua per la pasta, da salare a bollore, e lessate le mezze maniche rigate 11 per circa 7 minuti (il tempo riportato sulla confezione), in modo che restino al dente. Scolate la pasta 12
									

								

															

																		
																															
											
										
																														
																		e versatela in una ciotola: conditela con circa 10 g di olio 13 e lasciatela raffreddare. Passate quindi al resto del condimento: tagliate in quattro i pomodorini 14 e, con un pelaverdure, eliminate la parte filamentosa dalla costa del sedano 15.
									

								

															

																		
																															
											
										
																														
																		Tritate il sedano in modo da ridurre la costa a faldine e le foglie a pezzetti di circa 1 centimetro 16. Poi tagliate a dadini anche la feta 17. Trascorsa l'ora di marinatura delle zucchine potete procedere a unire tutti gli ingredienti: versate le zucchine e il loro liquido di marinatura nella ciotola con la pasta ormai fredda 18;
									

								

															

																		
																															
											
										
																														
																		unite i pomodorini e la feta 19, il sedano e le sue foglie 20 e le olive taggiasche deocciolate 21, mescolando bene per amalgamare tutti gli ingredienti.
									

								

															

																		
																															
											
										
																														
																		Condite con il restante olio 22 e mescolate nuovamente 23 prima di impiattare 24. La vostra pasta fredda alle zucchine è pronta per essere gustata!
									

								

							
					    