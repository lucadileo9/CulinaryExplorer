Difficoltà: Media
Pare che una delle residenze più famose - in realtà pare ne abbia tantissime - di Babbo Natale sia in Finlandia. Proprio vicino a casa sua c'è una bellissima usanza, quella di sfornare un pane morbido e profumatissimo. Noi abbiamo rivisitato la golosa tradizione per parlarvi delle pulla finlandesi veloci. Una versione semplicifata, da fare velocemente con i bimbi, che lo sappiamo di pazienza non ne hanno mai abbastanza... giustamente! Immaginate di infornare queste pulla finlandesi veloci che hanno un profumo inebriante a base di cannella e cardamomo. In casa l'inebriante mix tradizionale di spezie farà venire subito voglia di assaggiare questa nostra versione a mo' di cornettini. Quest'anno le renne pronte a solcare i cieli con Babbo Natale per portare doni in tutto il mondo troveranno proprio a casa vostra una ricca colazione da fare grazie alle pulla finlandesi veloci. E se volete mostrarvi pronti per i viaggi in tutto il mondo - o almeno in Europa - non dimenticate di servire anche i grittibänz elvetici e gli azevias.


												
						
						

														INGREDIENTI
							
							                            
                                
    								
    									
    										
    										135
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    135
    					
    					    					    					
    					    Carboidrati
    					    g
    					    12.1
    					
    					    					    					
    					      di cui zuccheri
    					    g
    					    1.7
    					
    					    					    					
    					    Proteine
    					    g
    					    2.5
    					
    					    					    					
    					    Grassi
    					    g
    					    8.5
    					
    					    					    					
    					      di cui saturi
    					    g
    					    3.27
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    36
    					
    					    					    					
    					    Sodio
    					    mg
    					    99
    					
    					    				
    			
                            
													


						
							
														Ingredienti per 12 pezzi
							

							
								

																	Pasta Sfoglia
								
								
								rotolo rettangolare integrale da 230 g
																	1
									
																

								

							
								

																	Uova
								
								
								
																	2
									
																

								

							
								

																	Cannella in polvere
								
								
								
																	1
									cucchiaino
																

								

							
								

																	Cardamomo
								
								
								in polvere
																	1
									cucchiaino
																

								

							
								

																	Granella di zucchero
								
								
								
																	
									q.b.
																

								

							
								

																	Farina 00
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		Per preparare le pulla finlandesi veloci cominciate srotolando la pasta sfoglia su un piano spolverizzato di farina. Con l'aiuto di un matterello, rendetela un po’ più sottile, allargandola da ogni lato. Sbattete le uova in una ciotolina e, senza utilizzarle tutte, spennellate la superficie della pasta sfoglia e aggiungete cannella e cardamomo. Ritagliate 12 triangoli tenendo come base i lati lunghi del rettangolo di sfoglia. Arrotolate i triangoli dalla base verso il vertice per ottenere tanti cornetti e avvicinate un pochino le due punte per conferire loro una forma arcuata. Spennellate l’esterno delle pulla con il resto delle uova sbattute, cospargete con la granella di zucchero e cuocete, in forno già caldo a 180°, per circa 20 minuti. Ecco pronte le vostre pulla finlandesi veloci, se riuscite a resistere consumatele fredde!
									

								

							
					    