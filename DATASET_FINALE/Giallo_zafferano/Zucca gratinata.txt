Difficoltà: Molto facile
Specchio, specchio delle mie brame, qual è l’ortaggio più buono del reame, quando le foglie si tingono di arancione e le tavole si imbandiscono di mille cose buone? Ma è la zucca, ovviamente! Regina indiscussa di deliziose ricette sia dolci che salate, oggi ve la proponiamo nella sua veste più classica, ovvero come contorno: a differenza della più tradizionale zucca in padella, però, la zucca gratinata vi delizierà con una sfiziosa panure insaporita con il Grana Padano e la salvia. Lasciatevi stuzzicare dal gioco di consistenze fra la morbidezza della zucca e la nota croccante della panure e rendete la zucca gratinata protagonista dei vostri menù d’autunno… siamo certi che, ancora una volta, sarà all’altezza delle vostre aspettative!


						
						

														INGREDIENTI
							
							                            
                                
    								
    									
    										
    										172
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    172
    					
    					    					    					
    					    Carboidrati
    					    g
    					    15.8
    					
    					    					    					
    					      di cui zuccheri
    					    g
    					    5.9
    					
    					    					    					
    					    Proteine
    					    g
    					    4.8
    					
    					    					    					
    					    Grassi
    					    g
    					    10
    					
    					    					    					
    					      di cui saturi
    					    g
    					    2.27
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    5
    					
    					    					    					
    					    Sodio
    					    mg
    					    418
    					
    					    				
    			
                            
													


						
														
							
							

							
								

																	Zucca
								
								
								
																	800
									g
																

								

							
								

																	Aglio
								
								
								
																	1
									spicchio
																

								

							
								

																	Rosmarino
								
								
								
																	2
									rametti
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la panure
							

							
								

																	Pane raffermo
								
								
								mollica
																	50
									g
																

								

							
								

																	Grana Padano DOP
								
								
								da grattugiare
																	20
									g
																

								

							
								

																	Salvia
								
								
								
																	2
									foglie
																

								

							
								

																	Olio extravergine d'oliva
								
								
								
																	2
									cucchiai
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la zucca gratinata, per prima cosa pulite la zucca rimuovendo la scorza esterna con un coltello 1. Tagliate la zucca così pulita a fette 2, poi a strisce e infine a cubetti di circa 1 cm 3.
									

								

															

																		
																															
											
										
																														
																		Prendete una padella adatta anche alla cottura in forno (oppure utilizzate una padella antiaderente e poi trasferite il tutto in una teglia), scaldate l’olio d’oliva, aggiungete i rametti di rosmarino e lo spicchio d’aglio 4 e fateli rosolare a fuoco medio per 5 minuti. A questo punto aggiungete i cubetti di zucca 5, salate e pepate a piacere 6 e lasciate cuocere per circa 15 minuti, mescolando di tanto in tanto.
									

								

															

																		
																															
											
										
																														
																		Quando mancano 5 minuti alla fine della cottura, abbassate la fiamma e coprite la padella con il coperchio 7. Una volta che la zucca sarà cotta, rimuovete l’aglio e il rosmarino dalla padella. Ora preriscaldate il forno a 190° in modalità ventilata e passate alla preparazione della panure: prendete il pane raffermo, rimuovete la crosta con un coltello 8 e tagliate la mollica a cubetti 9: ve ne serviranno 50 g.
									

								

															

																		
																															
											
										
																														
																		Trasferite i cubetti di pane raffermo in un mixer, aggiungete il Grana Padano grattugiato 10 e le foglie di salvia 11 e frullate brevemente fino a ottenere una consistenza piuttosto grossolana 12.
									

								

															

																		
																															
											
										
																														
																		Cospargete la zucca con la panure (se avete utilizzato una semplice padella antiaderente, trasferite la zucca in una teglia foderata con carta forno, altrimenti lasciatela nella stessa padella) 13, aggiungete 2 cucchiai di olio extravergine di oliva 14 e infornate a 190° nel forno caldo ventilato per circa 15 minuti, fino a quando la panure assumerà un bel colore dorato. La vostra zucca gratinata è pronta per essere servita 15!
									

								

							
					    