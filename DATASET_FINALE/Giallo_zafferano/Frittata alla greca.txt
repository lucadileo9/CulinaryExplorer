Difficoltà: Facile
Cosa possiamo preparare se mettiamo insieme feta, pomodori e olive nere? Se state pensando a un’insalata greca, ci siete andati vicino: oggi cuciniamo la frittata alla greca, un piatto ricco e appetitoso che racchiude i sapori tipici di questo angolo di Mediterraneo! Ottima da gustare sia calda che a temperatura ambiente, questa soffice frittata è perfetta da realizzare in anticipo per un buffet o un picnic, ma se l’accompagnerete con una semplice insalata si rivelerà anche una sfiziosa soluzione salvacena per le serate in famiglia. Scommettiamo che la frittata alla greca piacerà a tutti?


												
						
						

														INGREDIENTI
							
													


						
							
							

							
								

																	Uova
								
								
								
																	4
									
																

								

							
								

																	Feta
								
								
								
																	150
									g
																

								

							
								

																	Olive nere
								
								
								denocciolate
																	50
									g
																

								

							
								

																	Pomodori piccadilly
								
								
								
																	8
									
																

								

							
								

																	Grana Padano DOP
								
								
								(da grattugiare)
																	30
									g
																

								

							
								

																	Menta
								
								
								
																	3
									foglie
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la frittata alla greca rompete le uova all’interno di una ciotola e aggiungete un pizzico di sale 1, sbattete qualche minuto con la forchetta 2 e tenete da parte mentre vi occupate del resto degli ingredienti. Tagliate le olive nere a rondelle 3
									

								

															

																		
																															
											
										
																														
																		e i pomodorini a pezzettini 4, poi riducete la feta a cubetti (5-6).
									

								

															

																		
																															
											
										
																														
																		Riprendete il composto di uova e unite il Grana Padano DOP grattugiato 7, le olive nere 8, i pomodorini 9,
									

								

															

																		
																															
											
										
																														
																		la feta 10 e la menta spezzettata con le mani 11, poi mescolate bene con una forchetta 12 e lasciate riposare il composto per una decina di minuti.
									

								

															

																		
																															
											
										
																														
																		Ora scaldate l’olio in una padella antiaderente del diametro di 20-22 cm 13, versate all’interno il composto di uova 14, coprite con un coperchio 15 e cuocete a fiamma bassa per 15 minuti.
									

								

															

																		
																															
											
										
																														
																		Trascorso questo tempo capovolgete la frittata con l’aiuto di un piatto piano 16, fatela scivolare nuovamente nella padella 17 e proseguite la cottura per circa 5 minuti, sempre con il coperchio. Quando anche l’altro lato sarà cotto, la vostra frittata alla greca è pronta per essere servita 18!
									

								

							
					    