Difficoltà: Facile
Sfiziosi e uno tira l’altro, i popcorn al caramello salato sono l’alternativa dolce ai classici popcorn. Dorati e profumati, uno tira l'altro perché sono la combinazione perfetta tra dolce e sapido.  Se avete voglia di uno snack sfizioso per godervi un film in compagnia provate non solo ad assaporarli ma a realizzarli con la nostra facilissima ricetta! Basteranno zucchero e sale, miele e un pizzico di bicarbonato: rivestirete i classici pop corn con una colata di caramello salato, una vera chicca da far assaggiare agli amici!


												
						
						

														INGREDIENTI
							
													


						
							
							

							
								

																	Mais
								
								
								per pop corn
																	150
									g
																

								

							
								

																	Olio di semi di girasole
								
								
								
																	20
									g
																

								

							
								

																	Zucchero
								
								
								
																	200
									g
																

								

							
								

																	Burro salato
								
								
								
																	100
									g
																

								

							
								

																	Bicarbonato
								
								
								
																	4
									g
																

								

							
								

																	Miele millefiori
								
								
								
																	40
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare i popcorn al caramello salato versate un filo d'olio in una pentola capiente dal fondo spesso e dai bordi alti. Senza farlo scaldare aggiungete i chicchi di mais 1. Accendete il fuoco e tenetelo a fiamma vivace, coprite la pentola con il coperchio 2. Ttrascorsi circa 3 minuti i pop corn cominceranno a scoppiettare, scuotete la pentola e rimettete sul fuoco a fiamma moderata, continuate a scuotere spesso e fino a quando non scoppietteranno più: impiegheranno più o meno 10 minuti 3.
									

								

															

																		
																																											
											
										
																						
											
										
																						
											
										
																																										
																		I pop corn sono pronti per essere caramellati. Nella stessa pentola dove avete cucinato i pop corn (non serve lavarla) versate lo zucchero, il burro salato e il miele 4. Cuocete a fuoco vivace, tutto comincerà a fondere già dopo un paio di minuti. Mescolate di continuo con una paletta di legno 5. Dopo qualche minuto l'acqua presente nel burro comincerà ad evaporare e il caramello inizierà fare una schiuma densa e fitta. Dopo circa 5-6 minuti comincerà a prendere un colore ambrato e una consistenza collosa: sarà il momento di mescolare velocemente e di continuo e abbassare la fiamma, prima di unire subito il bicarbonato 6. Mescolate con la paletta di legno e vedrete si formerà velocemente un composto schiumoso. 
									

								

															

																		
																																											
											
										
																						
											
										
																						
											
										
																																										
																		Aggiungete immediatamente i popcorn 7 e amalgamate rigirando di continuo in modo che il caramello li avvolga per bene 8. Spegnete il fuoco e trasferite i popcorn caramellati su una teglia ricoperta di carta forno 9, con l'aiuto della spatola o di un cucchiaio di legno cercate di distanziarli per farli rapprendere. Non appena saranno raffreddati e cristallizzati i pop corn caramellati saranno pronti per essere gustati 9!
									

								

							
					    