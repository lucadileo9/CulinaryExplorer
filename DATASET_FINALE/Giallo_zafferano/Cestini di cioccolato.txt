Difficoltà: Media
Se siete alla ricerca di un modo originale per servire il gelato, se siete stufi delle solite coppette o delle classiche cialde, difficili da comporre oggi vi proponiamo un dolce veramente sfizioso con cui stupire i vostri ospiti. I cestini di cioccolato sono facili da preparare; infatti basterà rispettare le temperature indicate per il temperaggio per ottenere uno strato dello giusto spessore, croccante e lucido. E se non siete amanti del gelato o volete riproporli in un'altra variante riempiteli con ciò che più amate, renderanno speciale anche una semplice macedonia!  Noi vi consigliamo di farcirli con della crema al mascarpone e decorarli con frutti di bosco e menta fresca.... ma qualsiasi sia il ripieno, vi assicuriamo che non vedrete l'ora di finirlo per mangiarne anche il guscio! 


												
						
						

														INGREDIENTI
							
							                            
                                
    								
    									
    										
    										278
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    278
    					
    					    					    					
    					    Carboidrati
    					    g
    					    28.4
    					
    					    					    					
    					      di cui zuccheri
    					    g
    					    28.4
    					
    					    					    					
    					    Proteine
    					    g
    					    2.9
    					
    					    					    					
    					    Grassi
    					    g
    					    17
    					
    					    					    					
    					      di cui saturi
    					    g
    					    10.13
    					
    					    					    					
    					    Fibre
    					    g
    					    0.7
    					
    					    					    					    					
    					    Sodio
    					    mg
    					    6
    					
    					    				
    			
                            
													


						
							
														ingredienti per 8 cestini di cioccolato
							

							
								

																	Cioccolato fondente
								
								
								
																	400
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i cestini di cioccolato come prima cosa occupatevi del temperaggio per inseminazione. Per farlo tritate finemente il cioccolato 1 e trasferitene 265 gr nella bastardella di un bagnomaria 2. Mescolate fino a scioglierlo completamente 3; 
									

								

															

																		
																															
											
										
																														
																		in questa fase è importante raggiungere una temperatura di 54°. In alternativa potete fondere il cioccolato in microonde azionandolo pochi secondi per volta e mescolando in modo da non bruciare il cioccolato. Anche in questo caso controllate la temperatura, che dovrà raggiungere sempre i 54°. Poi spostate la bastardella lontano dal fuoco e aggiungete il cioccolato tritato rimasto 5. Mescolate fino a farlo sciogliere 6 
									

								

															

																		
																															
											
										
																														
																		e continuate a mescolare poi per raffreddarlo; dovrà raggiungere una temperatura di circa 32°. Trasferite poi il cioccolato temperato all'interno di un'altra ciotola. A questo punto prendete uno stampino monoporzione di alluminio e immergete la base nel cioccolato 8. Fate in modo di ricoprire circa la metà dello stampo. Quindi estraetelo dal cioccolato e sbattetelo delicatamente per eliminare il cioccolato in eccesso.  A questo punto capovolgetelo su un vassoio e ripetete la stessa operazione anche per gli altri 9.
									

								

															

																		
																															
											
										
																														
																		Attendete una decina di minuti e quando toccandoli non risulteranno più appicicosi ripetete la stessa operazione di prima, immergendoli per una seconda volta nel cioccolato 10 ed eliminando quello in eccesso. Se il cioccolato dovesse essersi raffreddato scaldatelo per pochi istanti in microonde. Con il secondo passaggio otterrete dei cestini più spessi. A questo punto posizionateli nuovamente sul vassoio sempre capovolti 11. Aspettate fino a che i vostri cestini di cioccolato si saranno completamente solidificati 12, ci vorranno almeno 30 minuti. 
									

								

															

																		
																															
											
										
																														
																		A questo punto pizzicate leggermente lo stampo verso l'interno, in questo modo sarà più facile estrarlo 13. Fate lo stesso per tutti gli altri; i vostri cestini di cioccolato sono ora pronti da riempire (14-15). 
									

								

							
					    