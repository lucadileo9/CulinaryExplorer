Difficoltà: Facile
Siete alla ricerca di idee sfiziose per le vostre piadine casalinghe? Vi proponiamo qui una piadina con cotto, pecorino e pomodori, pochi e semplici ingredienti esaltati da spezie ed erbe profumate. A rendere speciale questa ricetta espressa è il sale aromatico hand made realizzato con timo, rosmarino e un mix di pepi in grani da variare e dosare in base al proprio palato. Se siete impavidi esploratori di sapori nuovi provate anche la piadina con salsiccia e hummus di fagioli oppure quella al salmone con zest di limone caramellate!


												
						
						

														INGREDIENTI
							
							                            
                                
    								
    									
    										
    										580
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    580
    					
    					    					    					
    					    Carboidrati
    					    g
    					    32.7
    					
    					    					    					
    					      di cui zuccheri
    					    g
    					    6.2
    					
    					    					    					
    					    Proteine
    					    g
    					    33.9
    					
    					    					    					
    					    Grassi
    					    g
    					    34.9
    					
    					    					    					
    					      di cui saturi
    					    g
    					    11.75
    					
    					    					    					
    					    Fibre
    					    g
    					    3.4
    					
    					    					    					
    					    Colesterolo
    					    mg
    					    110
    					
    					    					    					
    					    Sodio
    					    mg
    					    3348
    					
    					    				
    			
                            
													


						
							
														Ingredienti per 4 piadine
							

							
								

																	Piadine
								
								
								Romagnole IGP alla riminese
																	4
									
																

								

							
								

																	Pomodori marinda
								
								
								
																	500
									g
																

								

							
								

																	Pecorino di fossa
								
								
								
																	120
									g
																

								

							
								

																	Prosciutto cotto alle erbe
								
								
								
																	400
									g
																

								

							
								

																	Insalata misticanza
								
								
								
																	
									q.b.
																

								

							
								

																	Sale grosso
								
								
								
																	20
									g
																

								

							
								

																	Timo
								
								
								
																	3
									rametti
																

								

							
								

																	Rosmarino
								
								
								
																	3
									rametti
																

								

							
								

																	Mix di pepi
								
								
								in grani
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la piadina con cotto, pecorino e pomodori per prima cosa preparate il sale aromatico: nel bicchiere del mixer versate il sale grosso, i grani di pepe 1 e le erbe aromatiche sfogliate 2. Frullate tutto per ottenere un composto omogeneo 3.
									

								

															

																		
																															
											
										
																														
																		Ora tagliate a sfoglie sottili il pecorino 4 e tenetelo da parte. Eliminate il picciolo dei pomodori e affettateli nel senso della lunghezza 5, dovrete ottenere delle fette spesse circa 1 cm. Ora scaldate una padella antiaderente e arrostite da entrambi i lati le fette di pomodoro 6.
									

								

															

																		
																															
											
										
																														
																		Trasferite i pomodori in una terrina e condite con olio di oliva 7 e il sale aromatico precedentemente preparato 8. Ora scaldate in una padella la piadina 1 minuto per ciascun lato, a fuoco medio, adagiando su metà piadina le scaglie di pecorino, così il formaggio si fonderà leggermente 9.
									

								

															

																		
																															
											
										
																														
																		Proseguite ora con la farcitura: adagiate la misticanza su metà della cialda, poi ponete sopra il prosciutto cotto 10 e i pomodorini arrostiti 11. Richiudete a metà e servite subito la piadina con cotto, pecorino e pomodori 12.
									

								

							
					    