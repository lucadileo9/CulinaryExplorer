Difficoltà: Facile
Un piatto che richiama a sé gli ingredienti principali per un cenone dell'ultimo dell'anno all'insegna della tradizione, fortuna e allegria: il risotto al cotechino, lenticchie e spumante infatti reinterpreta l'intramontabile cotechino, che per tradizione viene gustato a fine anno accompagnato dalle lenticchie. Questi legumi sono particolarmente apprezzati e mangiati spesso anche alla mezzanotte perchè nella credenza popolare sono portatori di denaro!
Potrete decidere di mettere le lenticchie in ammollo 12 ore prima, oppure evitare questo passaggio, che ha il solo vantaggio di diminuire leggermente i tempi di cottura. Lo spumante, invece, darà sapore al risotto, rendendolo un primo piatto dal gusto raffinato che potrete servire in maniera elegante accompagnato ad una flute dello stesso spumante o Champagne che avrete utilizzato per cuocerlo!


												
						
						

														INGREDIENTI
							
							                            
                                
    								
    									
    										
    										1058
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1058
    					
    					    					    					
    					    Carboidrati
    					    g
    					    83
    					
    					    					    					
    					      di cui zuccheri
    					    g
    					    1.6
    					
    					    					    					
    					    Proteine
    					    g
    					    44
    					
    					    					    					
    					    Grassi
    					    g
    					    52.3
    					
    					    					    					
    					      di cui saturi
    					    g
    					    20.67
    					
    					    					    					
    					    Fibre
    					    g
    					    4.1
    					
    					    					    					
    					    Colesterolo
    					    mg
    					    170
    					
    					    					    					
    					    Sodio
    					    mg
    					    1912
    					
    					    				
    			
                            
													


						
							
							

							
								

																	Riso Carnaroli
								
								
								
																	350
									g
																

								

							
								

																	Cotechino Modena precotto
								
								
								
																	1
									
																

								

							
								

																	Spumante
								
								
								
																	500
									ml
																

								

							
								

																	Lenticchie
								
								
								
																	200
									g
																

								

							
								

																	Brodo vegetale
								
								
								
																	500
									ml
																

								

							
								

																	Parmigiano Reggiano DOP
								
								
								da grattugiare
																	100
									g
																

								

							
								

																	Scalogno
								
								
								
																	60
									g
																

								

							
								

																	Burro
								
								
								
																	40
									g
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il risotto al cotechino, lenticchie e spumante iniziate dal brodo vegetale, poi passate alle lenticchie: versatele in un tegame capiente 1 e aggiungete dell'acqua 2 fino a coprirle. Accendete il fuoco medio e fate cuocere per almeno 40 minuti. Poi dividete le lenticchie in 2 ciotole: in una versate 1/3 dei legumi e nell'altra 2/3 3.
									

								

															

																		
																															
											
										
																														
																		Nella ciotola più grande aggiungete un mestolo di brodo vegetale 5, sale, pepe e olio a piacere. Quindi frullate i 2/3 di lenticchie con un frullatore ad immersione 5 per ottenere una crema. Avrete così pronte le lenticchie ridotte a crema e quelle intere da aggiungere a fine cottura 6.
									

								

															

																		
																															
											
										
																														
																		Lessate anche il cotechino precotto in una pentola con acqua bollente secondo le istruzioni riportate sulla confezione (ci vorranno circa 15 minuti). Passato il tempo necessario, scolatelo e ponetelo in una ciotolina per eliminare l'involucro esterno 7, facendo attenzione a non scottarvi con il liquido presente nella confezione. Eliminate la pelle del cotechino 8, poi tagliatelo a fette e successivamente a piccoli pezzi 9.
									

								

															

																		
																															
											
										
																														
																		Quindi mondate 10 e tritate finemente lo scalogno 11. In un tegame capiente versate 30 g di burro a pezzetti 12 e scioglietelo quasi completamente a fuoco bassissimo, mescolando con un cucchiaio di legno per evitare che il burro si bruci.
									

								

															

																		
																															
											
										
																														
																		Aggiungete un filo d'olio 13, poi versate lo scalogno e fatelo appassire. A questo punto unite il cotechino a dadini 14 e il riso 15.
									

								

															

																		
																															
											
										
																														
																		Mescolate con un cucchiaio di legno 16 e fate tostare il riso qualche minuto, quindi versate lo spumante 17 e fate evaporare qualche istante mescolando. Versate uno o due cucchiai di brodo per favorire la cottura 18. Cuocete a fuoco lento per circa 15 minuti.
									

								

															

																		
																															
											
										
																														
																		Poi aggiungete la crema di lenticchie 19, mescolate e versate uno o più cucchiai di brodo se necessario 20, cuocete per altri 10-15 minuti. Poi, a pochi minuti dalla fine della cottura versate il restante burro e aggiungete il parmigiano grattugiato 21.
									

								

															

																		
																															
											
										
																														
																		Mantecate il risotto 22 e infine aggiungete le lenticchie intere 23 prima di spegnere il fuoco. Servite il risotto al cotechino, lenticchie e spumante ben caldo 24!
									

								

							
					    