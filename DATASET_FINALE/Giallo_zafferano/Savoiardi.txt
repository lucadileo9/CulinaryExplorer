Difficoltà: Media
Oggi abbiamo aperto le porte della cucina di Giallo Zafferano ad un grande maestro della pasticceria italiana: Paolo Sacchetti con il suo gran sorriso ci ha svelato tutti i segreti per preparare i savoiardi! Perchè in cucina, come nella vita, l'importante è mettere tutta la propria passione in quello che si fa...noi vi spieghiamo come prepararli, ma solo con tanto amore riuscirete ad ottenere dei savoiardi perfetti! Grazie alla loro proverbiale leggerezza, questi biscotti sono perfetti da inzuppare nel latte al mattino, per una dolce colazione, oppure con lo zabaione, per preparare uno dei dolci più classici: il tiramisù e tutte le sue versioni, come ad esempio il tiramisù al pistacchio. I savoiardi, inoltre, possono essere utilizzati come base per realizzare un dessert al cucchiaio, come nel caso della zuppa inglese, oppure per decorare un dolce elegante, come la charlotte. Estremamente versatili e indissolubili capi saldi, anche se le novità stuzzicano sempre il palato. Nel tiramisù con biscotti Pan di Stelle® infatti abbiamo sostituito i savoiardi proprio con questi biscotti e vi è piaciuta tantissimo la variante.
Qualunque sia il vostro scopo prestate attenzione: più aria incorperanno e più saranno perfetti per l'inzuppo! 


						
						

														INGREDIENTI
							
							                            
                                
    								
    									
    										
    										38
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    38
    					
    					    					    					
    					    Carboidrati
    					    g
    					    7.2
    					
    					    					    					
    					      di cui zuccheri
    					    g
    					    4.2
    					
    					    					    					
    					    Proteine
    					    g
    					    1
    					
    					    					    					
    					    Grassi
    					    g
    					    0.6
    					
    					    					    					
    					      di cui saturi
    					    g
    					    0.21
    					
    					    					    					
    					    Fibre
    					    g
    					    0.1
    					
    					    					    					
    					    Colesterolo
    					    mg
    					    28
    					
    					    					    					
    					    Sodio
    					    mg
    					    7
    					
    					    				
    			
                            
													


						
														
							
														Ingredienti per circa 60 savoiardi
							

							
								

																	Tuorli
								
								
								a temperatura ambiente
																	125
									g
																

								

							
								

																	Zucchero
								
								
								
																	185
									g
																

								

							
								

																	Albumi
								
								
								a temperatura ambiente
																	190
									g
																

								

							
								

																	Farina 00
								
								
								(con W minore di 200)
																	150
									g
																

								

							
								

																	Fecola di patate
								
								
								
																	65
									g
																

								

							
														
							
						
														
							
														per spolverizzare
							

							
								

																	Zucchero a velo
								
								
								
																	50
									g
																

								

							
								

																	Amido di mais (maizena)
								
								
								
																	5
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i savoiardi come prima cosa separate le uova. A questo punto versate i tuorli nella ciotola di una planetaria 1, aggiungete 100 grammi di zucchero 2 e azionate subito la macchina a velocità elevata 3. 
									

								

															

																		
																															
											
										
																														
																		I tuorli, montando, dovranno aumentare il loro volume di 4 volte 4. Per verificare che è ben montato è possibile fare una prova aggiuntiva; spegnete la macchina e inserite una marisa all'interno della ciotola, se il tuorlo resterà ben attaccato a questa e non colerà, significa che è pronto. A questo punto tenete da parte il composto di tuorli e zucchero e occupatevi di montare anche gli albumi. Versateli in un'altra ciotola della planetaria 6 e iniziate a lavorarli a velocità bassa, sempre con la frusta 6. 
									

								

															

																		
																															
											
										
																														
																		In base a quando si aggiunge lo zucchero, si ottiene una struttura diversa: aggiungendolo all'inizio, quando gli albumi non sono ancora montati, si ottiene una massa densa, più compatta ma meno montata. Viceversa aggiungendo lo zucchero agli albumi già quasi montati si ottiene una struttura più areata, lucida e corposa. In questo caso, quando gli albumi avranno quasi triplicato il loro volume, iniziate ad aggiungere lo zucchero a spolvero, poco per volta 7. Non appena avrete incorporato tutto lo zucchero, aumentate la velocità della planetaria e continuate a lavorare il composto, fino a che non risulterà liscio, omogeneo e formerà il classico "becco d'uccello" 8. A questo punto, su un foglio di carta forno, setacciate la farina 9 
									

								

															

																		
																															
											
										
																														
																		e la fecola 10; poi setacciatele di nuovo insieme 11. Più saranno setacciate, più nel momento di aggiungerle all'impasto, questo non si smonterà. A questo punto riprendete la ciotola con i tuorli, unite circa 1/3 degli albumi 12 
									

								

															

																		
																															
											
										
																														
																		e utilizzando una spatola incorporateli facendo un movimento rotatorio dal basso verso l'alto 13, molto delicato. Prima che siano assorbiti del tutto, unite 1/3 delle polveri setacciate, sempre a spolvero molto delicatamente 14 e mescolate sempre dal basso verso l'alto 15. 
									

								

															

																		
																															
											
										
																														
																		Proseguite in questo modo, aggiungendo gli albumi in altre due volte e le polveri in altre due volte 16, fino ad ottenere un composto spumoso e compatto 17. Trasferitelo poi in una sacca da pasticcere dotata di bocchetta liscia da 13 mm 18
									

								

															

																		
																															
											
										
																														
																		e utilizzatela per creare dei bastoncini su una leccarda foderata con carta forno 19; dovranno essere lunghi circa 5-6 cm e ben distanziati tra di loro, dato che in cottura cresceranno. Una volta ultimata la prima teglia, miscelate insieme zucchero a velo e amido di mais 20 e utilizzatelo per spolverizzare la superficie dei savoiardi 21, 
									

								

															

																		
																															
											
										
																														
																		ricoprendoli completamente 22. In questo modo si formerà una barriera vapore che permetterà ai savoiardi di crescere maggiormente e risultare più soffici. Infornate in forno statico preriscaldato a 230° per 9 minuti, ponendoli nella parte alta del forno e incastrando tra lo sportello e la struttura del forno una pallina di carta argentata, che servirà a simulare la valvola aperta dei forni professionali.  Nel frattempo proseguite a stendere gli altri savoiardi su una teglia e spolverizzateli come appena fatto; non appena sfornerete la prima teglia potrete inserire anche l'altra. Una volta cotti 23 lasciate raffreddare i vostri savoiardi prima di trasferirli in un vassoio e servirli 24. 
									

								

							
					    