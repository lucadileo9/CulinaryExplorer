Difficoltà: Molto facile
Stanchi della solita insalata di riso? Allora scatenate la fantasia, perché non esiste ricetta migliore di questa per sperimentare condimenti particolari! Noi, per esempio, ci siamo fatti ispirare dalla stagione per creare un mix innovativo di ingredienti tutti da scoprire: nella nostra insalata di riso con frutta secca troverete non solo mandorle e nocciole, ma anche mirtilli, fagiolini, foglioline di insalata, scorza di limone… il tutto legato da un fresco condimento al lampone profumato alla menta! Un’esplosione di sapori, consistenze e colori racchiusa in un grazioso vasetto di vetro, che sprigionerà tutti i suoi odori solo una volta aperto. Un’idea alternativa per una cena estiva o una soluzione pratica e nutriente per portare il pranzo al lavoro: in qualsiasi occasione decidiate di gustarla, l’insalata di riso con frutta secca è pronta a sorprendere e deliziare chiunque la assaggerà! E se le temperature sono particolarmente elevate, fate un tuffo nel mare caraibico con l’insalata di riso con mango e ananas, un'originale idea vegetariana per assaporare anche a casa tutto il gusto dei Tropici…


						
						

														INGREDIENTI
							
							                            
                                
    								
    									
    										
    										536
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    536
    					
    					    					    					
    					    Carboidrati
    					    g
    					    53.8
    					
    					    					    					
    					      di cui zuccheri
    					    g
    					    5.6
    					
    					    					    					
    					    Proteine
    					    g
    					    10.4
    					
    					    					    					
    					    Grassi
    					    g
    					    31
    					
    					    					    					
    					      di cui saturi
    					    g
    					    4.39
    					
    					    					    					
    					    Fibre
    					    g
    					    7
    					
    					    					    					
    					    Colesterolo
    					    mg
    					    5
    					
    					    					    					
    					    Sodio
    					    mg
    					    1016
    					
    					    				
    			
                            
													


						
														
							
														Ingredienti per 2 vasetti da 35 cl
							

							
								

																	Riso Arborio
								
								
								
																	120
									g
																

								

							
								

																	Fagiolini
								
								
								
																	50
									g
																

								

							
								

																	Mirtilli
								
								
								
																	30
									g
																

								

							
								

																	Nocciole
								
								
								
																	20
									g
																

								

							
								

																	Mandorle in scaglie
								
								
								
																	20
									g
																

								

							
								

																	Parmigiano Reggiano DOP
								
								
								
																	10
									g
																

								

							
								

																	Songino
								
								
								
																	
									q.b.
																

								

							
								

																	Scorza di limone
								
								
								
																	1
									
																

								

							
								

																	Olio extravergine d'oliva
								
								
								
																	1
									cucchiaino
																

								

							
														
							
						
														
							
														Per il condimento
							

							
								

																	Lamponi
								
								
								
																	60
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Menta
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare l’insalata di riso con frutta secca, iniziate con la cottura del riso: portate a bollore una pentola di acqua da salare, versate il riso e lasciatelo cuocere per il tempo indicato sulla confezione 1. Nel frattempo potete occuparvi della preparazione degli altri ingredienti che andranno a comporre l’insalata: lavate i mirtilli e tagliateli a metà 2, poi lavate i fagiolini, spuntateli e dividete anch’essi a metà per il lungo 3.
									

								

															

																		
																															
											
										
																														
																		Riempite un altro pentolino di acqua e portatela a bollore, versate i fagiolini tagliati 4 e sbollentateli per circa un minuto, poi scolateli e trasferiteli in una ciotola piena di acqua fredda (meglio con l’aggiunta di cubetti di ghiaccio) 5: in questo modo fermerete la cottura dei fagiolini che rimarranno croccanti e manterranno intatto il loro colore. Una volta raffreddati, scolate i fagiolini, asciugateli e teneteli da parte. Trascorso il tempo di cottura del riso, scolatelo e sciacquatelo sotto l’acqua fredda corrente in modo da fermare la cottura 6.
									

								

															

																		
																															
											
										
																														
																		Trasferite il riso ben scolato in una ciotola, conditelo con un cucchiaino di olio 7 e la scorza grattugiata di mezzo limone 8, mescolate bene 9 e tenete da parte.
									

								

															

																		
																															
											
										
																														
																		Ora tritate grossolanamente le nocciole, versatele in una padella ben calda insieme alle mandorle a lamelle 10 e tostatele a fiamma vivace per circa un minuto 11. In ultimo, preparate il condimento ai lamponi: lavate delicatamente e tamponate per asciugare i lamponi, trasferiteli in una ciotolina e schiacciateli con una forchetta 12,
									

								

															

																		
																															
											
										
																														
																		poi condite la purea con 30 g di olio 13, un pizzico di sale e le foglioline di menta tritate 14, mescolate bene 15 e tenete da parte.
									

								

															

																		
																															
											
										
																														
																		A questo punto potete comporre la vostra insalata di riso all’interno dei vasetti: aggiungete un cucchiaio di riso sul fondo del barattolo, versate un cucchiaio di condimento ai lamponi 16, adagiate uno strato di fagiolini 17, aggiungete un cucchiaio di mirtilli 18, 
									

								

															

																		
																															
											
										
																														
																		qualche foglia di songino e, infine, un cucchiaio di frutta secca tostata 19. Ripetete gli strati aggiungendo ancora un cucchiaio di riso 20, un cucchiaio di condimento ai lamponi 21, 
									

								

															

																		
																															
											
										
																														
																		qualche foglia di songino, le scaglie di Parmigiano (per ricavare le scaglie potete usare un pelapatate) 22, un cucchiaio di frutta secca e la scorza grattugiata dell’altro mezzo limone 23. La vostra insalata di riso con frutta secca è pronta per essere gustata 24!
									

								

							
					    