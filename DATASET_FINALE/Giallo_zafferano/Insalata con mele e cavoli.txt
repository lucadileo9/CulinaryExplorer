Difficoltà: Molto facile
Le insalate sono un ottimo modo per utilizzare gli ingredienti di stagione e sfruttare tutte le loro qualità, sia in estate che in inverno! Rucola e pere, finocchi e arance, cavolo cappuccio e mandarini, sono solo alcuni esempi di come frutta e verdura, combinate sapientemente con l’aggiunta di frutta secca, formaggio o legumi, possano dar vita a piatti allegri, genuini e nutrienti. Proprio come l’insalata con mele e cavoli, un trionfo di colori che porterà il buonumore sulla vostra tavola! In questo caso abbiamo abbinato le mele rosse a mandorle, cavolo riccio e pak choi, conosciuto anche come cavolo cinese e caratterizzato da foglie croccanti e carnose… un gioco di sapori e consistenze che viene arricchito dalla dolcezza della barbabietola cruda e dalla delicatezza del quartirolo. A completare il tutto un profumato dressing all’arancia e gli immancabili crostini di pane, un mix così appetitoso che non vi limiterete a servirlo solo come contorno: l’insalata con mele e cavoli, infatti, si rivelerà anche un’ottima idea per un pranzo veloce!


						
						

														INGREDIENTI
							
							                            
                                
    								
    									
    										
    										328
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    328
    					
    					    					    					
    					    Carboidrati
    					    g
    					    21.2
    					
    					    					    					
    					      di cui zuccheri
    					    g
    					    9.7
    					
    					    					    					
    					    Proteine
    					    g
    					    10.1
    					
    					    					    					
    					    Grassi
    					    g
    					    22.5
    					
    					    					    					
    					      di cui saturi
    					    g
    					    4.98
    					
    					    					    					
    					    Fibre
    					    g
    					    7.6
    					
    					    					    					
    					    Colesterolo
    					    mg
    					    17
    					
    					    					    					
    					    Sodio
    					    mg
    					    473
    					
    					    				
    			
                            
													


						
														
							
							

							
								

																	Mele Red Delicious
								
								
								
																	300
									g
																

								

							
								

																	Barbabietole
								
								
								crude
																	200
									g
																

								

							
								

																	Pak choi
								
								
								(già pulito)
																	170
									g
																

								

							
								

																	Cavolo riccio (Kale)
								
								
								(già pulito)
																	120
									g
																

								

							
								

																	Pane
								
								
								
																	100
									g
																

								

							
								

																	Mandorle
								
								
								
																	100
									g
																

								

							
								

																	Quartirolo Lombardo
								
								
								
																	100
									g
																

								

							
								

																	Timo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per la vinaigrette
							

							
								

																	Succo d'arancia
								
								
								
																	1
									
																

								

							
								

																	Olio extravergine d'oliva
								
								
								
																	40
									g
																

								

							
								

																	Aceto di lamponi
								
								
								
																	30
									g
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare l’insalata con mele e cavoli, per prima cosa tritate grossolanamente le mandorle 1 e tostatele in padella per un paio di minuti 2. Tagliate il pane a cubetti irregolari 3.
									

								

															

																		
																															
											
										
																														
																		In un’altra padella scaldate un giro d’olio, aggiungete il pane 4 e condite con il pepe e il timo sfogliato 5. Tostate i crostini finché non saranno belli dorati 6 e teneteli da parte.
									

								

															

																		
																															
											
										
																														
																		Ora dedicatevi al resto degli ingredienti: tagliate la mela a spicchi, senza togliere la buccia 7, poi dividete gli spicchi a metà e ricavate dei triangolini dello spessore di 2-3 mm 8. Tagliate il cavolo riccio e il pak choi a strisce irregolari 9.
									

								

															

																		
																															
											
										
																														
																		Pelate la barbabietola 10 e affettatela con una mandolina per ottenere delle fettine dello spessore di 1 mm 11. In ultimo tagliate il quartirolo a dadini 12.
									

								

															

																		
																															
											
										
																														
																		Per preparare la vinaigrette, versate l’aceto di lamponi e l’olio in un bicchiere alto e stretto 13, aggiungete il succo d’arancia 14 e il sale e frullate con un frullatore a immersione per amalgamare il tutto 15.
									

								

															

																		
																															
											
										
																														
																		A questo punto siete pronti per assemblare la vostra insalata: in una ciotola capiente unite la barbabietola, la mela 16, il cavolo riccio 17, il pak choi e le mandorle tostate 18.
									

								

															

																		
																															
											
										
																														
																		Aggiungete anche i crostini di pane e il formaggio 19, poi condite con la vinaigrette 20 e mescolate bene 21. La vostra insalata con mele e cavoli è pronta per essere servita!
									

								

							
					    