Difficoltà: Facile
Il salmone glassato al miele è un ottimo piatto unico a base di pesce che non potrà certo mancare sulla vostra tavola. Il salmone viene passato in una particolare e gustosa marinatura a base di miele, succo di lime e arancia, dopodichè viene fatto scottare sulla griglia ben calda. Questo piatto è caratterizzato da una piacevolissima nota agrumata e speziata perfetta per essere accompagnata con del buon riso pilaf, in un binomio tutto da provare; ma non solo! Boccone dopo boccone sentirete che gli aromi della marinatura sprigioneranno tutto il loro gusto e la loro bontà, andando a completare alla perfezione il salmone, che risulterà molto morbido al suo interno e croccante all'esterno!


						
						

														INGREDIENTI
							
							                            
                                
    								
    									
    										
    										850
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    850
    					
    					    					    					
    					    Carboidrati
    					    g
    					    86.4
    					
    					    					    					
    					      di cui zuccheri
    					    g
    					    27.4
    					
    					    					    					
    					    Proteine
    					    g
    					    33.9
    					
    					    					    					
    					    Grassi
    					    g
    					    41
    					
    					    					    					
    					      di cui saturi
    					    g
    					    14.25
    					
    					    					    					
    					    Fibre
    					    g
    					    4.6
    					
    					    					    					
    					    Colesterolo
    					    mg
    					    95
    					
    					    					    					
    					    Sodio
    					    mg
    					    1031
    					
    					    				
    			
                            
													


						
														
							
														Ingredienti per 4 tranci di salmone
							

							
								

																	Tranci di salmone
								
								
								norvegese
																	600
									g
																

								

							
								

																	Lime
								
								
								succo e scorza
																	1
									
																

								

							
								

																	Arance
								
								
								succo e scorza
																	1
									
																

								

							
								

																	Salsa di soia
								
								
								
																	10
									g
																

								

							
								

																	Miele
								
								
								
																	100
									g
																

								

							
								

																	Timo
								
								
								
																	2
									rametti
																

								

							
								

																	Olio extravergine d'oliva
								
								
								
																	30
									ml
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per il brodo vegetale
							

							
								

																	Acqua
								
								
								
																	1,5
									l
																

								

							
								

																	Cipolle bianche
								
								
								
																	1
									
																

								

							
								

																	Carote
								
								
								
																	1
									
																

								

							
								

																	Sedano
								
								
								
																	1
									costa
																

								

							
								

																	Sale grosso
								
								
								
																	15
									g
																

								

							
														
							
						
														
							
														per il riso pilaf
							

							
								

																	Riso Basmati
								
								
								
																	300
									g
																

								

							
								

																	Cipolle bianche
								
								
								(piccola)
																	½
									
																

								

							
								

																	Burro
								
								
								
																	70
									g
																

								

							
								

																	Brodo vegetale
								
								
								
																	800
									ml
																

								

							
								

																	Cannella in stecche
								
								
								
																	1
									
																

								

							
								

																	Chiodi di garofano
								
								
								
																	5
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il salmone glassato al miele incominciate con la pulizia del pesce. Passando bene il polpastrello sulla polpa del salmone, controllate la presenza di lische residue ed eventualmente eliminatele con una pinza da cucina 1. Tagliate la parte più alta del filetto 2, togliete la pelle, e poi dividete il salmone in 4 tranci da 150 g l'uno 3.
									

								

															

																		
																															
											
										
																														
																		Dunque procedete alla preparazione della marinatura: spremete il lime 4 e l'arancia 5 e poi filtrate il succo di entrambi con un colino 6.
									

								

															

																		
																															
											
										
																														
																		In una pirofila larga e dai bordi bassi versate il succo degli agrumi, la salsa di soia 7, il miele 9 e l'olio. Grattugiate la scorza del lime e dell'arancia 9
									

								

															

																		
																															
											
										
																														
																		E aggiungete la scorza degli agrumi grattugiata 10 insieme alle foglioline di timo 11; regolate di sale e pepe a vostro piacimento e poi mescolate bene con una forchetta 12.
									

								

															

																		
																															
											
										
																														
																		Adagiate i tranci di salmone l'uno accanto all'altro nella marinatura 13 e poneteli in frigorifero a marinare per circa 30 minuti coperti con la pellicola trasparente. Nel frattempo potete preparare il riso pilaf: mettete sul fuoco una pentola con abbondante acqua salata (che servirà per preparare il brodo vegetale) e intanto lavate più volte il riso sotto acqua fresca corrente in modo che perda l'amido 14. In una pentola capiente fate sciogliere il burro tagliato a tocchetti 15
									

								

															

																		
																															
											
										
																														
																		e fate stufare la cipolla tritata finemente per almeno 8-10 minuti 16. Quando la cipolla sarà diventata trasparente (non deve colorarsi), aggiungete anche la cannella e i chiodi di garofano 17. Fate soffriggere per 2 minuti, dopodiché versate il riso lavato e scolato 18 facendolo tostare per altri 5 minuti.
									

								

															

																		
																															
											
										
																														
																		Coprite il riso con il brodo vegetale caldo che avete preparato 19, chiudete con un coperchio senza sfiati 20 e lasciate cuocere 18 minuti a fuoco basso, fino a quando il brodo non si sarà asciugato. Una volta pronto 21, spegnete e sgranate il riso pilaf con una forchetta.
									

								

															

																		
																															
											
										
																														
																		A questo punto scaldate molto bene la piastra sul fuoco, quindi cuocete i filetti di salmone girandoli da ogni lato per circa 1 minuto-1 minuto e mezzo 22, in modo che rimangano croccanti all'esterno e morbidi e rosa all'interno. Una volta pronti 23, ponete i tranci di salmone su un piatto da portata e impiattate il riso pilaf con l'aiuto di un coppapasta della misura di 8 cm; infine potete servire e gustare il salmone il salmone glassato al miele 24.
									

								

							
					    