Difficoltà: Facile
Il merluzzo vi sembra una pietanza adatta solo ai bambini? Dopo aver provato il nostro filetto di merluzzo croccante in padella, provate anche il semplice filetto di merluzzo in padella... cambierete sicuramente idea! Una fragrante crosticina custodisce la carne tenera e delicata del merluzzo, che una volta cotta verrà impreziosita da una salsa cremosa aromatizzata al prezzemolo e da una pioggia di pinoli tostati. Pochi ingredienti e pochi minuti per ottenere un secondo di pesce perfetto per tutta la famiglia! Provate ad accompagnarlo con un'insalatina fresca, delle verdure gratinate o con delle zucchine in carpione che con il loro gusto leggermente acidulo esalteranno tutta la delicatezza di questo pesce! E se volete idee per un menù completo, potreste servire il filetto di merluzzo in padella dopo aver gustato degli squisiti maltagliati al ragù di pesce!


												
						
						

														INGREDIENTI
							
							                            
                                
    								
    									
    										
    										342
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    342
    					
    					    					    					
    					    Carboidrati
    					    g
    					    10.4
    					
    					    					    					
    					      di cui zuccheri
    					    g
    					    0.9
    					
    					    					    					
    					    Proteine
    					    g
    					    27.3
    					
    					    					    					
    					    Grassi
    					    g
    					    21.3
    					
    					    					    					
    					      di cui saturi
    					    g
    					    10.49
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    123
    					
    					    					    					
    					    Sodio
    					    mg
    					    400
    					
    					    				
    			
                            
													


						
							
							

							
								

																	Filetto di merluzzo
								
								
								(4 filetti)
																	600
									g
																

								

							
								

																	Pinoli
								
								
								
																	30
									g
																

								

							
								

																	Burro chiarificato
								
								
								
																	80
									g
																

								

							
								

																	Farina 00
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Prezzemolo
								
								
								da tritare
																	10
									g
																

								

							
								

																	Acqua
								
								
								
																	150
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il filetto di merluzzo in padella come prima cosa tostate i pinoli a fuoco moderato per 2-3 minuti 1 fino a che non risulteranno ben dorati; quindi teneteli da parte. Nel frattempo tritate anche il prezzemolo 2, che servirà successivamente. Versate il burro chiarificato in un tegame e lascatelo fondere a fuoco dolce 3.
									

								

															

																		
																															
											
										
																														
																		Nel frattempo versate la farina in una pirofila, salate e pepate 4. Quando il burro sarà completamente fuso iniziate ad infarinare i filetti di merluzzo 5, alzate la fiamma e adagiateli nel tegame 6.
									

								

															

																		
																															
											
										
																														
																		Proseguite rapidamente ad impanare gli altri filetti e man mano sistemateli in padella 7. Lasciate cuocere per un paio di minuti a fiamma alta, in modo da ottenere una crosticina dorata, poi girate i filetti aiutandovi con una paletta da cucina 8 e proseguite la cottura per altri 2 minuti. Trasferite poi i filetti di merluzzo in un piatto e manteneteli al caldo 9.
									

								

															

																		
																															
											
										
																														
																		Nello stesso tegame dove avrete appena cotto il merluzzo versate i 150 g d'acqua 10, e lasciate cuocere a fiamma alta per qualche secondo fino ad ottenere una salsa cremosa; aggiungete poi il prezzemolo tritato 11, mescolate il tutto e regolate di sale e di pepe 12. Lasciate evaporare completamente l'acqua: ci vorranno circa 4-5 minuti.
									

								

															

																		
																															
											
										
																														
																		A questo punto trasferite i filetti su un piatto da portata 13; poi con un cucchiaio prelevate la salsa dalla padella 14 e disponetela sui filetti. Ultimate con i pinoli tostati e il vostro filetto di merluzzo in padella e serviteli ancora caldi 15.
									

								

							
					    