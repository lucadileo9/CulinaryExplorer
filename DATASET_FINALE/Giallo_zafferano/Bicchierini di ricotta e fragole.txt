Difficoltà: Facile
Avete voglia di un delizioso dessert al cucchiaio? Lasciatevi tentare da questa golosa ricetta: bicchierini di ricotta con fragole che potranno essere un ottimo dessert da fine pasto o una fresca merenda. La preparazione ricorda il tiramisù, ma al posto del mascarpone in questo caso la crema sarà composta dalla meringa all'italiana insieme alla ricotta di pecora. Dolci fragole a dadini saranno un goloso strato da alternare alla crema, mentre una parte sarà usata per realizzare una coulis a freddo, per rendere ancora più avvolgente questo dessert. Per una presentazione insolita, noi abbiamo scelto dei vasetti a chiusura ermetica, come idea originale per presentarli, trasportarli più facilmente a casa di amici o per un pic nic! Comunque li servirete, i vostri bicchierini di ricotta e fragole conquisteranno tutti al primo assaggio!


						
						

														INGREDIENTI
							
							                            
                                
    								
    									
    										
    										314
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    314
    					
    					    					    					
    					    Carboidrati
    					    g
    					    53.6
    					
    					    					    					
    					      di cui zuccheri
    					    g
    					    53.6
    					
    					    					    					
    					    Proteine
    					    g
    					    8.3
    					
    					    					    					
    					    Grassi
    					    g
    					    7.3
    					
    					    					    					
    					      di cui saturi
    					    g
    					    4.41
    					
    					    					    					
    					    Fibre
    					    g
    					    2.2
    					
    					    					    					
    					    Colesterolo
    					    mg
    					    33
    					
    					    					    					
    					    Sodio
    					    mg
    					    361
    					
    					    				
    			
                            
													


						
														
							
														Ingredienti per 4 bicchierini da 100 ml l'uno
							

							
								

																	Ricotta di pecora
								
								
								
																	250
									g
																

								

							
								

																	Scorza di limone
								
								
								non trattato
																	1
									
																

								

							
														
							
						
														
							
														Per la meringa
							

							
								

																	Albumi
								
								
								(circa 2)
																	60
									g
																

								

							
								

																	Zucchero
								
								
								
																	125
									g
																

								

							
								

																	Acqua
								
								
								
																	25
									ml
																

								

							
								

																	Sale fino
								
								
								
																	1
									pizzico
																

								

							
								

																	Succo di limone
								
								
								
																	
									q.b.
																

								

							
														
							
						
														
							
														Per la coulis
							

							
								

																	Fragole
								
								
								
																	300
									g
																

								

							
								

																	Zucchero a velo
								
								
								
																	50
									g
																

								

							
														
							
						
														
							
														Per decorare
							

							
								

																	Fragole
								
								
								
																	200
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i bicchierini di ricotta e fragole, iniziate dalla ricotta. Ponetela su un colino per far scolare il siero in eccesso. Se avete la possibilità, usate una mussola o un panno di cotone leggero 1 e appoggiatela sul colino 2. Chiudete bene la mussola e legatela con un elastico 3; lasciate scolare la ricotta per almeno 4 ore in frigorifero.
									

								

															

																		
																															
											
										
																														
																		Dedicatevi a preparare la meringa all'italiana (potete anche consultare il procedimento qui: meringa all'italiana). In un pentolino versate l'acqua 4 e lo zucchero 5, fate cuocere a fuoco dolce fino a che lo zucchero non si sarà sciolto, mescolando perchè non si attacchi al fondo. Quando lo sciroppo e inizierà a bollire, immergete il termometro perchè non superi i 120° di temperatura. Nel frattempo iniziate a montare gli albumi: poneteli nella ciotola di una planetaria, aggiungete un pizzico di sale 6 e iniziate a lavorarli con le fruste (se non avete una planetaria potete utilizzare una ciotola e uno sbattitore elettrico). Gli albumi devono essere già ben montati quando lo sciroppo arriverà a 120°C.
									

								

															

																		
																															
											
										
																														
																		Aggiungete agli albumi qualche goccia di limone appena saranno diventati bianchi e, appena lo sciroppo avrà raggiunto al temperatura indicata, incorporatelo a filo agli albumi 7 e montate fino a che gli ingredienti si saranno amalgamati e freddati completamente. La meringa ottenuta dovrà essere densa, liscia e lucida. Tenetela da parte, quindi riprendete la ricotta che avrà perso il suo siero e setacciatela con un colino a maglie strette aiutandovi con una spatola 8 o un cucchiaio e raccoglietela in una ciotolina 9.
									

								

															

																		
																															
											
										
																														
																		Ripetete l'operazione una seconda volta 10 per rendere la ricotta più cremosa. Nella ciotola in cui avete raccolto la ricotta, aggiungete anche il composto di albumi e sciroppo 11 e mescolate delicatamente dall'alto in basso per ottenere una crema morbida e omogenea. Grattugiate direttamente nella ciotola anche la scorza di un limone non trattato 12.
									

								

															

																		
																															
											
										
																														
																		Mescolate tutto per amalgamare gli ingredienti 13. Dopodichè trasferite la crema in una sac-à-poche con bocchetta liscia 14. Riponete la sac-à-poche in frigorifero fino al momento di comporre i bicchierini. Passate ora a preparare le fragole. Lavatele sotto acqua corrente e togliete le foglioline verdi. Quindi riducete i 200 gr di fragole a dadini 15, che metterete da parte in una ciotolina.
									

								

															

																		
																															
											
										
																														
																		Con i 200 g di fragole realizzate un coulis a crudo (per questa operazione potete consultare la ricetta della coulis a crudo): ponete le fragole nel mixer insieme allo zucchero a velo 16 e azionate le lame fino ad ottenere una purea omogenea. Quindi filtrate la purea ottenuta in un colino a maglie strette per eliminare eventuali semini 17. Quindi aggiungete un cucchiaio del coulis ottenuto nella ciotolina con le fragole a dadini 18 e mescolate.
									

								

															

																		
																															
											
										
																														
																		Ora potete comporre il vostro dessert. Per una presentazione più originale potete utilizzare dei vasetti a chiusura ermetica precedentemente lavati e asciugati completamente (in alternativa utilizzate dei bicchierini da 100 ml l'uno e diametro 8 cm). Versate un cucchiaio di coulis di fragole sul fondo 19. Riprendete la sac-à-poche dal frigorifero e create dei ciuffi di crema per coprire la base di coulis 20. Poi proseguite con uno strato di fragole a dadini 21.
									

								

															

																		
																															
											
										
																														
																		Quindi terminate con un altro strato di crema alla ricotta 22. Guarnite con un cucchiaino di fragole a dadini 23 e con delle foglioline di menta fresca se lo gradite 24! Mantenete in frigorifero fino al momento di servire i vostri bicchierini di ricotta e fragole!
									

								

							
					    