Difficoltà: Molto facile
Quando si dice ceviche si pensa subito al classico ceviche peruviano, il ceviche de pescado a base di pesce crudo e marinato, ma esistono numerose varianti: il ceviche di gamberi è una di queste! Si ispira alla tradizione ma senza rinunciare a degli elementi di novità: la marinatura a base di succo di lime, coriandolo e peperoncino infatti si va ad aggiungere a mango, lamponi e zenzero in un mix dalle note esotiche e speziate! Un abbinamento vincente quello fra mango e crostacei che abbiamo già potuto assaporare in una sfiziosa frittura e che anche in questo caso regalerà grandi soddisfazioni, soprattutto se siete degli estimatori della cucina fusion. Ideale per un pranzo estivo, il ceviche di gamberi sarà perfetto anche per una cena romantica con cui stuzzicare il vostro partner! Provate anche la rivisitazione in chiave gourmet del ceviche di ricciola con passatine di pomodorini.


						
						

														INGREDIENTI
							
													


						
														
							
							

							
								

																	Gamberoni
								
								
								
																	4
									
																

								

							
								

																	Mango
								
								
								sottili
																	8
									fette
																

								

							
								

																	Succo di lime
								
								
								(circa 4)
																	80
									g
																

								

							
								

																	Zenzero fresco
								
								
								
																	20
									g
																

								

							
								

																	Olio extravergine d'oliva
								
								
								
																	5
									g
																

								

							
								

																	Lamponi
								
								
								
																	15
									g
																

								

							
								

																	Peperoncino verde
								
								
								
																	½
									
																

								

							
								

																	Coriandolo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per servire
							

							
								

																	Lattuga iceberg
								
								
								
																	
									q.b.
																

								

							
								

																	Scorza di lime
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il ceviche di gamberi, per prima cosa pulite i gamberoni: rimuovete la testa e il carapace 1, poi incidete il dorso ed estraete l’intestino 2. Infine dividete i gamberoni puliti a metà tagliandoli per il lungo con un coltello ben affilato 3. Tenete momentaneamente da parte.
									

								

															

																		
																															
											
										
																														
																		Pelate il mango 4 e ricavate 8 fettine piuttosto sottili 5, dividendo le fette più grandi a metà 6. Tenete da parte e passate all’emulsione.
									

								

															

																		
																															
											
										
																														
																		Versate il succo di lime in un contenitore alto e stretto 7, poi aggiungete lo zenzero fresco a tocchetti 8, l’olio 9 e il sale.
									

								

															

																		
																															
											
										
																														
																		Frullate con un mixer a immersione 10 fino ad ottenere una consistenza omogenea 11, poi unite il coriandolo 12,
									

								

															

																		
																															
											
										
																														
																		il peperoncino tagliato a rondelle 13 e i lamponi freschi 14. Mescolate delicatamente per amalgamare il tutto 15.
									

								

															

																		
																															
											
										
																														
																		A questo punto prendete una pirofila e disponete i gamberi all’interno alternandoli con le fettine di mango 16. Versate il condimento ottenuto 17, coprite con pellicola 18 e lasciate marinare in frigorifero per circa un’ora. Se preferite potete allungare il tempo di marinatura fino a 8-10 ore.
									

								

															

																		
																															
											
										
																														
																		Trascorso questo tempo, prelevate i gamberi e il mango dal liquido della marinatura 19 e adagiateli su un letto di insalatina, poi condite con parte dell’emulsione e guarnite con della scorza di lime grattugiata 20. Il vostro ceviche di gamberi è pronto per essere gustato 21!
									

								

							
					    