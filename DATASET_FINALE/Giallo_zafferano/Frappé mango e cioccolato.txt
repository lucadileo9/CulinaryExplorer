Difficoltà: Molto facile
Frullato smoothie o frappè? Questa bevanda fresca e nutriente amata da grandi e piccoli è stata declinata in varie forme, accomunate da un alto indice di golosità: il primo si ottiene mixando latte e frutta fresca, il secondo sostituisce il latte con yogurt o acqua, mentre il terzo viene arricchito con il gelato, come il nostro squisito frappé mango e cioccolato! Perfetto per una merenda ad alto contenuto energetico quando il caldo ci rende fiacchi o, perché no, quando abbiamo bisogno di zuccheri per preparare gli ultimi esami… ma diciamoci la verità, ogni scusa è buona per concedersi il frappé mango e cioccolato: con il suo motivo maculato a base di ganache e la granella di nocciole è un peccato di gola davvero irresistibile!


												
						
						

														INGREDIENTI
							
							                            
                                
    								
    									
    										
    										350
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    350
    					
    					    					    					
    					    Carboidrati
    					    g
    					    46.4
    					
    					    					    					
    					      di cui zuccheri
    					    g
    					    46.1
    					
    					    					    					
    					    Proteine
    					    g
    					    6
    					
    					    					    					
    					    Grassi
    					    g
    					    15.5
    					
    					    					    					
    					      di cui saturi
    					    g
    					    8.98
    					
    					    					    					
    					    Fibre
    					    g
    					    3
    					
    					    					    					
    					    Colesterolo
    					    mg
    					    23
    					
    					    					    					
    					    Sodio
    					    mg
    					    59
    					
    					    				
    			
                            
													


						
							
														Ingredienti per 4 vasetti della capacità di 41,5 cl
							

							
								

																	Mango
								
								
								
																	2
									
																

								

							
								

																	Cioccolato fondente
								
								
								
																	100
									g
																

								

							
								

																	Latte intero
								
								
								
																	300
									g
																

								

							
								

																	Gelato allo yogurt
								
								
								
																	200
									g
																

								

							
								

																	Panna fresca liquida
								
								
								
																	50
									g
																

								

							
								

																	Zucchero
								
								
								
																	30
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il frappé mango e cioccolato, per prima cosa pulite il mango rimuovendo la buccia con un coltello a lama liscia 1, poi tagliate grossolanamente la polpa a pezzi prelevando il più possibile attorno all'osso centrale 2. Trasferite la polpa del mango in una ciotola, aggiungete il latte 3
									

								

															

																		
																															
											
										
																														
																		e frullate con un frullatore a immersione 4, dopodiché unite lo zucchero 5 e frullate ancora per amalgamare il tutto 6.
									

								

															

																		
																															
											
										
																														
																		Ora mettete a scaldare la panna in un pentolino e portatela a sfiorare il bollore 7. Nel frattempo tritate il cioccolato fondente 8 e trasferitelo in un’altra ciotola. Quando la panna è quasi arrivata a bollore, versatela nella ciotola con il cioccolato tritato 9
									

								

															

																		
																															
											
										
																														
																		e mescolate bene con una spatola o una frusta fino a che non otterrete un composto liscio e omogeneo 10. A questo punto siete pronti per comporre il vostro frappé: prendete i vasetti di vetro e sporcate l’interno di ganache con l’aiuto di un pennello 11, poi sistemateli in freezer per un paio di minuti in modo che il cioccolato si rapprenda 12.
									

								

															

																		
																															
											
										
																														
																		Quindi riprendete i vasetti dal freezer, riempiteli fino a metà con il frullato al mango, aggiungete una pallina di gelato allo yogurt 13, versate ancora un po’ di frullato al mango, posizionate in cima una seconda pallina di gelato, infine guarnite il tutto con la granella di nocciole 14 e lasciate colare a filo la rimanente ganache al cioccolato: il vostro frappé mango e cioccolato è pronto per essere gustato 15!
									

								

							
					    