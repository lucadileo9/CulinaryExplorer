Difficoltà: Media
Un biscotto morbido e profumato, che ricorda le merende genuine preparate dalle nostre nonne: i biscotti alla mela sono dedicati a chi vuole concedersi un attimo di dolcezza con una tazza di tè o di cioccolata calda durante i pomeriggi più freschi, ma anche a tutti coloro che non resistono a un piccolo sfizio goloso in ogni momento della giornata e in qualsiasi stagione dell'anno. Preparare questi biscotti è facilissimo: la pasta frolla è arricchita da una dadolata di mele e da una croccante crosticina di zucchero di canna sulla superficie, per un risultato ancora più ghiotto. Mordere uno di questi biscotti alle mele significa fare un tuffo in un passato fatto di dolci semplici e che profumano di casa: siete pronti a conquistare i vostri ospiti fin dal primo assaggio?


						
						

														INGREDIENTI
							
							                            
                                
    								
    									
    										
    										137
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    137
    					
    					    					    					
    					    Carboidrati
    					    g
    					    19.1
    					
    					    					    					
    					      di cui zuccheri
    					    g
    					    7.8
    					
    					    					    					
    					    Proteine
    					    g
    					    2
    					
    					    					    					
    					    Grassi
    					    g
    					    5.9
    					
    					    					    					
    					      di cui saturi
    					    g
    					    3.25
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    41
    					
    					    					    					
    					    Sodio
    					    mg
    					    42
    					
    					    				
    			
                            
													


						
														
							
														Ingredienti per 20 biscotti
							

							
								

																	Mele Golden
								
								
								
																	200
									g
																

								

							
								

																	Farina 00
								
								
								
																	250
									g
																

								

							
								

																	Zucchero a velo
								
								
								
																	100
									g
																

								

							
								

																	Tuorli
								
								
								
																	2
									
																

								

							
								

																	Sale fino
								
								
								pizzico
																	1
									
																

								

							
								

																	Scorza di limone
								
								
								
																	1
									
																

								

							
								

																	Burro
								
								
								(freddo di frigo)
																	125
									g
																

								

							
								

																	Zucchero di canna
								
								
								
																	20
									g
																

								

							
														
							
						
														
							
														per lavorare l'impasto
							

							
								

																	Farina 00
								
								
								
																	50
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i biscotti alle mele partite dalla preparazione della pasta frolla: in un mixer mettete la farina e aggiungete il burro freddo di frigo tagliato a pezzi 1. Azionate il mixer 2 e fatelo lavorare fino a quando non avrete ottenuto un impasto sabbioso, che trasferirete su una spianatoia 3.
									

								

															

																		
																															
											
										
																														
																		Formate la classica fontana e setacciate lo zucchero a velo 4. Aggiungete i due tuorli d'uovo 5 e un pizzico di sale 6.
									

								

															

																		
																															
											
										
																														
																		Unite anche la scorza di limone grattugiata 7 e impastate velocemente cercando di scaldare gli ingredienti il meno possibile 8 fino a quando non otterrete un impasto compatto 9.
									

								

															

																		
																															
											
										
																														
																		Coprite l'impasto con un canovaccio asciutto e pulito 10 e lasciatelo riposare. Nel frattempo dedicatevi alle mele: togliete il torsolo con l'aiuto dell'apposito attrezzo 11, poi tagliate le mele a metà 12
									

								

															

																		
																															
											
										
																														
																		e sbucciatele 13. A questo punto tagliate ogni mezza mela a fettine 14 e poi a dadini di circa mezzo centimetro di grandezza 15.
									

								

															

																		
																															
											
										
																														
																		Stendete la frolla con un mattarello 16 e aggiungete i cubetti di mela 17, distribuendoli su tutta la superficie della frolla 18.
									

								

															

																		
																															
											
										
																														
																		Impastate il tutto 19 cercando di amalgamare bene i cubetti di mela nella frolla 20. Lavorandolo, l'impasto si scalderà e diventerà più umido, quindi aggiungete altri 50 grammi di farina per ri-compattare l'impasto mentre lo lavorate. 21.
									

								

															

																		
																															
											
										
																														
																		Date al vostro impasto la forma di un salsicciotto 22, poi avvolgetelo nella pellicola trasparente 23 e lasciate riposare in frigorifero per un'ora. Trascorso questo tempo estraete il salsicciotto dal frigo e svolgetelo dalla pellicola, posizionandolo su un tagliere 24.
									

								

															

																		
																															
											
										
																														
																		Con un coltello tagliate dei dischi spessi 1 centimetro 25. Con queste dosi ne otterrete una ventina. Versate in una terrina lo zucchero di canna e pressate delicatamente un lato di ogni biscotto nello zucchero 26, in modo che i granelli di zucchero aderiscano alla superficie 27.
									

								

															

																		
																															
											
										
																														
																		Sistemate i biscotti sulla leccarda coperta di carta da forno 28 ben distanziati tra loro 29 e infornate in forno statico preriscaldato a 180° per circa 20-25 minuti, fino a quando la superficie dei biscotti non prenderà colore e lo zucchero avrà formato una leggera crosticina. Quando i vostri biscotti saranno cotti, sfornateli 30 e lasciateli raffreddare prima di servire: i vostri biscotti alle mele sono pronti per essere gustati!
									

								

							
					    