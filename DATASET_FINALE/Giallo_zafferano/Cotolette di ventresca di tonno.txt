Difficoltà: Molto facile
C’è chi lo preferisce appena scottato, chi lo chiede ben cotto e chi lo consuma direttamente crudo, ma a prescindere dal grado di cottura non tutti forse hanno avuto la fortuna di assaggiare quella che viene considerata la parte più pregiata del tonno, la ventresca. Particolarmente morbida e saporita perché ricca di grasso, la ventresca di tonno viene apprezzata soprattutto in Sicilia, che ospita una delle zone di pesca più ricche del mar Mediterraneo. Ed è stato proprio ispirandoci a una ricetta della cucina siciliana, la cotoletta alla palermitana, che abbiamo realizzato le cotolette di ventresca di tonno! Questi due piatti condividono infatti lo stesso metodo di cottura alla piastra e una croccante panatura aromatica che formerà una deliziosa crosticina dorata: all’interno però non troverete la solita fettina di carne ma un delizioso trancio di pesce che si scioglierà letteralmente in bocca… scommettiamo che le cotolette di ventresca di tonno diventeranno uno dei vostri piatti preferiti?


												
						
						

														INGREDIENTI
							
							                            
                                
    								
    									
    										
    										511
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    511
    					
    					    					    					
    					    Carboidrati
    					    g
    					    27.1
    					
    					    					    					
    					      di cui zuccheri
    					    g
    					    2.6
    					
    					    					    					
    					    Proteine
    					    g
    					    31.1
    					
    					    					    					
    					    Grassi
    					    g
    					    31
    					
    					    					    					
    					      di cui saturi
    					    g
    					    7.23
    					
    					    					    					
    					    Fibre
    					    g
    					    2.1
    					
    					    					    					
    					    Colesterolo
    					    mg
    					    88
    					
    					    					    					
    					    Sodio
    					    mg
    					    305
    					
    					    				
    			
                            
													


						
							
							

							
								

																	Ventresca di tonno
								
								
								
																	550
									g
																

								

							
								

																	Pangrattato
								
								
								
																	130
									g
																

								

							
								

																	Olio extravergine d'oliva
								
								
								
																	80
									g
																

								

							
								

																	Scorza di limone
								
								
								
																	1
									
																

								

							
								

																	Succo di limone
								
								
								
																	40
									g
																

								

							
								

																	Aglio
								
								
								
																	1
									spicchio
																

								

							
								

																	Peperoncino secco
								
								
								piccoli
																	2
									
																

								

							
								

																	Semi di finocchio
								
								
								
																	½
									cucchiaino
																

								

							
								

																	Prezzemolo
								
								
								
																	1
									ciuffo
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le cotolette di ventresca di tonno, per prima cosa tagliate la ventresca in tranci 1 e, se dovesse essere troppo spessa, apritela a libro 2: dovrete ottenere 4 pezzi di 1,5 cm di spessore 3.
									

								

															

																		
																															
											
										
																														
																		In un contenitore versate il pangrattato, il prezzemolo tritato 4, i peperoncini secchi sminuzzati 5 e i semi di finocchio 6.
									

								

															

																		
																															
											
										
																														
																		Aggiungete anche la scorza di limone grattugiata 7, lo spicchio d’aglio grattugiato 8 e il sale 9. Mescolate bene e tenete da parte.
									

								

															

																		
																															
											
										
																														
																		In un altro contenitore unite l’olio, il succo di limone 10 ed emulsionate con una forchetta. A questo punto occupatevi della panatura: passate le cotolette prima nell’emulsione di olio e limone 11 e poi nel pangrattato 12.
									

								

															

																		
																															
											
										
																														
																		Ripetete l’operazione immergendo nuovamente le cotolette nell’emulsione 13 e ricoprendole una seconda volta con il composto di pangrattato per ottenere una panatura uniforme 14. Trasferite le cotolette su un vassoio foderato con carta forno 15 e proseguite con il resto dei pezzi.
									

								

															

																		
																															
											
										
																														
																		Adagiate le cotolette su una piastra ben calda 16 e cuocete a fiamma media per circa 4 minuti per lato, o finché non si sarà formata una bella crosticina dorata. Per farle dorare più velocemente potete aggiungere un filo di olio durante la cottura su entrambi i lati 17. Una volta cotte, aggiungete un pochino di sale grosso in superficie e servite subito le vostre cotolette di ventresca di tonno 18!
									

								

							
					    