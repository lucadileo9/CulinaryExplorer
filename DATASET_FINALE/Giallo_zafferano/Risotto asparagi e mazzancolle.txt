Difficoltà: Facile
Il risotto agli asparagi, insieme al risotto alle zucchine, tinge di verde i nostri menù primaverili! Dopo aver provato altri abbinamenti, come il risotto asparagi e speck e il risotto agli asparagi e raspadura, abbiamo scelto di portare in tavola una variante di mare: il risotto asparagi e mazzancolle! Un binomio vincente, quello fra gli asparagi e i crostacei, che avevamo già apprezzato nella raffinata versione del risotto agli asparagi e scampi e che vi riproponiamo in una veste più semplice ed economica. Un modo per donare una marcia in più al già buonissimo risotto alle mazzancolle! Cremoso e delicato grazie alla mantecatura con il formaggio fresco, il risotto asparagi e mazzancolle sarà perfetto per una cena diversa dal solito.


						
						

														INGREDIENTI
							
													


						
														
							
							

							
								

																	Riso Carnaroli
								
								
								
																	320
									g
																

								

							
								

																	Asparagi
								
								
								
																	400
									g
																

								

							
								

																	Mazzancolle
								
								
								
																	550
									g
																

								

							
								

																	Cipolle ramate
								
								
								
																	½
									
																

								

							
								

																	Brodo vegetale
								
								
								circa
																	1
									l
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per mantecare
							

							
								

																	Formaggio fresco spalmabile
								
								
								
																	70
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare il risotto asparagi e mazzancolle, per prima cosa preparate il brodo vegetale seguendo la nostra ricetta e tenetelo in caldo. Mondate gli asparagi e lessateli in una pentola a partire da acqua fredda per una decina di minuti da quando l’acqua raggiunge il bollore 1. Nel frattempo pulite le mazzancolle rimuovendo la testa e il carapace 2, poi incidete il dorso ed estraete delicatamente l’intestino 3.
									

								

															

																		
																																											
											
										
																						
											
										
																						
											
										
																																										
																		Quando gli asparagi saranno cotti tagliate grossolanamente i gambi e tenete le punte da parte 4. Trasferite i gambi in un mixer con un po’ dell’acqua di cottura 5 e frullate per ottenere una crema omogenea 6.
									

								

															

																		
																																											
											
										
																						
											
										
																						
											
										
																																										
																		Ora mondate e affettate sottilmente la cipolla 8, poi rosolatela in una padella insieme all’olio per qualche minuto 8. Quando la cipolla sarà appassita aggiungete la crema di asparagi 9.
									

								

															

																		
																																											
											
										
																						
											
										
																						
											
										
																																										
																		Unite anche il riso 10 e mescolate il tutto per un paio di minuti 11, poi cominciate a versare un mestolo di brodo per volta 12. Portate a cottura il riso aggiungendo il brodo al bisogno.
									

								

															

																		
																																											
											
										
																						
											
										
																						
											
										
																																										
																		Nel frattempo scaldate l’olio in un’altra padella 13, aggiungete le mazzancolle e le punte degli asparagi 14 e fate saltare per 2 minuti a fuoco vivace 15. Salate e pepate.
									

								

															

																		
																																											
											
										
																						
											
										
																						
											
										
																																										
																		Quando il riso sarà cotto, trasferite le mazzancolle e le punte degli asparagi bella padella 16 e amalgamate il tutto. Spegnete il fuoco e mantecate con il formaggio cremoso 17, mescolate bene e servite il vostro risotto asparagi e mazzancolle 18!
									

								

							
					    