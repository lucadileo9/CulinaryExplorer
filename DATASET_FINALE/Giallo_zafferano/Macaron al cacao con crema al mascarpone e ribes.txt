Difficoltà: Media
Li possiamo trovare nelle vetrine di tutte le pasticcerie più famose su eleganti vassoi o serviti accanto a tazzine da tè: sono i macaron, piccole delizie colorate perfette da gustare per una dolce pausa! Nella nostra ricetta vi presentiamo questo goloso dessert realizzato in una sfiziosa versione al cacao, a cui abbiamo aggiunto una delicata e fresca crema preparata con mascarpone e ribes. Il binomio cacao e frutti rossi non delude mai e, in questo caso, si fonde armoniosamente creando un vero e proprio trionfo di sapori tutto da scoprire. Non vi resta che provare i macaron al cacao con crema al mascarpone e ribes e farvi conquistare dalla loro infinita bontà!


						
						

														INGREDIENTI
							
							                            
                                
    								
    									
    										
    										108
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    108
    					
    					    					    					
    					    Carboidrati
    					    g
    					    14.3
    					
    					    					    					
    					      di cui zuccheri
    					    g
    					    14.1
    					
    					    					    					
    					    Proteine
    					    g
    					    2
    					
    					    					    					
    					    Grassi
    					    g
    					    4.7
    					
    					    					    					
    					      di cui saturi
    					    g
    					    1.22
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    9
    					
    					    					    					
    					    Sodio
    					    mg
    					    21
    					
    					    				
    			
                            
													


						
														
							
														Ingredienti per 35 macaron
							

							
								

																	Farina di mandorle
								
								
								
																	200
									g
																

								

							
								

																	Zucchero a velo
								
								
								
																	200
									g
																

								

							
								

																	Cacao amaro in polvere
								
								
								
																	30
									g
																

								

							
								

																	Acqua
								
								
								
																	40
									g
																

								

							
								

																	Zucchero
								
								
								
																	200
									g
																

								

							
								

																	Albumi
								
								
								
																	150
									g
																

								

							
														
							
						
														
							
														per la crema al mascarpone  e ribes
							

							
								

																	Uova
								
								
								
																	1
									
																

								

							
								

																	Amido di mais (maizena)
								
								
								
																	5
									g
																

								

							
								

																	Zucchero
								
								
								
																	50
									g
																

								

							
								

																	Gelatina in fogli
								
								
								
																	2,5
									g
																

								

							
								

																	Ribes
								
								
								
																	110
									g
																

								

							
								

																	Mascarpone
								
								
								
																	100
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i macaron al cacao con crema al mascarpone e ribes in una ciotola ampia setacciate insieme la farina di mandorle 1, lo zucchero a velo 2 e il cacao amaro 3.
									

								

															

																		
																															
											
										
																														
																		Versate 75 g di albumi leggermente sbattuti 4 e mescolate con una frusta 5 fino ad ottenere un composto omogeneo 6; coprite con una la pellicola trasparente e tenete da parte.
									

								

															

																		
																															
											
										
																														
																		Ponete sul fuoco un pentolino con l’acqua e lo zucchero semolato 7 e controllate che la temperatura raggiunga i 121° con l’aiuto dai un termometro da cucina. Quando lo sciroppo avrà superato i 116°, versate la parte restante di albumi a temperatura ambiente nella tazza di una planetaria munita di frusta 8 e iniziate a montarli 9.
									

								

															

																		
																															
											
										
																														
																		Quando lo sciroppo avrà sfiorato i 121° 10, versatelo a filo e continuate ancora a montare fino al completo raffreddamento 11. Una volta pronta, unite la meringa che avete preparato all’impasto con la farina di mandorle in più riprese: all’inizio per ammorbidirlo 12
									

								

															

																		
																															
											
										
																														
																		e poi mescolando dal basso verso l’alto perché non si smonti 13. Una volta terminato 14, trasferite il composto in una sac-à-poche munita di bocchetta liscia di circa 12 mm. Fate dei piccoli mucchietti di impasto del diametro di 3 cm in 5 file su una leccarda imburrata e foderata con carta da forno: con le nostre dosi dovrete ottenere 70 mucchietti per un totale finale di 35 macaron 15.
									

								

															

																		
																															
											
										
																														
																		Quando avrete finito, battete sul fondo della leccarda con la mano per far rilassare i bottoni di impasto e lasciate seccare per 10 minuti a temperatura ambiente: i macaron saranno pronti per essere infornati quando toccandoli non saranno più appiccicosi 16. Infornateli in forno ventilato preriscaldato a 180° per 12-13 minuti (si sconsiglia di utilizzare il forno in modalità statica). Trascorso il tempo necessario 17, lasciateli raffreddare completamente prima di staccarli dalla teglia. Nel frattempo potete dedicarvi alla preparazione della crema al mascarpone e ribes. Mettete in ammollo la gelatina in fogli in un contenitore con acqua fredda per 10 minuti 18.
									

								

															

																		
																															
											
										
																														
																		In una ciotola versate l’uovo con lo zucchero e l’amido di mais (19-20). Mescolate bene con le fruste, poi mettete tutto in un pentolino e aggiungete i ribes 21.
									

								

															

																		
																															
											
										
																														
																		Portate sul fuoco per 10 minuti a fuoco basso, mescolando continuamente con una spatola da cucina 22, dopodichè aggiungete la gelatina ben strizzata 23, facendola sciogliere completamente 24.
									

								

															

																		
																															
											
										
																														
																		Spegnete il fuoco, poi frullate il composto con un frullatore ad immersione 25 e passate il tutto attraverso un colino a maglie strette 26; lasciate raffreddare er 10-15 minuti. Intanto in un recipiente a parte ammorbidite con una frusta il mascarpone, poi aggiungete il composto di ribes pocco alla volta fino a creare una crema omogenea 27 che andrete a porre in frigorifero a rassodare per 20 minuti in una sac-à-poche senza bocchetta a cui potete praricare un foro.
									

								

															

																		
																															
											
										
																														
																		A questo punto, potete comporre i macaron: spremete una piccola quantità di crema sulla parte piatta di un guscio 28 e sovrapponete un altro guscio 29. Proseguite e infine potete servire i vostri macaron al cacao con crema al mascarpone e ribes 30.
									

								

							
					    

					
					
                    
					
					
										
					
				
				    				    
					
                    
					    
					        Conservazione
					    

					    
                            
                            
                        							Conservate i macarons in frigorifero in un contenitore ermetico per 2-3 giorni al massimo. Se vi avanzano, potete conservare i gusci senza farcitura sotto una campana di vetro o in una scatola di latta per 2-3 giorni al massimo.
						                            
                            
					    

                        					
					
					
					
				
				    				    
					
                    
					    
					        Consiglio
					    

					    
                            
                            
                        							Questi macaron sono una vera delizia! Se volete, al posto dei ribes, potete utilizzare dei lamponi: vi leccherete i baffi!
						                            
                            
					    

                        					
					
					
					
				
														
							
			
						
				Presente in:
								Dolci, 								Dolci al cioccolato, 								Ricette sfiziose, 								Ricette al forno							
			
            
                                
                    
                        
                            
                        
                    
                    STAMPA
                
                                
                    
                        
                        4,3/5
                    
                    
                        
                            
                            
                            
                            
                            
                        
                    
                    
                
                            

			
				
					
						
							
								
							
						
						CONDIVIDI
					
				
                    
                        
                            
                        
                    
                
                
                    
                        
                            
                        
                    
                
                
                    
                        
                            
                        
                    
                
                
                    
                        
                            
                        
                    
                
                
                    
                        
                            
                        
                    
                
                
                    
                        
                    
                
				
					
						
							
						
					
					INVIA FOTO
				
				
					
						
							
						
					
					COMMENTA
				
				
					
					SALVA
				
			

		