Difficoltà: Media
I pastieri ragusani sono una tradizionale ricetta pasquale dell’omonima provincia siciliana e originariamente venivano preparati solo dalle fasce più povere della popolazione: non potendosi permettere i sontuosi piatti a base di carne di agnello tipici di questo periodo, le famiglie meno abbienti utilizzavano al loro posto le interiora come alternativa gustosa ed economica. Col tempo la ricetta si è evoluta e il ripieno di questi appetitosi tortini è stato sostituito con un misto di carne trita e caciocavallo, proprio come nella versione che vi proponiamo qui! Ma certe tradizioni non hanno perso il loro fascino… ancora oggi i pastieri ragusani vengono generalmente preparati in abbondanza il Sabato Santo per essere consumati durante il pranzo di Pasqua e nei giorni a seguire: grazie alla facilità con cui si possono conservare e trasportare, infatti, i pastieri ragusani sono ottimi anche per la gita del Lunedì di Pasquetta! Preparateli insieme alla colomba salata per un buffet dedicato a questa festa!


						
						

														INGREDIENTI
							
							                            
                                
    								
    									
    										
    										383
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    383
    					
    					    					    					
    					    Carboidrati
    					    g
    					    24.5
    					
    					    					    					
    					      di cui zuccheri
    					    g
    					    1.9
    					
    					    					    					
    					    Proteine
    					    g
    					    22.5
    					
    					    					    					
    					    Grassi
    					    g
    					    21.7
    					
    					    					    					
    					      di cui saturi
    					    g
    					    9.21
    					
    					    					    					
    					    Fibre
    					    g
    					    1.5
    					
    					    					    					
    					    Colesterolo
    					    mg
    					    95
    					
    					    					    					
    					    Sodio
    					    mg
    					    811
    					
    					    				
    			
                            
													


						
														
							
														Ingredienti per l'impasto (per 18 pastieri)
							

							
								

																	Farina di grano duro
								
								
								
																	700
									g
																

								

							
								

																	Acqua
								
								
								
																	340
									g
																

								

							
								

																	Strutto
								
								
								
																	70
									g
																

								

							
								

																	Olio extravergine d'oliva
								
								
								
																	30
									g
																

								

							
								

																	Lievito di birra fresco
								
								
								
																	10
									g
																

								

							
								

																	Sale fino
								
								
								
																	10
									g
																

								

							
														
							
						
														
							
														Per il ripieno
							

							
								

																	Vitello
								
								
								macinato
																	380
									g
																

								

							
								

																	Maiale
								
								
								macinato
																	380
									g
																

								

							
								

																	Caciocavallo
								
								
								ragusano
																	400
									g
																

								

							
								

																	Uova
								
								
								
																	4
									
																

								

							
								

																	Aglio
								
								
								
																	1
									spicchio
																

								

							
								

																	Prezzemolo
								
								
								da tritare
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i pastieri ragusani, iniziate con la preparazione dell’impasto: per prima cosa sciogliete il lievito di birra nell’acqua 1, poi versate la farina in una ciotola capiente e aggiungete gradualmente l’acqua 2 e l’olio mentre iniziate a impastare con le mani 3.
									

								

															

																		
																															
											
										
																														
																		Unite anche lo strutto 4 e il sale 5 e impastate per amalgamare tutti gli ingredienti, poi spostatevi sul piano di lavoro e continuate a lavorare fino ad ottenere un impasto liscio ed elastico 6. Date all’impasto la forma di una palla e riponetelo nella ciotola, coprite con pellicola e lasciate lievitare a temperatura ambiente per almeno un’ora.
									

								

															

																		
																															
											
										
																														
																		Nel frattempo potete dedicarvi al ripieno: unite i due tipi di carne macinata in una ciotola 7 e mescolate con le mani per amalgamarli. Versate la carne in una padella 8, salate, pepate e saltatela per un paio di minuti a fiamma media, facendo attenzione a non cuocerla troppo e a non sgranarla del tutto 9.
									

								

															

																		
																															
											
										
																														
																		Trasferite la carne rosolata in una ciotola e lasciate che si raffreddi 10. Nel frattempo grattugiate il caciocavallo con una grattugia a fori larghi 11. Una volta raffreddata, aggiungete alla carne uno spicchio d’aglio grattugiato 12,
									

								

															

																		
																															
											
										
																														
																		il prezzemolo tritato 13 e il caciocavallo 14 e mescolate bene per amalgamare il tutto 15.
									

								

															

																		
																															
											
										
																														
																		Trascorso il tempo di lievitazione, riprendete l’impasto e stendetelo sul piano di lavoro leggermente infarinato 16 fino ad ottenere un rettangolo di 47x40 cm dello spessore di circa 2 mm 17. Ricavate dei dischi utilizzando un coppapasta del diametro di 12 cm 18, poi reimpastate gli scarti e stendete nuovamente la sfoglia per ricavare altri dischi fino ad ottenere un totale di 18 pezzi.
									

								

															

																		
																															
											
										
																														
																		Farcite ogni disco ponendo una cucchiaiata di ripieno al centro 19 e richiudetelo sollevando i lembi e pizzicandoli con le dita per ottenere un bordo smerlettato 20. Man mano che saranno pronti, posizionate i tortini su una leccarda foderata con carta forno 21.
									

								

															

																		
																															
											
										
																														
																		A questo punto rompete le uova in una ciotola, condite con sale 22 e pepe e sbattete con una forchetta 23. Versate una parte delle uova sopra ogni tortino assicurandovi che il liquido non fuoriesca: potete aiutarvi con le mani per farlo penetrare all’interno della carne, almeno parzialmente 24.
									

								

															

																		
																															
											
										
																														
																		Utilizzate le uova avanzate per spennellare l’impasto 25. Cuocete i tortini in forno statico preriscaldato a 200° per 35 minuti 26. I vostri pastieri ragusani sono pronti per essere gustati 27!
									

								

							
					    