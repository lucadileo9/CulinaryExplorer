Difficoltà: Facile
Ecco un contorno di verdure perfetto per l'estate: verdure al forno facili, ottime da gustare sia calde che fredde. Abbiamo scelto di utilizzare le verdure più amate da tutti: zucchine, peperoni, melanzane e cipolle rosse saranno perfetti in questa stagione! Realizzare queste verdure al forno è davvero semplicissimo, non dovrete fare altro che tagliare le verdure, condirle e aspettare che siano cotte e ben colorite prima di gustarle! Le verdure al forno sono ottime da servire come contorno, accompagnano benissimo sia la carne che il pesce... ma avete mai provato ad utilizzarle per farcire un panino o una focaccia?! Siamo sicuri che vi sorprenderanno! 

E se cercate altre ricette a base di verdure, non perdete: 


												
						
						

														INGREDIENTI
							
													


						
							
							

							
								

																	Zucchine
								
								
								
																	300
									g
																

								

							
								

																	Melanzane
								
								
								
																	500
									g
																

								

							
								

																	Peperoni
								
								
								
																	500
									g
																

								

							
								

																	Cipolle rosse
								
								
								
																	250
									g
																

								

							
								

																	Origano
								
								
								secco
																	2
									cucchiai
																

								

							
								

																	Aglio
								
								
								
																	2
									spicchi
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le verdure al forno facili, come prima cosa lavatele tutte. Spuntate quindi le zucchine, tagliatele a metà per la lunghezza e poi a fettine, spesse circa 1,5 cm. Passate ai peperoni, eliminate la calotta superiore e togliete la parte con i semi 2. Tagliateli in 4 ed eliminate anche i filamenti bianchi 3. 
									

								

															

																		
																																											
											
										
																						
											
										
																						
											
										
																																										
																		Ricavate delle strisce lunghe 4. Intanto trasferite in una teglia abbastanza larga sia le zucchine che i peperoni 5. Passate ora alle cipolle, sbucciatele e tagliatele a fette spesse 1 cm 6.
									

								

															

																		
																																											
											
										
																						
											
										
																						
											
										
																																										
																		Passate ora alle melanzane. Tagliatele prima a fette 7 e poi a tocchetti 8. Trasferite nella teglia con le altre verdure anche le cipolle e le melanzane 9. 
									

								

															

																		
																																											
											
										
																						
											
										
																						
											
										
																																										
																		Condite con olio 10, sale 11 e pepe 12. 
									

								

															

																		
																																											
											
										
																						
											
										
																						
											
										
																																										
																		Aggiungete un pizzico di origano 13 e due spicchi d'aglio in camicia 14. Mescolate molto bene, in modo da condire tutte le verdure. Cuocete in forno statico preriscaldato a 190° per circa 40-45 minuti o fino a che le verdure non risulteranno ben cotte e colorite. Sfornate e servite 15. 
									

								

							
					    