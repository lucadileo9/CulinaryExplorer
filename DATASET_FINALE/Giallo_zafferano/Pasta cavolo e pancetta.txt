Difficoltà: Facile
I morsi della fame si fanno sentire, serve subito un pieno di energia e gusto. Con la pasta cavolo e pancetta andrete sul sicuro: un primo piatto, cremoso e gustoso che convincerà anche i più scettici verso questi ortaggi. Ogni forchettata di questa goduriosa pasta non farà altro che chiamarne un'altra, talmente è buona. Potrete condividerla con gli amici per un sostanzioso pranzetto dopo un'intensa attività sportiva o dopo una mattinata sui libri. Ma anche gli adulti ne andranno pazzi: la pasta cavolo e pancetta è adatta a tutte le occasioni, per chi desidera una pietanza completa che metta insieme benessere e gusto.


												
						
						

														INGREDIENTI
							
							                            
                                
    								
    									
    										
    										582
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    582
    					
    					    					    					
    					    Carboidrati
    					    g
    					    68.9
    					
    					    					    					
    					      di cui zuccheri
    					    g
    					    5
    					
    					    					    					
    					    Proteine
    					    g
    					    26.1
    					
    					    					    					
    					    Grassi
    					    g
    					    22.4
    					
    					    					    					
    					      di cui saturi
    					    g
    					    10.62
    					
    					    					    					
    					    Fibre
    					    g
    					    3.1
    					
    					    					    					
    					    Colesterolo
    					    mg
    					    71
    					
    					    					    					
    					    Sodio
    					    mg
    					    1236
    					
    					    				
    			
                            
													


						
							
							

							
								

																	Spaghetti Bio
								
								
								
																	320
									g
																

								

							
								

																	Cavolo cappuccio
								
								
								
																	200
									g
																

								

							
								

																	Cavolo rosso
								
								
								
																	200
									g
																

								

							
								

																	Pancetta affumicata
								
								
								tesa, a fette sottili
																	160
									g
																

								

							
								

																	Stracchino
								
								
								
																	200
									g
																

								

							
								

																	Origano
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta cavolo e pancetta mettete l'acqua per la pasta a bollire e salate a bollore. Sovrapponete le fette di pancetta tesa, arrotolatele su se stesse 1, quindi tagliatele a listarelle 2. Scaldate una padella senza aggiungere altri grassi e ponete la pancetta a rosolare. Mescolate di tanto in tanto con un cucchiaio di legno 3.
									

								

															

																		
																															
											
										
																														
																		In circa 4 minuti sarà croccante e avrà rilasciato il suo grasso. Scolatela con una schiumarola su carta da cucina e tenete da parte (4-5). Mantenete da parte il fondo di cottura e lessate gli spaghetti 6.
									

								

															

																		
																															
											
										
																														
																		Nel frattempo mondate il cavolo bianco e viola: lavateli e tagliate la dose indicata nella ricetta a julienne (7-8). Nella stessa padella in cui avevate cotto la pancetta, versate il cavolo viola 9
									

								

															

																		
																															
											
										
																														
																		e quello bianco 10, mescolate 11, salate 12 e pepate a piacere e cuocete a fuoco medio-alto per 6-7 minuti, aggiungendo dell'acqua se dovessero asciugarsi troppo e mescolando di tanto in tanto.
									

								

															

																		
																															
											
										
																														
																		Trascorso il tempo di cottura, spegnete il fuoco e scolate la pasta direttamente nel tegame 13; se necessario unite poca acqua di cottura 14 e saltate velocemente, poi unite lo stracchino a ciuffetti 15
									

								

															

																		
																															
											
										
																														
																		e coprite con il coperchio 16. Dopo 30 secondi (massimo 1 minuto) saltate ancora la pasta, lo stracchino a questo punto sarà sciolto. Impiattate aggiungendo sui piatti da portata la pancetta croccante e a piacere altri ciuffi di stracchino 17. Se preferite, aromatizzate con una grattugiata di pepe nero, origano e servite la vostra pasta cavolo e pancetta 18!
									

								

							
					    