Difficoltà: Media
Le mini tarte tatin di cipolline sono una variante salata della classica torta di mele francese. Ideali da servire come antipasto, queste graziose tortine rovesciate sono farcite con cipolline borettane, particolarmente apprezzate per la loro dolcezza, che vengono adagiate su uno strato di caramello salato aromatizzato con chiodi di garofano, per un interessante contrasto di sapori. Come nella versione tradizionale, la base di pasta sfoglia viene aggiunta in cima ma verrà capovolta dopo la cottura! Sfiziose e originali sia nell’aspetto che nel gusto, le mini tarte tatin di cipolline sono perfette anche per arricchire un buffet o per accompagnare l'aperitivo.


												
						
						

														INGREDIENTI
							
													


						
							
														Per 8 mini tarte tatin (del diametro di 8 cm)
							

							
								

																	Pasta Sfoglia
								
								
								(1 rotonda)
																	230
									g
																

								

							
								

																	Cipolle borettane
								
								
								
																	12
									
																

								

							
								

																	Zucchero
								
								
								
																	150
									g
																

								

							
								

																	Burro
								
								
								
																	80
									g
																

								

							
								

																	Acqua
								
								
								
																	50
									g
																

								

							
								

																	Sale fino
								
								
								
																	4
									g
																

								

							
								

																	Chiodi di garofano
								
								
								
																	2
									g
																

								

							
								

																	Timo
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le mini tarte tatin di cipolline per prima cosa mettete i chiodi di garofano in un mortaio 1 e pestate con un pestello fino a ridurli in polvere 2. Setacciate la polvere ottenuta e tenete da parte 3.
									

								

															

																		
																																											
											
										
																						
											
										
																						
											
										
																																										
																		Passate alla preparazione del caramello: in un pentolino versate l’acqua, lo zucchero 4 e la polvere di chiodi di garofano, conservando una piccola parte per la guarnizione 5. Portate a bollore a fiamma medio-bassa 6.
									

								

															

																		
																																											
											
										
																						
											
										
																						
											
										
																																										
																		Quando il caramello avrà raggiunto i 180° e una colorazione ambrata spegnete il fuoco e unite il burro a cubetti 7. Amalgamate bene con una frusta, poi aggiungete il sale 8 e mescolate ancora. Versate il caramello ancora caldo sul fondo di 8 stampini di alluminio del diametro di 8 cm 9, poi trasferiteli in una teglia.
									

								

															

																		
																																											
											
										
																						
											
										
																						
											
										
																																										
																		A questo punto dividete le cipolline orizzontalmente a metà 10 e posizionatele sul caramello, con la parte tagliata rivolta verso il basso 11. Utilizzate 3 pezzi per ogni stampino 12.
									

								

															

																		
																																											
											
										
																						
											
										
																						
											
										
																																										
																		Ora srotolate la pasta sfoglia e ritagliate dei dischi della stessa misura della base dello stampino 13. Adagiate il disco di sfoglia sopra le cipolline 14 e rimboccate i bordi per sigillare i lati 15.
									

								

															

																		
																																											
											
										
																						
											
										
																						
											
										
																																										
																		Bucherellate la sfoglia con una forchetta 16 e cuocete in forno statico preriscaldato a 180° per circa 30 minuti. Una volta dorate in superficie, sfornate le mini tarte tatin e lasciatele intiepidire 17, poi capovolgetele delicatamente su un piatto 18.
									

								

															

																		
																																											
											
										
																						
											
										
																						
											
										
																																										
																		Guarnite con la polvere di chiodi di garofano tenuta da parte 19 e qualche fogliolina di timo fresco 20. Le vostre mini tarte tatin di cipolline sono pronte per essere servite 21!
									

								

							
					    