Difficoltà: Facile
Dolci, salate… o alla Nutella? Le crepe sono buone sempre e con la ricetta delle crepe senza uova saranno ancora più leggere e facili da preparare! L’impasto che vi proponiamo ha un sapore neutro e può essere utilizzato con qualsiasi tipo di farcitura. Basterà sostituire il latte vaccino con un’alternativa vegetale per realizzare una variante vegana. Grazie all’aggiunta di un pizzico di curcuma, l'impasto prenderà una bel colore così che avranno un aspetto molto simile alla versione classica. Queste crepe sono una valida soluzione per chi è intollerante alle uova o per chi le uova le ha terminate senza accorgersi! Provatele insieme alla nostra crema al limone senza uova!


						
						

														INGREDIENTI
							
							                            
                                
    								
    									
    										
    										156
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    156
    					
    					    					    					
    					    Carboidrati
    					    g
    					    18.2
    					
    					    					    					
    					      di cui zuccheri
    					    g
    					    2.2
    					
    					    					    					
    					    Proteine
    					    g
    					    3.6
    					
    					    					    					
    					    Grassi
    					    g
    					    7.7
    					
    					    					    					
    					      di cui saturi
    					    g
    					    1.51
    					
    					    					    					
    					    Fibre
    					    g
    					    0.6
    					
    					    					    					
    					    Colesterolo
    					    mg
    					    4
    					
    					    					    					
    					    Sodio
    					    mg
    					    164
    					
    					    				
    			
                            
													


						
														
							
														Ingredienti per 8 crepe (del diametro di circa 22 cm)
							

							
								

																	Latte intero
								
								
								
																	300
									g
																

								

							
								

																	Farina 00
								
								
								
																	170
									g
																

								

							
								

																	Olio di semi di girasole
								
								
								
																	50
									g
																

								

							
								

																	Sale fino
								
								
								
																	1
									pizzico
																

								

							
								

																	Curcuma in polvere
								
								
								
																	½
									cucchiaino
																

								

							
														
							
						
														
							
														Per la oliare la padella
							

							
								

																	Olio di semi di girasole
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare le crepe senza uova versate in una ciotola la farina, il sale 1 e la curcuma in polvere 2. Aggiungete l’olio di semi 3.
									

								

															

																		
																																											
											
										
																						
											
										
																						
											
										
																																										
																		Unite anche il latte 4, mescolate con una frusta fino ad ottenere un composto liscio e omogeneo 5. Coprite la ciotola con pellicola e lasciate riposare in frigorifero per 30 minuti 6.
									

								

															

																		
																																											
											
										
																						
											
										
																						
											
										
																																										
																		Trascorso il tempo di riposo mescolate ancora l’impasto prima dell'uso. Scaldate una crepiera  di circa 22 cm di diametro (o una padella antiaderente) e ungete con pochissimo olio, eliminando l’eccesso con della carta da cucina 7. Versate un mestolino di pastella al centro 8 e distribuitela uniformemente facendo ruotare la padella 9.
									

								

															

																		
																																											
											
										
																						
											
										
																						
											
										
																																										
																		Cuocete per un minuto a fuoco moderato, poi giratela dall’altro lato utilizzando una paletta 10 e proseguite la cottura per un altro minuto 11. Quando risulterà dorata, trasferite la crepe su un piatto. Procedete in questo modo per tutte le altre, impilandole man mano che saranno cotte 12. Le crepe senza uova sono pronte per essere farcite a vostro piacimento!
									

								

							
					    