Difficoltà: Facile
Oggi rendiamo le melanzane protagoniste di un primo piatto gustoso e genuino che profuma di estate, la pasta al pesto di melanzane! Il pesto è un modo creativo per valorizzare al meglio le verdure di stagione: a differenza di quello genovese, la polpa di melanzane viene arricchita con mandorle, grana, scorza di limone e menta che donano al condimento il giusto equilibrio fra sapidità, aroma e freschezza! Il risultato è un pesto avvolgente e cremoso, perfetto per accompagnare un formato lungo di pasta come le bavette. Preparate la pasta al pesto di melanzane per un pranzo estivo e, se il caldo non perdona, provate a servirla a temperatura ambiente… i sapori risalteranno ancora di più e i vostri ospiti chiederanno sicuramente il bis!


												
						
						

														INGREDIENTI
							
							                            
                                
    								
    									
    										
    										559
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    559
    					
    					    					    					
    					    Carboidrati
    					    g
    					    74.3
    					
    					    					    					
    					      di cui zuccheri
    					    g
    					    10.2
    					
    					    					    					
    					    Proteine
    					    g
    					    15.6
    					
    					    					    					
    					    Grassi
    					    g
    					    22.2
    					
    					    					    					
    					      di cui saturi
    					    g
    					    3.47
    					
    					    					    					
    					    Fibre
    					    g
    					    10.8
    					
    					    					    					
    					    Colesterolo
    					    mg
    					    5
    					
    					    					    					
    					    Sodio
    					    mg
    					    396
    					
    					    				
    			
                            
													


						
							
							

							
								

																	Linguine
								
								
								
																	320
									g
																

								

							
								

																	Melanzane
								
								
								
																	1
									kg
																

								

							
								

																	Mandorle pelate
								
								
								
																	60
									g
																

								

							
								

																	Grana Padano DOP
								
								
								grattugiato
																	20
									g
																

								

							
								

																	Olio extravergine d'oliva
								
								
								 
																	50
									g
																

								

							
								

																	Scorza di limone
								
								
								 
																	1
									
																

								

							
								

																	Menta
								
								
								 
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta al pesto di melanzane, per prima cosa dovete cuocere le melanzane: lavate e asciugate le melanzane, ponetele su una leccarda foderata con carta forno 1, bucatele con i rebbi di una forchetta e cuocete in forno ventilato preriscaldato a 220° per 45-50 minuti. Quando le melanzane saranno cotte, rimuovete la leccarda dal forno e lasciatele intiepidire 2. Nel frattempo mettete a bollire una pentola colma di acqua salata che vi servirà per cuocere la pasta. Rimuovete l’estremità superiore delle melanzane e dividetele a metà 3,
									

								

															

																		
																															
											
										
																														
																		poi prelevate la polpa raschiandola con un cucchiaio 4. Sistemate la polpa di melanzane in un colino a maglie strette posizionato sopra una ciotola e premete con il dorso di un cucchiaio o una forchetta 5 per eliminare l’acqua di vegetazione 6.
									

								

															

																		
																															
											
										
																														
																		A questo punto, l’acqua nella pentola sarà giunta a bollore, quindi cuocete le bavette 7 e nel frattempo continuate con la preparazione del pesto di melanzane. Trasferite la polpa di melanzane in un mixer dotato di lame e aggiungete le mandorle pelate 8, il grana grattugiato 9,
									

								

															

																		
																															
											
										
																														
																		la scorza di limone grattugiata 10 e l’olio extravergine di oliva 11, poi salate e pepate a piacere; frullate brevemente fino a che non avrete ottenuto una purea densa e piuttosto cremosa 12.
									

								

															

																		
																															
											
										
																														
																		Tritate grossolanamente la menta col coltello 13, dopodiché trasferite il pesto di melanzane in una padella capiente (a fuoco spento), aggiungete un mestolo di acqua di cottura della pasta 14 e le foglioline di menta tritate 15.
									

								

															

																		
																															
											
										
																														
																		Scolate la pasta al dente e aggiungetela direttamente nella padella con il pesto di melanzane 16. Mescolate a fuoco spento per amalgamare bene la pasta col condimento, allungando se necessario con altra acqua di cottura della pasta 17. La vostra pasta al pesto di melanzane è pronta per essere servita, calda o a temperatura ambiente 18!
									

								

							
					    