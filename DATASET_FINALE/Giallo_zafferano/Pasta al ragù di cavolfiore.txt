Difficoltà: Facile
Dire ragù vegetariano per voi è un ossimoro? Certo, il tradizionale sugo alla bolognese non si tocca, ma noi vi proponiamo un’alternativa senza carne da provare assolutamente: la pasta al ragù di cavolfiore! Un primo piatto con un condimento ricco e corposo a base di verdura che all’aspetto ricorda proprio il classico ragù. Grazie alla breve cottura il cavolfiore non presenterà il suo caratteristico sapore e odore e per questo motivo verrà apprezzato anche da chi solitamente non lo gradisce. Rassicurate i più piccoli, dunque: stasera non troveranno in tavola il solito cavolfiore in padella bensì una pasta al ragù di cavolfiore da leccarsi i baffi!


												
						
						

														INGREDIENTI
							
							                            
                                
    								
    									
    										
    										515
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    515
    					
    					    					    					
    					    Carboidrati
    					    g
    					    87.8
    					
    					    					    					
    					      di cui zuccheri
    					    g
    					    15.2
    					
    					    					    					
    					    Proteine
    					    g
    					    19.6
    					
    					    					    					
    					    Grassi
    					    g
    					    9.5
    					
    					    					    					
    					      di cui saturi
    					    g
    					    2.49
    					
    					    					    					
    					    Fibre
    					    g
    					    9.7
    					
    					    					    					
    					    Colesterolo
    					    mg
    					    9
    					
    					    					    					
    					    Sodio
    					    mg
    					    595
    					
    					    				
    			
                            
													


						
							
							

							
								

																	Mezze Maniche Rigate
								
								
								
																	320
									g
																

								

							
								

																	Cavolfiore
								
								
								(da pulire)
																	700
									g
																

								

							
								

																	Passata di pomodoro
								
								
								
																	500
									g
																

								

							
								

																	Concentrato di pomodoro
								
								
								
																	1
									cucchiaio
																

								

							
								

																	Carote
								
								
								
																	2
									
																

								

							
								

																	Sedano
								
								
								
																	2
									coste
																

								

							
								

																	Cipolle dorate
								
								
								
																	1
									
																

								

							
								

																	Rosmarino
								
								
								
																	1
									rametto
																

								

							
								

																	Timo
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Pecorino romano
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per realizzare la pasta al ragù di cavolfiore per prima cosa lavate il sedano, la carota e la cipolla e tagliateli a pezzi grossolani. Trasferite le verdure in un mixer 1 e azionate le lame per tritarle finemente 2. Tritate finemente anche gli aghi di rosmarino 3.
									

								

															

																		
																																											
											
										
																						
											
										
																						
											
										
																																										
																		In un tegame capiente scaldate un giro d’olio con il rosmarino 4, poi aggiungete il trito di odori 5 e fate soffriggere dolcemente per circa 10 minuti. A questo punto versate la passata di pomodoro e un pochino di acqua, quanto basta per risciacquare la brocca 6.
									

								

															

																		
																																											
											
										
																						
											
										
																						
											
										
																																										
																		Unite anche il concentrato di pomodoro 7 e regolate di sale. Cuocete con il coperchio a fuoco dolce per circa 40 minuti, mescolando di tanto in tanto. Nel frattempo pulite il cavolfiore e separate le cimette 8, poi tritatele grossolanamente con il mixer 9; vi occorreranno circa 500 g di cavolfiore pulito.
									

								

															

																		
																																											
											
										
																						
											
										
																						
											
										
																																										
																		Trascorso il tempo di cottura il sugo si sarà ritirato, quindi aggiungete il cavolfiore 10 e mescolate bene 11, poi profumate con qualche fogliolina di timo 12 e una macinata di pepe. Aggiustate eventualmente di sale. Nel frattempo lessate le mezze maniche in acqua bollente salata: il sugo cuocerà giusto il tempo di cottura della pasta.
									

								

															

																		
																																											
											
										
																						
											
										
																						
											
										
																																										
																		Regolate la densità con un po’ di acqua di cottura 13 e scolate la pasta al dente direttamente nella padella 14. Mescolate per amalgamare bene il condimento e completate con un'altra macinata di pepe e qualche scaglia di Pecorino. La vostra pasta al ragù di cavolfiore è pronta per essere servita 15!
									

								

							
					    