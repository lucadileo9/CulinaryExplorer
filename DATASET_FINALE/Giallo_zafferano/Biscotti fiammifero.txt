Difficoltà: Facile
I biscotti fiammifero sono dei deliziosi biscotti a base di pasta frolla fatti a forma di fiammifero, un’idea originale e fantasiosa per una merenda golosa che lascerà di stucco grandi e piccini. Questi deliziosi biscottini sono l'ideale da preparare in occasione di feste, buffet e compleanni. I biscotti fiammifero sono ottimi anche serviti dopo il pasto per accompagnare una buona tazzina di caffè.


						
						

														INGREDIENTI
							
													


						
														
							
														Ingredienti per 40 fiammiferi ( circa 550 gr di pasta frolla)
							

							
								

																	Farina 00
								
								
								
																	250
									g
																

								

							
								

																	Zucchero a velo
								
								
								
																	125
									g
																

								

							
								

																	Burro
								
								
								
																	125
									g
																

								

							
								

																	Baccello di vaniglia
								
								
								
																	1
									
																

								

							
								

																	Sale
								
								
								
																	1
									pizzico
																

								

							
								

																	Tuorli
								
								
								
																	2
									
																

								

							
														
							
						
														
							
														Ingredienti per la ghiaccia reale
							

							
								

																	Albumi
								
								
								
																	1
									
																

								

							
								

																	Zucchero a velo
								
								
								
																	130
									g
																

								

							
								

																	Coloranti alimentari
								
								
								liquidi colore rosso
																	
									q.b.
																

								

							
								

																	Succo di limone
								
								
								qualche goccia 
																	
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i biscotti fiammifero iniziate preparando la pasta frolla: togliete il burro dal frigorifero e tenetelo a temperatura ambiente per circa 20 minuti, poi procedete mettendo in un mixer la farina e il burro tagliato a pezzetti 1. Frullate molto bene il tutto fino ad ottenere un composto dall'aspetto sabbioso e farinoso; trasferitelo quindi in una terrina capiente e unite lo zucchero a velo setacciato 2, i semi della bacca di vaniglia, due tuorli d'uovo e un pizzico di sale 3.
									

								

															

																		
																															
											
										
																														
																		Nella terrina iniziate ad amalgamare tutti gli ingredienti con le mani, poi continuate a lavorare l’impasto su una spianatoia 4: dovrete ottenere un impasto compatto ed elastico. Non appena la pasta frolla sarà pronta, formate una palla 5, copritela bene con della pellicola e riponetela in frigorifero a riposare per circa mezz’ora 6.
									

								

															

																		
																															
											
										
																														
																		Trascorso il tempo necessario, estraete la frolla dal frigorifero e iniziate a comporre i biscotti fiammifero: per ottenere una forma a parallelepipedo che sia il più precisa possibile è necessario che l’impasto sia ben freddo, perciò consigliamo di dividerlo in due parti e di cominciare a lavorarne una, riponendo l’altra in frigorifero. Stendete la frolla con un mattarello fino ad ottenere uno spessore di circa 1 cm 7 poi ricavatene delle strisce lunghe circa 20 cm e larghe 1 cm 8 e tagliatele a metà per ottenere dei bastoncini della lunghezza di circa 10 cm 9.
									

								

															

																		
																															
											
										
																														
																		Ripetete l’operazione con l’impasto che avevate riposto nel frigorifero. Mettete a cuocere i bastoncini ottenuti posti su una leccarda ricoperta di carta da forno, per 15-16 minuti a 180° in forno statico 10. Mentre la pasta frolla cuoce, preparate la ghiaccia reale: con l’utilizzo di una planetaria montate a neve un albume 11, poi aggiungete lo zucchero a velo, un cucchiaio alla volta, e qualche goccia di succo di limone, continuando a sbattere finché il tutto non sarà completamente amalgamato 12. Non esagerate con la quantità di succo di limone aggiunta, altrimenti la ghiaccia reale farà fatica a raffreddare.
									

								

															

																		
																															
											
										
																														
																		Ora unite il colorante alimentare rosso liquido ( o, se preferite, in polvere o in gel)  poco alla volta, continuando a sbattere finché non avrete ottenuto la colorazione desiderata 13. Quando i bastoncini di pasta frolla saranno cotti, dopo averli fatti raffreddare completamente iniziate con la decorazione: intingetene la punta nella ghiaccia reale 14 e ponete i biscotti fiammifero sul bordo di un tavolo, con la punta glassata rivolta verso l'esterno, per farli asciugare 15. Occorrerà attendere circa 1 ora affinché la ghiaccia reale si asciughi completamente, poi i biscotti fiammifero saranno pronti e potranno essere serviti e gustati come merenda.
									

								

							
					    