Difficoltà: Media
Le zeppole di San Giuseppe sono uno dei dolci più iconici della festa del papà. La tradizione vuole che siano fritte, ma oggi vogliamo mostrarvi come preparare le zeppole in friggitrice ad aria, una cottura alternativa che vi permetterà di ottenere un risultato simile a quello delle zeppole al forno. L'impasto di base è la classica pasta choux, cotta in friggitrice ad aria, in modo da ricavare delle zeppole leggere e asciutte. All'interno scoprirete uno strato abbondante di crema pasticcera e come decorazione l'immancabile amarena candita, che le contraddistingue. Un abbinamento classico, tipico delle zeppole napoletane, che non stanca mai, ma che potrete variare in base ai vostri gusti, utilizzando creme diverse e decorazioni diverse. Non vi resta che imparare questa tecnica di cottura e dare sfogo alla fantasia per deliziare il vostro papà e tutta la famiglia!

Ecco alcune idee da cui prendere spunto: 


						
						

														INGREDIENTI
							
													


						
														
							
														per 9 zeppole
							

							
								

																	Acqua
								
								
								
																	200
									g
																

								

							
								

																	Farina 00
								
								
								
																	125
									g
																

								

							
								

																	Burro
								
								
								
																	80
									g
																

								

							
								

																	Uova
								
								
								
																	3
									
																

								

							
								

																	Sale fino
								
								
								
																	1
									pizzico
																

								

							
								

																	Zucchero
								
								
								
																	1
									pizzico
																

								

							
														
							
						
														
							
														Ingredienti per la crema
							

							
								

																	Latte intero
								
								
								
																	600
									g
																

								

							
								

																	Panna fresca liquida
								
								
								
																	150
									
																

								

							
								

																	Baccello di vaniglia
								
								
								
																	1
									
																

								

							
								

																	Amido di mais (maizena)
								
								
								
																	66
									g
																

								

							
								

																	Zucchero
								
								
								
																	210
									g
																

								

							
								

																	Tuorli
								
								
								
																	6
									
																

								

							
														
							
						
														
							
														per decorare
							

							
								

																	Zucchero a velo
								
								
								
																	
									q.b.
																

								

							
								

																	Amarene sciroppate
								
								
								
																	9
									
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le zeppole in friggitrice ad aria partite dalla pasta choux. In una pentola versate l'acqua 1, il burro 2, un pizzico di sale 3 e un pizzico di zucchero. Accendete il fuoco e iniziate a scaldare il composto.
									

								

															

																		
																																											
											
										
																						
											
										
																						
											
										
																																										
																		Non appena raggiungerà il bollore e il burro sarà completamente sciolto versate la farina a pioggia 4 e mescolate con un mestolo di legno 5. Cuocete sino a che l'impasto non si staccherà dalle pareti della pentola e sul fondo di sarà creata una patina biancastra 6.
									

								

															

																		
																																											
											
										
																						
											
										
																						
											
										
																																										
																		Versate quindi il composto nella ciotola di una planetaria dotata di foglia 7 e azionatela a velocità bassa. Versate le uova una alla volta 8, aspettando che la prima sia ben assorbita prima di aggiungerne ancora. Dovrete ottenere un composto liscio e cremoso 9. Trasferitelo in un sàc-à-poche con bocchetta a stella di 12 mm.  
									

								

															

																		
																																											
											
										
																						
											
										
																						
											
										
																																										
																		Prendete un foglio di carta forno e disegnate dei cerchi di 6 cm, potete utilizzare un coppapasta e ricalcarne il perimetro con una matita. Distanziate bene un cerchio dall'altro 10. Capovolgete il cerchio e formate le zeppole realizzando due giri di pasta choux, uno sopra l'altro, per ciascuna 11. Utilizzando un coltello o una forbice tagliate la carta forno intorno alle zeppole 12, in modo da avere ciascuna zeppola su un quadratino di carta e poterle sollevare facilmente.
									

								

															

																		
																																											
											
										
																						
											
										
																						
											
										
																																										
																		Scaldate la friggitrice ad aria a 180°, inserite due zeppole all'interno 13 e cuocete per 13 minuti, poi alzate la potenza a 200° e proseguite la cottura per altri 12 minuti. Sfornate le zeppole quando saranno ben dorate 14, trasferitele su una gratella a raffreddare e intanto cuocete anche le altre. Nel frattempo iniziate a preparare la crema pasticcera. In un pentolino versate latte, panna, i semi del baccello di vaniglia e il baccello appena svuotato 15.
									

								

															

																		
																																											
											
										
																						
											
										
																						
											
										
																																										
																		Versate i tuorli in una ciotola, unite lo zucchero 16 e mescolate con una frusta. Aggiungete anche l'amido di mais 17 e mescolate ancora sino ad ottenere un composto omogeneo 18.
									

								

															

																		
																																											
											
										
																						
											
										
																						
											
										
																																										
																		Non appena il composto di latte e panna avrà raggiunto il bollore eliminate il baccello di vaniglia 19 e versatene una parte nel composto di tuorli 20; mescolate per stemperarlo 21.
									

								

															

																		
																																											
											
										
																						
											
										
																						
											
										
																																										
																		Versate il tutto nuovamente in pentola 22 e mescolate con una frusta 23 sino a che la crema non si sarà addensata 24 e inizierà a bollire. 
									

								

															

																		
																																											
											
										
																						
											
										
																						
											
										
																																										
																		Trasferite la crema ottenuta in una ciotola 25, coprite con pellicola a contatto e lasciate raffreddare completamente prima a temperatura ambiente e poi in frigorifero 26. Una volta fredda trasferite la crema in un sac-à-poche con bocchetta stellata da 12 mm. Riprendete le zeppole cotte in friggitrice ad aria e tagliatele a metà, a mò di panino 27.
									

								

															

																		
																																											
											
										
																						
											
										
																						
											
										
																																										
																		Farcite abbondantemente con la crema 28 e richiudete con la parte superiore 29. Spolverizzate con zucchero a velo 30.
									

								

															

																		
																																											
											
										
																						
											
										
																						
											
										
																																										
																		Aggiungete un ciuffo di crema anche sopra 31 e decorate con un'amarena sciroppata 32. La prima zeppola è pronta 33, proseguite così per tutte le altre e riponete in frigorifero sino al momento di servirle.
									

								

							
					    