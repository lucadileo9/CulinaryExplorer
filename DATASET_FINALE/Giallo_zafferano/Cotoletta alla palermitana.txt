Difficoltà: Facile
La cotoletta alla palermitana è un secondo piatto saporito e una versione light rispetto a quella panata e fritta.
Per questa preparazione infatti non si usa né il burro né l'uovo e dopo averla tuffata nella panatura, la cotoletta viene cotta sulla piastra. Il risultato è una morbida fetta di petto di pollo (o se preferite di manzo) con un rivestimento croccante, profumato al prezzemolo.
La presenza del pecorino dona un gusto deciso alla panatura e per conferire una nota fresca si possono aggiungere delle foglioline di menta. In alternativa potete arricchire la panatura con i capperi tritati o con la salsa di pomodoro, prendendo spunto da un altro piatto della cucina siciliana, la pasta con le sarde.
La cotoletta solitamente è una pietanza molto amata dai bambini, con questa versione potrete accontentarli offrendo un piatto più sano, senza rinunciare al gusto!
Potete accompagnare la vostra cotoletta alla palermitana con croccanti verdure o succulente patate al forno, di cui potete consultare la ricetta qui!

Scoprite anche:


												
						
						

														INGREDIENTI
							
							                            
                                
    								
    									
    										
    										364
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    364
    					
    					    					    					
    					    Carboidrati
    					    g
    					    25.4
    					
    					    					    					
    					      di cui zuccheri
    					    g
    					    1
    					
    					    					    					
    					    Proteine
    					    g
    					    29.4
    					
    					    					    					
    					    Grassi
    					    g
    					    16.1
    					
    					    					    					
    					      di cui saturi
    					    g
    					    3.51
    					
    					    					    					
    					    Fibre
    					    g
    					    1.4
    					
    					    					    					
    					    Colesterolo
    					    mg
    					    68
    					
    					    					    					
    					    Sodio
    					    mg
    					    718
    					
    					    				
    			
                            
													


						
							
							

							
								

																	Petto di pollo
								
								
								
																	400
									g
																

								

							
								

																	Pangrattato
								
								
								
																	130
									g
																

								

							
								

																	Pecorino
								
								
								da grattugiare
																	30
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Prezzemolo
								
								
								
																	2
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Limoni
								
								
								(facoltativo)
																	
									q.b.
																

								

							
								

																	Menta
								
								
								(facoltativa)
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la cotoletta palermitana iniziate dalla carne. Se utilizzate il petto di pollo, private accuratamente il petto intero delle parti più grasse 1 e dell'osso centrale. Quindi con un coltello affilato ricavate delle fette di 1 centimetro circa. Poi battetele con l'apposito martelletto o un batticarne per ammorbidire la carne e ridurne lo spessore 2. Trasferite quindi le fette di carne su un piatto, spennellatele con l'olio da entrambe le parti e mettetele da parte mentre proseguite nella preparazione 3. Se preferite, potete utilizzare la carne di manzo, scegliendo le fettine più tenere come quelle di girello, scamone o cappello del prete in base ai vostri gusti.
									

								

															

																		
																															
											
										
																														
																		Passate quindi a preparare la panatura: lavate il ciuffo di prezzemolo fresco. Asciugatelo e tritate finemente le foglie aiutandovi con una mezzaluna o un coltello 4. In una terrina capiente, mettete il pangrattato e aggiungete il prezzemolo tritato 5. Se gradite, potete aggiungere anche qualche fogliolina di menta fresca tritata. Quindi unite al composto anche il pecorino grattugiato 6.
									

								

															

																		
																															
											
										
																														
																		Per insaporire la panatura, aggiungete il sale 7 e il pepe e mescolate il tutto. Ora potete riprendere la carne messa da parte e passarla nella panatura fetta dopo fetta, premendo bene con le mani per far aderire il composto (8-9).
									

								

															

																		
																															
											
										
																														
																		Scaldate bene la griglia a fuoco medio e cuocete la carne per 10-15 minuti 10, rigirandola un paio di volte a metà cottura fino a che le fette di carne saranno ben grigliate da entrambe i lati 11. Se preferite, potete cuocere la cotoletta in forno statico preriscaldato a 190° per circa 15 minuti (se forno ventilato 170° per circa 10 minuti). La cotoletta alla palermitana sarà quindi pronta per essere servita caldissima 12. Potete grattugiare la scorza del limone non trattato e spremerne il succo prima di servirla, accompagnata con un'insalata, verdure croccanti o patate al forno a vostro gusto!
									

								

							
					    