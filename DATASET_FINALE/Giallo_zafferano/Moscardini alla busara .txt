Difficoltà: Facile
I moscardini sono molluschi dalla carne tenera, molto versatili in cucina. Noi li abbiamo tuffati in sfiziosi primi piatti o cotti in umido per gustosi secondi piatti! Oggi ve li proponiamo in un piatto tipico: i moscardini alla busara sono un piatto tipico del Veneto, in particolare di Caorle, la città in provincia di Venezia che si affaccia sull’Adriatico.
Seguendo la ricetta tradizionale, i moscardini non vengono privati delle viscere e, una volta bolliti, vengono saltati in padella con un sughetto preparato con pomodoro, insaporito con vino bianco secco e aromatizzato da aglio, peperoncino rosso e prezzemolo tritati.
Questo tipo di cottura, chiamato appunto alla “busara” è un modo tradizionale di cucinare molluschi e crostacei, diffuso tra Friuli e Veneto, ma originario dell’ Istria. In questa ricetta accompagniamo i moscardini alla busara alla polenta bianca, un altro prodotto della gastronomia veneta.
La polenta bianca, infatti, viene prodotta con il mais Biancoperla, un presidio slow food tipico della regione ed è particolarmente adatta come abbinamento ai piatti di pesce, grazie al suo sapore più delicato rispetto alla polenta gialla. Il risultato sarà un piatto in cui la cremosità della polenta si sposa con il gusto più deciso di questa preparazione. Con i moscardini alla busara scoprirete un modo tutto nuovo di cucinare questo mollusco e porterete in tavola i sapori e i profumi del Veneto!


						
						

														INGREDIENTI
							
							                            
                                
    								
    									
    										
    										389
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    389
    					
    					    					    					
    					    Carboidrati
    					    g
    					    52.3
    					
    					    					    					
    					      di cui zuccheri
    					    g
    					    2.3
    					
    					    					    					
    					    Proteine
    					    g
    					    13.5
    					
    					    					    					
    					    Grassi
    					    g
    					    10.5
    					
    					    					    					
    					      di cui saturi
    					    g
    					    1.88
    					
    					    					    					
    					    Fibre
    					    g
    					    1.9
    					
    					    					    					
    					    Colesterolo
    					    mg
    					    40
    					
    					    					    					
    					    Sodio
    					    mg
    					    612
    					
    					    				
    			
                            
													


						
														
							
														Ingredienti per la polenta bianca
							

							
								

																	Farina di mais bramata bianca
								
								
								
																	250
									g
																

								

							
								

																	Acqua
								
								
								
																	1
									l
																

								

							
								

																	Olio extravergine d'oliva
								
								
								
																	6
									g
																

								

							
								

																	Sale grosso
								
								
								
																	3
									g
																

								

							
														
							
						
														
							
														Per i moscardini
							

							
								

																	Moscardini
								
								
								
																	600
									g
																

								

							
								

																	Vino bianco secco
								
								
								
																	200
									ml
																

								

							
								

																	Concentrato di pomodoro
								
								
								
																	25
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Peperoncino fresco
								
								
								
																	1
									
																

								

							
								

																	Aglio
								
								
								in camicia
																	1
									spicchio
																

								

							
								

																	Sale fino
								
								
								
																	
									q.b.
																

								

							
								

																	Prezzemolo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i moscardini alla busara, iniziate preparando la polenta che li accompagnerà. Riempite una pentola d’acqua e portate ad ebollizione. Quando l’acqua raggiungerà il bollore, salatela 1 e versate un goccio di olio extravergine d’oliva 2. Quindi versate a pioggia la farina bramata di polenta bianca 3.
									

								

															

																		
																															
											
										
																														
																		Mescolate vigorosamente con una frusta per evitare le formazione di grumi 4 e cuocete a fuoco basso per 40-50 minuti.  Mescolate di tanto in tanto con un cucchiaio di legno o una frusta, fino a quando non si formerà un composto denso e cremoso 5. Per mantenere la polenta morbida, potete versare dell’acqua calda, continuando a mescolare 6, altrimenti se diventerà solida, potete trasferirla in una teglia, tagliarla a fette e grigliarla in forno.
									

								

															

																		
																															
											
										
																														
																		Nel frattempo dedicatevi ai moscardini: lavateli con cura sotto acqua corrente fredda 7, tamponateli leggermente con un panno da cucina o con della carta assorbente e poneteli su un tagliere. Munitevi di un coltellino affilato e con un’incisione eliminate gli occhi posizionati poco prima dell’attaccatura dei tentacoli 8. Dopodichè estraete il dente, che si trova alla radice dei tentacoli 9.
									

								

															

																		
																															
											
										
																														
																		Eliminate anche la pallina di carne bianca che racchiude il dente 10. In questo caso, facendo fede alla ricetta originale, non sarà necessario eviscerare i moscardini, cioè eliminare viscere all’interno della sacca. Ora fate bollire l’acqua in una pentola, salatela 11 e versate i moscardini 12. Il tempo di cottura varierà in base alla dimensione dei moscardini: per 4 moscardini dal peso di circa 150 g, fate cuocere per circa 20 minuti alla ripresa del bollore. Se invece volete dimezzare i tempi di cottura, usate una pentola a pressione e fate cuocere per 10 minuti.
									

								

															

																		
																															
											
										
																														
																		Intanto prendete un peperoncino rosso fresco, tritatelo (in alternativa potete usare quello in polvere) e schiacciate uno spicchio d'aglio senza sbucciarlo 13. Quindi versate un filo d’olio in una padella antiaderente, fate rosolare a fuoco basso lo spicchio d’aglio in camicia schiacciato 14 e aggiungete il peperoncino tritato 15.
									

								

															

																		
																															
											
										
																														
																		Quando i moscardini saranno teneri, scolateli dall’acqua di cottura e lasciateli intiepidire 16. Per verificare il punto di cottura, potete pungere i moscardini con i rebbi di una forchetta per controllarne la consistenza, protraete la cottura se lo ritenete necessario. Ora ponete i moscardini intiepiditi su un tagliere e tagliateli per il senso della lunghezza 17, quindi aggiungeteli in padella e fateli rosolare per un paio di minuti 18.
									

								

															

																		
																															
											
										
																														
																		Versate il vino bianco secco a temperatura ambiente in un bricchetto e aggiungete il concentrato di pomodoro 19, mescolando bene fino a quando non si sarà sciolto del tutto. Aggiungete il liquido 20 e lasciate cuocere a fuoco dolce per circa 10 minuti, fino a quando il sugo non si sarà addensato. A questo punto i moscardini alla busara sono pronti per essere impiattati 21 e accompagnati da una porzione di polenta bianca, che potrete servire direttamente con i moscardini oppure trasferirla su un tagliere. Spolverizzate con un trito di prezzemolo e gustate!
									

								

							
					    