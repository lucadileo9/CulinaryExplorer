Difficoltà: Facile
La pasta con zucchine, gamberi e pomodorini è un primo piatto facile da preparare e davvero buonissimo! A differenza della classica pasta zucchine e gamberi, arricchita dallo zafferano, nella versione che vi proponiamo oggi abbiamo scelto di aggiungere dei pomodorini e del limone, per ottenere un sughetto delizioso e un profumo unico! L'abbinamento gamberi e zucchine è uno di quegli accostamenti che non stanca mai, seppur personalizzato in modi diversi... e per accogliere alla perfezione questo condimento abbiamo scelto gli spaghettoni quadrati, uno dei formati più adatti secondo il nostro gusto! Prepariamo insieme questo primo piatto mediterraneo, una pasta perfetta per tutte le occasioni, con cui conquisterete facilmente tutti i vostri ospiti!

Ecco altri primi piatti con i gamberi da non perdere:


												
						
						

														INGREDIENTI
							
													


						
							
							

							
								

																	Spaghettoni
								
								
								quadrati
																	320
									g
																

								

							
								

																	Gamberi
								
								
								(le code)
																	500
									g
																

								

							
								

																	Pomodorini ciliegino
								
								
								
																	300
									g
																

								

							
								

																	Zucchine
								
								
								
																	250
									g
																

								

							
								

																	Limoni
								
								
								
																	1
									
																

								

							
								

																	Aglio
								
								
								
																	2
									spicchi
																

								

							
								

																	Prezzemolo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pasta con zucchine, gamberi e pomodorini come prima cosa occupatevi della pulizia delle code dei gamberi. Ovvero sgusciateli 1 ed eliminate il filamento interno, con le mani, o in alternativa aiutandovi con uno stecchino 2. A questo punto lavate bene il limone, asciugatelo e con un pelapatate prelevate la scorza 3.
									

								

															

																		
																																											
											
										
																						
											
										
																						
											
										
																																										
																		Spremetene poi anche il succo 4. In una padella versate un filo d'olio, lo spicchio d'aglio sbucciato e tagliato a metà e la scorza di limone 5. Lasciate insaporire pochi minuti a fiamma media, quindi unite i gamberi 6.
									

								

															

																		
																																											
											
										
																						
											
										
																						
											
										
																																										
																		Alzate la fiamma e saltateli per pochi minuti sino a che non avranno cambiato colore 7, poi versate il succo di limone 8, aggiungete un pizzico di sale e cuocete ancora 1-2 minuti sino a che il succo non si sarà ristretto. Eliminate l'aglio e le bucce del limone e tenete i gamberi da parte in una ciotola 9.
									

								

															

																		
																																											
											
										
																						
											
										
																						
											
										
																																										
																		Sminuzzate al coltello i pomodorini ben lavati 10 e tagliate le zucchine, anch'esse lavate, a rondelle di circa 6-7 mm 11. Nella stessa padella in cui avete cotto i gamberi versate un filo d'olio e i gambi del prezzemolo. Scaldate e aggiungete le zucchine 12.
									

								

															

																		
																															
											
										
																														
																		Saltate le zucchine sino a che non risulteranno leggermente rosolate 13, poi aggiungete i pomodorini 14, salate e cuocete il tutto per circa 10 minuti 15.
									

								

															

																		
																																											
											
										
																						
											
										
																						
											
										
																																										
																		Cuocete gli spaghetti in acqua bollente 16 e tritate intanto finemente il prezzemolo 17. Scolate gli spaghetti al dente e trasferiteli nel condimento 18.
									

								

															

																		
																																											
											
										
																						
											
										
																						
											
										
																																										
																		Aggiungete i gamberi che avevate tenuto da parte 19 e saltate bene il tutto a fiamma vivace. Spegnete il fuoco, aggiungete pepe nero, un filo d'olio a crudo e del prezzemolo tritato 20. La vostra pasta è pronta da servire 21.
									

								

							
					    