Difficoltà: Difficile
Insieme alla meringa, la pâte à bombe è una tecnica di pasticceria per preparare diversi dolci, come il nostro tiramisù con uova pastorizzate, oppure per ottenere creme e mousse o anche deliziosi semifreddi. E' conosciuta, infatti, anche come "base semifreddo" o "base tiramisù pastorizzata". Versando lo sciroppo di acqua e zucchero sui tuorli, questi raggiungeranno una temperatura adeguata e la montata risulterà molto più stabile. La pâte à bombe è da considerare anche un metodo di pastorizzazione casalinga (ricordiamo infatti che la pastorizzazione vera è solo quella che avviene a livello industriale), si può usare per utilizzare i tuorli così trattati al posto di uova crude nelle vostre ricette, ricordandovi di sottrarre dalla ricetta la dose di zucchero utilizzata per prepararla. Scoprite tutti i passaggi per prepararla e sperimentatela nei vostri dolci preferiti per ottenere una cremosità unica!

Ecco delle ricette da realizzare usando la tecnica della la pâte à bombe:


												
						
						

														INGREDIENTI
							
													


						
							
							

							
								

																	Zucchero
								
								
								
																	170
									g
																

								

							
								

																	Acqua
								
								
								
																	50
									g
																

								

							
								

																	Tuorli
								
								
								
																	75
									g
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la pâte à bombe versate in un pentolino lo zucchero 1 e l'acqua 2. Iniziate a cuocere lo sciroppo a fiamma bassa e di tanto in tanto controllate la temperatura utilizzando un termometro da cucina, dovrà raggiungere i 121°. Quando sarà arrivato a 115° 3 versate i tuorli in una ciotola.
									

								

															

																		
																																											
											
										
																						
											
										
																						
											
										
																																										
																		Iniziate a montarli con uno sbattitore elettrico 4 e non appena lo sciroppo avrà raggiunto i 121° 5 versatelo lentamente all'interno dei tuorli, sempre con le fruste in azione, a bassa velocità 6.
									

								

															

																		
																																											
											
										
																						
											
										
																						
											
										
																																										
																		Continuate a montare, aumentando leggermente la velocità delle fruste, 7 sino ad ottenere un composto chiaro gonfio e spumoso 8. Lavorate ancora sino a che sarà tornato a temperatura ambiente. La pâte à bombe è pronta per essere utilizzata in tante ricette 9.
									

								

							
					    