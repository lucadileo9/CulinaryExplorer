Difficoltà: Facile
Il pandoro: semplice, con gocce di cioccolato, aromatizzato all'arancia, servito con crema al mascarpone. Quanti modi ci sono per gustare questo dolce a Natale e durante tutto il periodo festivo! Oggi vi proponiamo una ricetta golosa e ricca: il pandoro farcito con crema diplomatica e guarnito con ribes e mirtilli. Realizzare questa torta natalizia in maniera scenografica è semplice: basterà ricavare delle fette e disporle una sopra l'altra in maniera sfalsata in modo poi da riuscire a decorarlo con ciuffi di crema diplomatica. Potrete servirlo a fette perché scopriate ad ogni fetta tutto il gusto vellutato della crema tra uno strato e l'altro. Preparate i palati e i piattini per gustare in famiglia il pandoro farcito, una torta natalizia semplice ma una meraviglia di dolce di Natale!


						
						

														INGREDIENTI
							
							                            
                                
    								
    									
    										
    										823
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    823
    					
    					    					    					
    					    Carboidrati
    					    g
    					    146.3
    					
    					    					    					
    					      di cui zuccheri
    					    g
    					    116.4
    					
    					    					    					
    					    Proteine
    					    g
    					    10.6
    					
    					    					    					
    					    Grassi
    					    g
    					    21.7
    					
    					    					    					
    					      di cui saturi
    					    g
    					    11.58
    					
    					    					    					
    					    Fibre
    					    g
    					    1.6
    					
    					    					    					
    					    Colesterolo
    					    mg
    					    234
    					
    					    					    					
    					    Sodio
    					    mg
    					    54
    					
    					    				
    			
                            
													


						
														
							
														Ingredienti per il pandoro
							

							
								

																	Pandoro
								
								
								
																	1
									kg
																

								

							
								

																	Ribes
								
								
								
																	30
									g
																

								

							
								

																	Mirtilli
								
								
								
																	30
									g
																

								

							
														
							
						
														
							
														Per la crema diplomatica
							

							
								

																	Latte intero
								
								
								
																	250
									g
																

								

							
								

																	Panna fresca liquida
								
								
								
																	180
									g
																

								

							
								

																	Tuorli
								
								
								
																	3
									
																

								

							
								

																	Zucchero
								
								
								
																	75
									g
																

								

							
								

																	Zucchero a velo
								
								
								
																	20
									g
																

								

							
								

																	Baccello di vaniglia
								
								
								
																	½
									
																

								

							
								

																	Amido di mais (maizena)
								
								
								
																	25
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pandoro farcito, iniziate dalla crema diplomatica: preparate per prima cosa la crema pasticcera, riscaldando il latte in un pentolino con la metà di una bacca di vaniglia e i suoi semi 1. Sbattete in una ciotola, con la frusta, il tuorlo e lo zucchero 2 quindi aggiungete l'amido di mais 3: in alternativa potete utilizzare anche amido di riso o fecola di patate nella stessa quantità.
									

								

															

																		
																															
											
										
																														
																		Con una pinza eliminate la bacca e versate il latte riscaldato sul composto a filo 4, amalgamando con la frusta. Riportate il composto sul fuoco e mescolate continuamente fino a che la crema non si sarà addensata 5. Trasferite la crema pasticcera in una ciotola e fatela raffreddare completamente a temperatura ambiente e poi in frigorifero, coprendola con un foglio di pellicola a contatto 6.
									

								

															

																		
																															
											
										
																														
																		Preparate la panna: versate la panna liquida ben fredda nella tazza di una planetaria 7 dotata di frusta, oppure usate uno sbattitore elettrico, e montatela; quando la panna avrà raggiunto una consistenza corposa, aggiungete lo zucchero a velo setacciato 8, e amalgamatelo alla panna, mescolando con una spatola 9.
									

								

															

																		
																															
											
										
																														
																		Quando la crema pasticcera sarà completamente fredda, unite poco alla volta la crema chantilly 10, a più riprese, stemperando le due creme con una frusta 11, fino ad ottenere una massa spumosa, liscia e omogenea 12. Trasferite la crema in una sac-à-poche con bocchetta a stella.
									

								

															

																		
																															
											
										
																														
																		Prendete il pandoro e affettatelo nel senso della larghezza per ricavare fette spesse circa 2 cm (13-14). Quindi prendete un piatto da portata e adagiate la fetta della base, farcite con la crema diplomatica che avete preparato al centro 15
									

								

															

																		
																															
											
										
																														
																		e prosegite con la fetta successiva, posizionata in maniera alternatia in modo che si vedano le punte della fetta sottostante. Quindi farcite ancora con la crema 16 e proseguite alternando gli strati in modo da ricostruire il pandoro 17. Decorate le punte in evidenza con ciuffi di crema 18
									

								

															

																		
																															
											
										
																														
																		poi guarnite con ribes e mirtilli posizionandoli sui ciuffetti di crema e sulla superfcie (19-20), quindi completate se gradite con una spolverata di zucchero a velo prima di servire il pandoro farcito 21!
									

								

							
					    