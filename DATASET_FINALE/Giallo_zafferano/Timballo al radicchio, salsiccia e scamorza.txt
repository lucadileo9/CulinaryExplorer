Difficoltà: Facile
La pasta è un caposaldo della cucina italiana è piace a tutti…in tutte le salse! Oggi ve ne proponiamo una versione ricca e sostanziosa, dall’effetto scenografico: il timballo al radicchio, salsiccia e scamorza, perfetto anche per il menù delle feste magari per il cenone di Capodanno. Con questi ingredienti succulenti e sfiziosi porterete in tavola un vero capolavoro da sistemare proprio al centro! Dopo che l’occhio avrà avuto la sua parte però, i vostri ospiti non vedranno l’ora di addentare questa fumante ciambella di pasta! Il gusto gradevolmente amarognolo del radicchio di Treviso si sposa perfettamente con il saporito ragù di salsiccia, il tutto reso ancora più appetitoso dalla scamorza filante ed irresistibile! Scommettiamo che i vostri amici vi chiederanno anche una seconda e una terza fetta?


						
						

														INGREDIENTI
							
							                            
                                
    								
    									
    										
    										1218
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1218
    					
    					    					    					
    					    Carboidrati
    					    g
    					    72
    					
    					    					    					
    					      di cui zuccheri
    					    g
    					    4.3
    					
    					    					    					
    					    Proteine
    					    g
    					    42.6
    					
    					    					    					
    					    Grassi
    					    g
    					    83.3
    					
    					    					    					
    					      di cui saturi
    					    g
    					    20.25
    					
    					    					    					
    					    Fibre
    					    g
    					    4.4
    					
    					    					    					
    					    Colesterolo
    					    mg
    					    117
    					
    					    					    					
    					    Sodio
    					    mg
    					    1824
    					
    					    				
    			
                            
													


						
														
							
														Ingredienti per una teglia di 22cm di diametro e 10cm altezza:
							

							
								

																	Sedanini Rigati
								
								
								
																	320
									g
																

								

							
								

																	Salsiccia
								
								
								
																	600
									g
																

								

							
								

																	Radicchio
								
								
								rosso
																	200
									g
																

								

							
								

																	Scamorza (provola)
								
								
								
																	180
									g
																

								

							
								

																	Rosmarino
								
								
								
																	
									q.b.
																

								

							
								

																	Semi di finocchio
								
								
								
																	
									q.b.
																

								

							
								

																	Vino bianco
								
								
								
																	60
									g
																

								

							
								

																	Olio extravergine d'oliva
								
								
								
																	50
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														per la teglia
							

							
								

																	Olio extravergine d'oliva
								
								
								
																	20
									g
																

								

							
								

																	Pangrattato
								
								
								
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il timballo al radicchio, salsiccia e scamorza iniziate dalla preparazione della salsiccia. Effettuate un’incisione al budello della salsiccia 1 ed eliminatelo tirandolo con delicatezza verso l’esterno 2. Sgranate la salsiccia aiutandovi con le mani 3 o con una forchetta, quindi tenetela da parte in una ciotola.
									

								

															

																		
																															
											
										
																														
																		Procedete lavando ed asciugando bene il rosmarino. Poi staccate le foglie dal rametto 4 e tritatele finemente con un coltello 5. Unite i semi di finocchio 6. 
									

								

															

																		
																															
											
										
																														
																		Tritate il tutto nuovamente e tenetelo da parte 7.  Procedete con il radicchio, eliminandone la parte bianca, più dura 8 e tagliandolo a striscioline 9.
									

								

															

																		
																															
											
										
																														
																		Tagliate a cubetti non troppo grossi anche la scamorza 10. Ora avete pronti tutti gli ingredienti per il condimento. Mettete a scaldare un tegame con abbondante acqua salata per cuocere la pasta. Dopodiché prendete una padella dal fondo antiaderente e fate rosolare uno spicchio di aglio in un filo d'olio 11. Quando avrà ottenuto una colorazione dorata, eliminatelo 12.
									

								

															

																		
																															
											
										
																														
																		Aggiungete la salsiccia 13 e fatela rosolare per circa 4-5 minuti a fuoco moderato, mescolandola di tanto in tanto per ottenere una cottura uniforme 14. Poi aromatizzate con il trito aromatico 15.
									

								

															

																		
																															
											
										
																														
																		Regolate di sale 16, pepe 17 e sfumate con vino bianco 18. Lasciate cuocere abbassando la fiamma per circa 10-15 minuti.
									

								

															

																		
																															
											
										
																														
																		Se necessario aggiungete un mestolo di acqua di cottura della pasta 19. Quando il ragù di salsiccia sarà cotto, spegnete il fuoco ed aggiungete il radicchio 20, mescolandolo agli altri ingredienti 21.
									

								

															

																		
																															
											
										
																														
																		L’acqua nel tegame sarà ora a bollore e potrete lessare la pasta 22. Scolatela ancora al dente e versatela  direttamente nella padella con il condimento 23 e unitela agli altri ingredienti 24.
									

								

															

																		
																															
											
										
																														
																		Quando avrete amalgamato gli ingredienti 25 unite i cubetti di scamorza 26 e mescolate nuovamente 27. Tenete da parte mentre preparate la teglia per cuocere il timballo.
									

								

															

																		
																															
											
										
																														
																		Prendete una teglia per ciambelle di 22 cm di diametro e 10 cm di altezza. Oleatela 28, aiutandovi con un pennello 29  e cospargetela con il pangrattato 30 
									

								

															

																		
																															
											
										
																														
																		Trasferite la pasta nella teglia 31. Infornate in forno statico preriscaldato a 180°C per 20 minuti (se avete un forno ventilato a 160°C per 10 minuti). Trascorso il tempo di cottura, estraete la teglia dal forno 32. Infine, lasciate riposare alcuni minuti prima di sformare il vostro timballo al radicchio, salsiccia e scamorza su un piatto da portata 33 e gustatelo ancora caldo!
									

								

							
					    