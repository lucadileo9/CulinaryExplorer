Difficoltà: Media
Il pollo al verde è un secondo piatto sfizioso e tutto da gustare. La copertura verde che riveste i diversi tagli di pollo e dà il nome a questa ricetta, si ottiene in modo semplice e veloce, sfruttando il sapore e le proprietà di tante erbe aromatiche.
Una volta tritati finemente bietole, prezzemolo, erba cipollina, rosmarino, salvia, maggiorana e timo, basta infarinare i vari pezzi di pollo che avete tagliato e disossato e poi passarli in questo composto verde e profumato.
Per mantenere la morbidezza del pollo durante la cottura in forno, poi, potete irrorare il tutto con un po’ di latte o brodo prima di infornare. Il risultato sarà un piatto succulento , saporito e aromatico: il mix di sapori del trito verde, infatti, esalta il gusto più neutro e delicato della carne bianca, e forma un binomio ancora più riuscito con la sua tenera consistenza. Preparando il pollo al verde uscirete fuori dai soliti schemi e porterete in tavola un tripudio di colore e gusto, non vi resta che prepararlo e assaporarlo a pieno, fino all’ultimo aroma!


												
						
						

														INGREDIENTI
							
							                            
                                
    								
    									
    										
    										390
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    390
    					
    					    					    					
    					    Carboidrati
    					    g
    					    25.3
    					
    					    					    					
    					      di cui zuccheri
    					    g
    					    6.2
    					
    					    					    					
    					    Proteine
    					    g
    					    37.1
    					
    					    					    					
    					    Grassi
    					    g
    					    15.6
    					
    					    					    					
    					      di cui saturi
    					    g
    					    3.92
    					
    					    					    					
    					    Fibre
    					    g
    					    3.1
    					
    					    					    					
    					    Colesterolo
    					    mg
    					    126
    					
    					    					    					
    					    Sodio
    					    mg
    					    498
    					
    					    				
    			
                            
													


						
							
							

							
								

																	Pollo
								
								
								
																	1
									kg
																

								

							
								

																	Bietole
								
								
								
																	200
									g
																

								

							
								

																	Prezzemolo
								
								
								
																	20
									g
																

								

							
								

																	Farina 00
								
								
								
																	100
									g
																

								

							
								

																	Latte intero
								
								
								
																	90
									ml
																

								

							
								

																	Scalogno
								
								
								
																	1
									
																

								

							
								

																	Erba cipollina
								
								
								fili
																	6
									
																

								

							
								

																	Salvia
								
								
								
																	5
									foglie
																

								

							
								

																	Maggiorana
								
								
								
																	5
									rametti
																

								

							
								

																	Timo
								
								
								
																	4
									rametti
																

								

							
								

																	Rosmarino
								
								
								
																	2
									rametti
																

								

							
								

																	Aglio
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il pollo al verde, iniziare pulendo le bietole: lavatele sotto acqua corrente 1 e ponetele su un tagliere, quindi eliminate i gambi 2. Dopodichè sfogliate tutte le erbe aromatiche e trasferitele in delle ciotoline 3.
									

								

															

																		
																															
											
										
																														
																		Ponete le bietole pulite in un mixer 4 e frullate fino a tritarle finemente 5. Unite ora le varie erbe aromatiche, iniziando dal prezzemolo 6.
									

								

															

																		
																															
											
										
																														
																		Continuate aggiungendo gli steli di erba cipollina 7, le foglie di salvia 8 e gli aghi di rosmarino 9.
									

								

															

																		
																															
											
										
																														
																		Unite la maggiorana 10, le foglioline di timo 11 e quindi frullate nuovamente il tutto fino ad ottenere un composto uniforme e ben tritato 12. Trasferite su un piatto e mettete da parte.
									

								

															

																		
																															
											
										
																														
																		A questo punto proseguite con la pulizia e il taglio del pollo: ponete il pollo intero su un tagliere e iniziate tagliando le ali 13, procedete separando le cosce 14 e infine dividete e disossate il petto, assicurandovi di aver eliminato l’osso a forma di Y e gli altri pezzi di cartilagine 15.Potete anche utilizzare il pollo già tagliato e disossato che trovate al supermercato.
									

								

															

																		
																															
											
										
																														
																		Spellate i vari pezzi di pollo che avete tagliato 16 e poi infarinateli 17. Una volta infarinati, prendete il trito di bietole ed erbe aromatiche che avevate messo da parte e passateci i pezzi di pollo fino ad impanarli su entrambi i lati 18.
									

								

															

																		
																															
											
										
																														
																		Versate un filo d’olio in una teglia capiente e poneteci uno spicchio d’aglio sbucciato diviso a metà e unite anche lo scalogno che avete tritato finemente in precedenza 19. Ora disponete i pezzi di pollo infarinati ed impanati nella teglia 20 e irrorateli con il latte per ammorbidirli e non farli seccare durante la cottura 21. Potete sostituire il latte anche con del brodo vegetale, scoprite come prepararlo consultando la nostra Scuola di cucina: brodo vegetale.
									

								

															

																		
																															
											
										
																														
																		Salate e pepate a piacere 22 e infornate in forno statico già caldo a 180° per 35-40 minuti 23, se usate il forno ventilato, cuocete a 160° per 25/30 minuti. Quando il pollo risulterà leggermente abbrustolito in superficie e il sughetto si sarà un po’ rappreso 24, il vostro pollo al verde è pronto per essere servito ben caldo, accompagnato da un contorno di patate!
									

								

							
					    