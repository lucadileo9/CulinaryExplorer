Difficoltà: Media
Le crespelle farcite al forno sono un primo piatto appetitoso e avvolgente, un tripudio di colori e sapori autunnali che rallegrerà la tavola della domenica. Abbiamo impreziosito le tipiche crepe salate casalinghe con un succulento ripieno a base di zucca e guanciale, un duo stuzzicante che bilancia egregiamente dolcezza e sapidità. Come tutti i primi piatti al forno, non poteva mancare il tocco cremoso, conferito da una vellutata crema di provolone, facile e veloce da preparare. Lasciatevi tentare anche voi da queste deliziose crespelle ripiene al forno!


						
						

														INGREDIENTI
							
							                            
                                
    								
    									
    										
    										957
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    957
    					
    					    					    					
    					    Carboidrati
    					    g
    					    25.5
    					
    					    					    					
    					      di cui zuccheri
    					    g
    					    9
    					
    					    					    					
    					    Proteine
    					    g
    					    32.9
    					
    					    					    					
    					    Grassi
    					    g
    					    80.4
    					
    					    					    					
    					      di cui saturi
    					    g
    					    38.59.00
    					
    					    					    					
    					    Fibre
    					    g
    					    1.3
    					
    					    					    					
    					    Colesterolo
    					    mg
    					    228
    					
    					    					    					
    					    Sodio
    					    mg
    					    996
    					
    					    				
    			
                            
													


						
														
							
														Ingredienti (per 6 crespelle da 24 cm di diametro)
							

							
								

																	Uova
								
								
								(1 medio)
																	55
									g
																

								

							
								

																	Farina 00
								
								
								
																	80
									g
																

								

							
								

																	Latte intero
								
								
								
																	170
									g
																

								

							
								

																	Burro
								
								
								
																	40
									g
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per il ripieno
							

							
								

																	Zucca
								
								
								da pulire
																	600
									g
																

								

							
								

																	Guanciale
								
								
								
																	200
									g
																

								

							
								

																	Provolone
								
								
								
																	170
									g
																

								

							
								

																	Rosmarino
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														per la crema al formaggio
							

							
								

																	Provolone
								
								
								
																	80
									g
																

								

							
								

																	Panna fresca liquida
								
								
								
																	160
									g
																

								

							
														
							
						
														
							
														per gratinare
							

							
								

																	Parmigiano Reggiano DOP
								
								
								da grattugiare
																	40
									g
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le crespelle farcite al forno cominciate dalla preparazione dell'impasto delle crespelle. Fondete il burro a fuoco molto basso in un pentolino e poi fatelo intiepidire; intanto in una ciotola rompete l’uovo e stemperateleìo con il latte 1. Con un colino setacciate la farina direttamente nel recipiente con uova e latte 2 e, man a mano, amalgamate con la frusta e con delicatezza 3 per non formare grumi.
									

								

															

																		
																																											
											
										
																						
											
										
																						
											
										
																																										
																		Unite anche il burro fuso lasciato intiepidire 4, mescolate 5 e poi coprite con pellicola trasparente 6, lasciando riposare l’impasto in frigorifero per una mezzora.
									

								

															

																		
																																											
											
										
																						
											
										
																						
											
										
																																										
																		Scaldate e ungete lievemente una padella per crepe di circa 24 cm di diametro, o una padella antiaderente dal fondo spesso: ungete con pochissimo burro e passate con carta da cucina tutta la superficie (questa operazione sarà da ripetere almeno un'altra volta, dopo aver cotto le prime due crepe). Versate un mestolo di composto alla volta 7 e distribuitelo su tutta la superficie usando l'apposito attrezzo, altrimenti vi basterà roteare la padella e far scorrere la crema, così da ottenere un disco che ricopre interamente la superficie. Non appena i bordi iniziano a sollevarsi potrete aiutarvi con una spatola per staccarla 8 e girare delicatamente la crespella dall’altra parte, così da cuocerla uniformemente. Ci vorrà circa 1 minuto e mezzo da un lato e 30 secondi dall’altro, per un totale di un paio di minuti. Continuate così fino a cuocere tutte le crepe e man mano disponetele su un piatto 9, copritele con pellicola non appena saranno raffreddate, così non si asciugheranno. Dovrete ottenere 6 crespelle da 24 cm circa.
									

								

															

																		
																																											
											
										
																						
											
										
																						
											
										
																																										
																		Ora occupatevi del ripieno: pulite la zucca, dovrete ottenere circa 400 g di polpa, quindi tagliatela a cubetti 10 e fate lo stesso anche con il guanciale 11. In una padella saltate il guanciale 12.
									

								

															

																		
																																											
											
										
																						
											
										
																						
											
										
																																										
																		Quando sarà dorato 13, toglietelo dalla padella 14 e versate la zucca 15. Cuocete per circa 15 minuti.
									

								

															

																		
																																											
											
										
																						
											
										
																						
											
										
																																										
																		Salate e profumate con il rosmarino tritato 16. Unite quindi il guanciale e tenete da parte 17. Ora grattugiate il provolone con una grattugia a fori larghi 18.Tenete da parte il formaggio per la crema.
									

								

															

																		
																																											
											
										
																						
											
										
																						
											
										
																																										
																		Ora farcite le crespelle con il ripieno e il provolone grattugiato 19 20. Chiudete a forma di involtino 21.Tenete da parte un cucchiaio di ripieno per guarnire la teglia.
									

								

															

																		
																																											
											
										
																						
											
										
																						
											
										
																																										
																		Tagliate in 3 parti uguali le crespelle 22 e tenete da parte. Scaldate la panna e, quando sfiora il bollore, versate 80 g di provolone 23 e mescolate 24 per scioglierlo.
									

								

															

																		
																																											
											
										
																						
											
										
																						
											
										
																																										
																		In una pirofila versate 2-3 cucchiai di crema 25, adagiate sulla pirofila le crespelle 26. Versate sopra il resto della crema 27.
									

								

															

																		
																																											
											
										
																						
											
										
																						
											
										
																																										
																		Completate con il Parmigiano grattugiato 28 e il ripieno avanzato 29. Cuocete in forno statico a 200° per 15 minuti. Trascorsi i 15 minuti passate alla modalità grill a 230° per circa 4-5 minuti. Servire le crespelle ripiene al forno ben calde 30!
									

								

							
					    