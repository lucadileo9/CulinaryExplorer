Difficoltà: Facile
Dopo il grande successo della torta al latte caldo, amata da tutti per la sua irresistibile e particolare consistenza, così morbida e soffice da aggiudicarsi l’appellativo di sponge cake, abbiamo ceduto alla tentazione di provare altre sfiziose varianti. Il primo pensiero è andato al cacao, il secondo.. al caffèlatte! Perché non provare ad aggiungere del caffè alla miscela per conferire una gradevole nota tostata e aromatica? Detto fatto: abbiamo realizzato la torta al latte caldo e caffè! Il risultato è un dolce profumato dalla tinta bruna che mantiene la promessa di morbidezza unica e speciale che contraddistingue questa preparazione. Portate in tavola una ventata golosa di novità con la torta al latte caldo e caffè, per tutti gli amanti di questa bevanda perfetta per realizzare dolci come torte e ciambelle e piccole bontà come dei biscottini!


												
						
						

														INGREDIENTI
							
							                            
                                
    								
    									
    										
    										211
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    211
    					
    					    					    					
    					    Carboidrati
    					    g
    					    29.3
    					
    					    					    					
    					      di cui zuccheri
    					    g
    					    16.6
    					
    					    					    					
    					    Proteine
    					    g
    					    4.5
    					
    					    					    					
    					    Grassi
    					    g
    					    8.4
    					
    					    					    					
    					      di cui saturi
    					    g
    					    4.51
    					
    					    					    					
    					    Fibre
    					    g
    					    0.5
    					
    					    					    					
    					    Colesterolo
    					    mg
    					    85
    					
    					    					    					
    					    Sodio
    					    mg
    					    97
    					
    					    				
    			
                            
													


						
							
														Ingredienti per uno stampo da 20 cm
							

							
								

																	Latte intero
								
								
								
																	150
									g
																

								

							
								

																	Caffè
								
								
								della moka
																	50
									g
																

								

							
								

																	Farina 00
								
								
								
																	200
									g
																

								

							
								

																	Zucchero
								
								
								
																	180
									g
																

								

							
								

																	Burro
								
								
								
																	90
									g
																

								

							
								

																	Uova
								
								
								(circa 4 medie)
																	210
									g
																

								

							
								

																	Lievito in polvere per dolci
								
								
								
																	6
									g
																

								

							
								

																	Sale fino
								
								
								
																	1
									pizzico
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la torta al latte caldo al caffè, per prima cosa preriscaldate il forno in modalità statica a 180°. Passate quindi alla preparazione dell’impasto: raccogliete le uova in una ciotola, aggiungete un pizzico di sale 1 e azionate le fruste elettriche. Mentre le fruste sono in funzione, aggiungete a poco a poco lo zucchero 2, così si assorbirà meglio. Quando il composto risulterà chiaro e spumoso, all’incirca 10 minuti dopo, fermatele fruste elettriche 3.
									

								

															

																		
																															
											
										
																														
																		Setacciate nella stessa ciotola la farina e lievito 4, aggiungendoli gradualmente mentre mescolate con la spatola dal basso verso l’alto 5, in modo da inglobarle senza smontare il composto. Ora prelevate un paio di cucchiai d’impasto e tenetele da parte in un’altra ciotola 6.
									

								

															

																		
																															
											
										
																														
																		In un pentolino scaldate il latte a fuoco medio, poi versate il burro a pezzetti 7: scioglietelo completamente e portate il composto a sfiorare il bollore. Preparate il caffè e aggiungetelo nel pentolino 8. Mescolate per amalgamare 9.
									

								

															

																		
																															
											
										
																														
																		Versate il composto di latte e caffè caldo nel recipiente con le cucchiaiate di impasto che avevate prelevato in precedenza 10. Mescolate con cura con la frusta, otterrete una sorta di pastella 11. Ora versate questa pastella poco alla volta nel recipiente più grande con il resto dell’impasto 12,
									

								

															

																		
																															
											
										
																														
																		mescolate delicatamente man a mano che incorporate con una spatola 13. L’impasto è pronto 14. Imburrate uno stampo da 20 cm di diametro 15
									

								

															

																		
																															
											
										
																														
																		e versate qui l’impasto 16. Cuocete il dolce in forno statico preriscaldato a 180° sul ripiano più basso (non a contatto con la base) per circa 45 minuti. Trascorsi i primi 25 minuti, spostate la teglia sul ripiano centrale e proseguite per i restanti 20 minuti. Per verificare la cottura fate la prova dello stecchino: inserite lo stecchino nella torta e, una volta estratto, assicuratevi che lo stecchino sia asciutto prima di sfornare. A cottura ultimata, sfornatela e lasciatela intiepidire, estraetela dalla tortiera e lasciatela raffreddare completamente 17. La vostra torta al latte caldo al caffè è pronta per essere servita 18.
									

								

							
					    