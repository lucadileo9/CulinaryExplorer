Difficoltà: Facile
Tra gli esperimenti culinari che amiamo di più ci sono le ricette rivisitate dei grandi classici regionali che hanno ispirato tante appetitose varianti. Gli straccetti di pollo alla sorrentina che dal piatto originale hanno mutuato il cremoso condimento, le crocchette cacio e pepe che rievocano i sapori intensi del tipico primo piatto romano o ancora le alici alla parmigiana, torrette ricche di ingredienti stuzzicanti da scoprire strato dopo strato, proprio come il piatto d’origine. Accanto a queste prelibatezze vi proponiamo un’altra ricetta sfiziosa, perfetta per arricchire i vostri antipasti estivi: le melanzane a beccafico. Il beccafico è un tipico condimento siciliano per le sarde, ne esistono diverse varianti a seconda della zona. Dopo aver provato a condire la lonza alla stessa maniera, per una variante estiva abbiamo pensato alle melanzane a beccafico. Le melanzane grigliate avvolgono la farcia di uvetta, pinoli, pangrattato e Pecorino e la gratinatura in forno rende questi involtini invitanti già solo al profumo sprigionato in forno che riempirà la vostra cucina di buono! Certamente non deluderanno le aspettative neanche al primo morso!


												
						
						

														INGREDIENTI
							
							                            
                                
    								
    									
    										
    										211
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    211
    					
    					    					    					
    					    Carboidrati
    					    g
    					    22.2
    					
    					    					    					
    					      di cui zuccheri
    					    g
    					    9.7
    					
    					    					    					
    					    Proteine
    					    g
    					    7.3
    					
    					    					    					
    					    Grassi
    					    g
    					    10.4
    					
    					    					    					
    					      di cui saturi
    					    g
    					    2.45
    					
    					    					    					
    					    Fibre
    					    g
    					    3.2
    					
    					    					    					
    					    Colesterolo
    					    mg
    					    7
    					
    					    					    					
    					    Sodio
    					    mg
    					    470
    					
    					    				
    			
                            
													


						
							
														Ingredienti per 6 involtini
							

							
								

																	Melanzane
								
								
								(1 grande)
																	360
									g
																

								

							
								

																	Pangrattato
								
								
								
																	100
									g
																

								

							
								

																	Pecorino
								
								
								da grattugiare
																	40
									g
																

								

							
								

																	Uvetta
								
								
								
																	60
									g
																

								

							
								

																	Pinoli
								
								
								
																	50
									g
																

								

							
								

																	Olio extravergine d'oliva
								
								
								
																	3
									cucchiai
																

								

							
								

																	Prezzemolo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare le melanzane a beccafico per prima cosa lavate e asciugate le melanzane, quindi tagliatele a fette spesse 1 centimetro 1, dovrete ottenere circa 6 fette, riponetele in una ciotola cosparse con il sale 2, copritele con pellicola 3 e lasciatele spurgare per 15 minuti, così rilasceranno la loro acqua.
									

								

															

																		
																															
											
										
																														
																		Intanto lavate l'uvetta poi mettetela in ammollo nell’acqua 4 così da ammorbidirla. In una padella capiente scaldate un paio di cucchiai d'olio, versate il pangrattato 5 e i pinoli 6 e tostate per qualche minuto.
									

								

															

																		
																															
											
										
																														
																		Lasciate raffreddare il composto tostato di pangrattato e pinoli 7 e poi versatelo in una ciotola, aggiungete anche il Pecorino grattugiato 8 e il prezzemolo tritato 9,
									

								

															

																		
																															
											
										
																														
																		mescolate e tenete da parte 10. Intanto scolate l’uvetta che si sarà ammorbidita 11 e sciacquate anche le melanzane sotto l’acqua corrente 12.
									

								

															

																		
																															
											
										
																														
																		Scaldate una piastra e, quando sarà ben calda, adagiate le fette di melanzane e grigliatele da entrambi i lati fino a che non saranno morbide e non presenteranno le tipiche striature 13. Una volta terminata la cottura delle melanzane, adagiatele su un tagliere e distribuite sopra la panatura precedentemente preparata 14. Farcite con l’uvetta 15
									

								

															

																		
																															
											
										
																														
																		e avvolgete le melanzane dal lato corto 16 per creare un rotolino 17, fermate le estremità con uno stuzzicadenti 18.
									

								

															

																		
																															
											
										
																														
																		Man mano che formate gli involtini, adagiateli su una teglia rivestita con carta da forno, cospargeteli con la restante panatura, salate, pepate e irrorateli con un filo di olio di oliva 19. Cuocete gli involtini in forno statico preriscaldato a 200° per 20 minuti o fino a doratura 20. A cottura ultimata, sformate le vostre melanzane a beccafico e servitele ben calde 21.
									

								

							
					    