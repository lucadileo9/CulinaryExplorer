Difficoltà: Facile
Si dice che il loro nome derivi dalla forma che ricorda le chieriche dei frati; sono fritti, meravigliosamente fritti, e si preparano tutto l’anno, non solo a Carnevale; sembrano ciambelle, ma gli estimatori di questo dolce steet food giurano che sono una cosa del tutto diversa: stiamo parlando dei frati fritti! Sardi per molti, ma toscani per i più, questi deliziosi cerchi di pasta dolce lievitata e passata nello zucchero conoscono tante versioni quante sono le famiglie, i chioschi e le botteghe che se ne tramandano la ricetta, custodendone gelosamente i segreti. Nell’impossibilità di risalire alla ricetta originale di queste soffici bontà, ci siamo affidati alla nostra redattrice lucchese, che è andata per noi a spulciare nei vecchi ricettari di nonne e zie alla ricerca di prove e indizi golosi… i nostri chef ci hanno messo del loro ed ecco il risultato: frati fritti semplicissimi da preparare, profumati e genuini, che faranno leccare i baffi a tutta la famiglia! Siete curiosi? Armatevi di zucchero e farina, e cominciate ad impastare, l’ora di merenda è vicina! 


						
						

														INGREDIENTI
							
							                            
                                
    								
    									
    										
    										232
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    232
    					
    					    					    					
    					    Carboidrati
    					    g
    					    52.1
    					
    					    					    					
    					      di cui zuccheri
    					    g
    					    15.7
    					
    					    					    					
    					    Proteine
    					    g
    					    5.3
    					
    					    					    					
    					    Grassi
    					    g
    					    0.3
    					
    					    					    					
    					      di cui saturi
    					    g
    					    0.08
    					
    					    					    					
    					    Fibre
    					    g
    					    1.2
    					
    					    					    					    					
    					    Sodio
    					    mg
    					    77
    					
    					    				
    			
                            
													


						
														
							
														Ingredienti per circa 10 frati da 10 cm di diametro
							

							
								

																	Zucchero
								
								
								
																	50
									g
																

								

							
								

																	Farina 00
								
								
								
																	500
									g
																

								

							
								

																	Olio di semi
								
								
								
																	50
									g
																

								

							
								

																	Acqua
								
								
								tiepida
																	300
									g
																

								

							
								

																	Scorza di limone
								
								
								
																	1
									
																

								

							
								

																	Lievito di birra secco
								
								
								
																	3
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per friggere e zuccherare i frati
							

							
								

																	Olio di semi
								
								
								per friggere
																	800
									g
																

								

							
								

																	Zucchero
								
								
								per la superficie
																	100
									g
																

								

							
								

																	Olio di semi
								
								
								per ungere le mani e il piano da lavoro
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i frati fritti cominciate setacciando la farina all’interno di una planetaria munita di foglia. Unite anche lo zucchero 1, il lievito 2 e la scorza grattugiata di 1 limone non trattato 3.
									

								

															

																		
																															
											
										
																														
																		Azionate quindi la planetaria, e versate al suo interno l’olio a filo 4 e, una volta assorbito, fate lo stesso con l’acqua a temperatura ambiente 5. Una volta che anch’essa risulta incorporata all’impasto, sostituite la foglia con il gancio, e proseguite ad impastare a velocità media: dovrete lavorarlo per un totale di 7-8 minuti, versando il pizzico di sale quando saranno passati i primi 5 minuti 6.
									

								

															

																		
																															
											
										
																														
																		Alla fine l’impasto dovrà risultare ben incordato intorno al gancio 7. Ungete leggermente il piano da lavoro e trasferitevi l’impasto 8, quindi lavoratelo brevemente per conferirgli la forma di una palla 9.
									

								

															

																		
																															
											
										
																														
																		Ponetelo all’interno di un’ampia ciotola e sigillate con della pellicola trasparente 10. Lasciate che l’impasto lieviti nel forno spento con la luce accesa per circa 3 ore: trascorso questo tempo, il suo volume dovrà essere raddoppiato 11. Mettete a scaldare l’olio in una capiente padella. Mentre raggiunge i 170° C, munitevi di tarocco e prelevate circa 90 g di impasto 12.
									

								

															

																		
																															
											
										
																														
																		Ungete il piano da lavoro e oliatevi leggermente anche le mani 13, in modo da maneggiare l’impasto con maggiore facilità; sul piano da lavoro, allungate la vostra porzione di impasto per formare un filoncino 14. Agganciate i lembi del filoncino 15
									

								

															

																		
																															
											
										
																														
																		E sigillateli per ottenere la forma di una ciambella di circa 10 cm di diametro 16. Appena finito di formare il vostro frate, immergetelo in olio caldo a 170° C 17 e friggetelo per 3-4 minuti su ciascun lato 18.
									

								

															

																		
																															
											
										
																														
																		Quando il frate risulta ben dorato su entrambi i lati, scolatelo su carta assorbente 19 e passatelo, acora caldo, in una pirofila bassa e larga in cui avrete posto lo zucchero semolato 20, rigirandolo in modo da inzuccherarlo uniformemente. Proseguite in questo modo fino ad esaurire l’impasto: dovrete ottenere 9-10 frati. Gustate i vostri frati fritti ben caldi 21: irresistibili!
									

								

							
					    