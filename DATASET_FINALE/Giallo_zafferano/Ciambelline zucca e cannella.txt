Difficoltà: Media
Immaginate l'espressione di Homer Simpson alla vista delle ciambelle... noi abbiamo fatto la stessa faccia sognante quando dalla nostra cucina sono uscite queste deliziose ciambelline zucca e cannella! Avete letto bene: sono piccoli anelli fritti dolci, al cui impasto non si aggiungono le patate come al solito per farle venire morbide, ma latte condensato e polpa di zucca. La cannella poi si sposa perfettamente con questo versatile ortaggio autunnale, per dar vita ad una merenda che ingolosirà grandi e piccoli! Soffici e dal sapore delicatamente dolce, queste ciambelline zucca e cannella sono riuscite davvero con il buco! Provare per credere!


						
						

														INGREDIENTI
							
													


						
														
							
														Ingredienti per l'impasto di 25 ciambelline
							

							
								

																	Zucca
								
								
								peso da cotta
																	160
									g
																

								

							
								

																	Farina 00
								
								
								
																	325
									g
																

								

							
								

																	Burro
								
								
								
																	50
									g
																

								

							
								

																	Scorza di limone
								
								
								
																	1
									
																

								

							
								

																	Latte condensato
								
								
								
																	170
									g
																

								

							
								

																	Cannella in polvere
								
								
								
																	2
									g
																

								

							
								

																	Lievito di birra secco
								
								
								
																	4
									g
																

								

							
								

																	Zucchero
								
								
								
																	50
									g
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	600
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le ciambelline zucca e cannella iniziate dalla preparazione della zucca: tagliatela a metà e privatela dei semini e dei filamenti interni 1. Quindi dividetela in fette più piccole che riporrete su una leccarda foderata con carta forno 2. Infornate in forno statico preriscaldato a 200°C per 60 minuti (se utilizzate il forno ventilato basteranno 180°C per 50 minuti circa) 3.
									

								

															

																		
																															
											
										
																														
																		Trascorso il tempo di cottura estraete la leccarda 4, lasciate intiepidire ed eliminate la buccia esterna 5. Poi, aiutandovi con uno schiacciapatate, trasformatela in purea 6, dovrete ottenerne circa 200 g. Tenetela per il momento da parte.
									

								

															

																		
																															
											
										
																														
																		Procedete facendo fondere il burro in un pentolino; una volta fuso lasciatelo intiepidire. Dopodiché setacciate la farina in una ciotola capiente 7. Ora unite il lievito disidratato 8 e, aiutandovi con un colino a maglie strette e un cucchiaio, setacciate anche la zucca nella ciotola 9. 
									

								

															

																		
																															
											
										
																														
																		Aromatizzate grattugiando la scorza non trattata di un limone. Versate quindi la cannella 10, il burro fuso ormai tiepido 11 e il latte condensato 12.
									

								

															

																		
																															
											
										
																														
																		Lavorate energicamente l’impasto con le mani fino a ottenere un composto omogeneo 13: dovrà risultare compatto. Dategli forma sferica e ponete a riposare in una ciotola coperta da pellicola alimentare trasparente 14; lasciate lievitare così a temperatura ambiente per circa 2 ore. Trascorso questo tempo l’impasto dovrà essere raddoppiato di volume 15.
									

								

															

																		
																															
											
										
																														
																		Appoggiatelo su un piano leggermente infarinato e stendetelo con un mattarello 16 fino ad ottenere un disco dello spessore di circa 0,5 cm. Coppatelo con un coppa pasta del diametro di 7 cm 17. Ripetete l’operazione per tutto l’impasto e poi coppate ciascun disco internamente con un coppa pasta dal diametro di 3 cm 18 per ottenere la classica forma a ciambella con foro centrale. Potete proseguire con il resto dell'impasto e impastare i ritagli nuovamente per poi farli riposare per almeno 30 minuti a temperatura ambiente prima di stendere e coppare nuovamente.
									

								

															

																		
																															
											
										
																														
																		Mentre create le ciambelle disponetele mano a mano in un vassoio foderato con carta forno 19: abbiate cura di disporle ben distanziate l’una dall’altra. Questa operazione è necessaria perché dovrete far lievitare a temperatura ambiente ancora 1 ora le ciambelline: così distanziate eviterete che si possano attaccare le une alle altre. Trascorso il tempo di lievitazione scaldate l’olio e portatelo ad una temperatura di 170°C (vi suggeriamo di misurare la corretta temperatura con un termometro da cucina). Immergete le ciambelline 20, al massimo 2 alla volta per non abbassare la temperatura dell’olio. Lasciatele friggere per circa 2-3 minuti girandole a metà cottura con una forchetta o una schiumarola fino a che non otterranno una colorazione dorata da ambo i lati 21.
									

								

															

																		
																															
											
										
																														
																		Poi aiutandovi con una schiumarola scolate l’olio in eccesso dalle ciambelle sollevandole leggermente dal tegame e trasferitele su un vassoio foderato con carta assorbente da cucina per farle asciugare 22. Se preferite potete rotolare nello zucchero semolato le ciambelline ancora calde 23 fino a che non saranno ben coperte su tutta la superficie. Le vostre ciambelline alla zucca e cannella sono quindi pronte per essere gustate 24!
									

								

							
					    