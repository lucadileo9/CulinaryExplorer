Difficoltà: Facile
Per la ricetta di oggi cominciamo con qualche indizio: il nome dialettale è ‘rocculi fucati’ oppure ‘broccoli fuati’ in siciliano, ‘sparacieddi accupati’ in palermitano. Si, l’avete capito, stiamo parlando dei broccoli affogati! Sono un contorno tipico della gastronomia siciliana: in particolar modo a Catania i "vrocculi affogati" vengono preparati per le festività natalizie, per accompagnare secondi di carne. Come tutte le ricette della tradizione ne esistono molte versioni; si tratta di una ricetta facile da preparare grazie anche alla semplicità degli ingredienti con cui è realizzata: broccoli, acciughe, Pecorino e… vino rosso. Questi broccoli sono un contorno così ricco e sostanzioso tale da poter essere usato anche come secondo piatto. La corposità del vino unita al sapore intenso del Pecorino renderanno questa verdura ancora più appetitosa e dal sapore unico!


												
						
						

														INGREDIENTI
							
							                            
                                
    								
    									
    										
    										372
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    372
    					
    					    					    					
    					    Carboidrati
    					    g
    					    6
    					
    					    					    					
    					      di cui zuccheri
    					    g
    					    6
    					
    					    					    					
    					    Proteine
    					    g
    					    18.2
    					
    					    					    					
    					    Grassi
    					    g
    					    28.4
    					
    					    					    					
    					      di cui saturi
    					    g
    					    9.32
    					
    					    					    					
    					    Fibre
    					    g
    					    5.6
    					
    					    					    					
    					    Colesterolo
    					    mg
    					    47
    					
    					    					    					
    					    Sodio
    					    mg
    					    1102
    					
    					    				
    			
                            
													


						
							
							

							
								

																	Broccoli
								
								
								
																	1
									kg
																

								

							
								

																	Cipolle
								
								
								
																	50
									g
																

								

							
								

																	Olio extravergine d'oliva
								
								
								
																	60
									g
																

								

							
								

																	Acciughe sott'olio
								
								
								filetti
																	20
									g
																

								

							
								

																	Prezzemolo
								
								
								
																	
									q.b.
																

								

							
								

																	Pecorino
								
								
								fresco grattugiato
																	150
									g
																

								

							
								

																	Vino rosso
								
								
								 
																	100
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i broccoli affogati iniziate mondando la cipolla 1, elimintate il peduncolo poi tritaela finemente 2 e tenetela da parte. Poi lavate e asciugate bene il prezzemolo e tritate anch’esso finemente 3.
									

								

															

																		
																															
											
										
																														
																		Procedete con i broccoli: scartatene le foglie e privateli delle cime fiorite. Poi dividete le cimette dal gambo centrale 4 e lavateli sotto un getto di acqua fredda 5. Ora prendete un tegame antiaderente dal fondo largo: versate 30 g di olio e fate rosolare uno spicchio di aglio 6 per insaporire.
									

								

															

																		
																															
											
										
																														
																		Quando avrà una colorazione dorata, eliminatelo 7. Fate poi rosolare a fuoco molto basso per circa 5-6 minuiti anche la cipolla 8 e quando sarà appassita unite metà delle acciughe scolate dell'olio di conservazione 9.
									

								

															

																		
																															
											
										
																														
																		A questo punto versate le cime di broccolo nel tegame 10, regolando di sale 11 e pepe. Quindi irrorate con il restante olio 12.
									

								

															

																		
																															
											
										
																														
																		Cospargete con il pecorino 13 e le rimanenti acciughe sempre scolate dell'olio in eccesso 14. Poi coprite con il coperchio e lasciate cuocere a fuoco molto basso per 25 minuti 15: i broccoli si cuoceranno grazie al vapore che si crea all’interno del tegame. Non mescolateli mai per evitare che si sfaldino.
									

								

															

																		
																															
											
										
																														
																		Passato il tempo indicato, irrorate i broccoli con il vino 16 e condite con il prezzemolo 17: mescolate piano, con delicatezza, giusto il tempo di amalgamare il prezzemolo. Quindi lasciate cuocere così per altri 25 minuti a fuoco molto dolce. I broccoli a fine cottura dovranno risultare morbidi e teneri. Se durante la cottura vi accorgete che non c'è abbastanza liquido, potete aggiungere un mestolo di brodo vegetale. I vostri broccoli affogati sono ora pronti per essere gustati come delizioso contorno 18!
									

								

							
					    