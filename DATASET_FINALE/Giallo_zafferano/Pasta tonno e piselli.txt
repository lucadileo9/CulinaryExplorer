Difficoltà: Facile
L’ora di cena si avvicina e come sempre siete alla ricerca di qualche idea appetitosa da portare in tavola che sia facile, semplice da preparare e magari senza glutine per via di un’intolleranza in famiglia? Ecco la soluzione perfetta per voi: la pasta tonno e piselli, un primo piatto veloce e family friendly che soddisferà tutti i palati di casa. Si tuffano in padella pomodorini, piselli e tonno, un connubio ghiotto e colorato che insaporirà con gusto gli spaghetti. Questa ricetta last minute è una alternativa perfetta alla solita spaghettata al tonno, da realizzare anche con le linguine, o alla pasta aglio, olio e peperoncino  che vi salverà la cena!

Scoprite anche come preparare una buonissima pasta e piselli cremosa o la pasta con tonno ai pomodorini!


												
						
						

														INGREDIENTI
							
							                            
                                
    								
    									
    										
    										477
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    477
    					
    					    					    					
    					    Carboidrati
    					    g
    					    73.6
    					
    					    					    					
    					      di cui zuccheri
    					    g
    					    5.8
    					
    					    					    					
    					    Proteine
    					    g
    					    18
    					
    					    					    					
    					    Grassi
    					    g
    					    12.2
    					
    					    					    					
    					      di cui saturi
    					    g
    					    2.39
    					
    					    					    					
    					    Fibre
    					    g
    					    5.1
    					
    					    					    					
    					    Colesterolo
    					    mg
    					    18
    					
    					    					    					
    					    Sodio
    					    mg
    					    1585
    					
    					    				
    			
                            
													


						
							
							

							
								

																	Spaghetti Senza Glutine
								
								
								
																	320
									g
																

								

							
								

																	Tonno sott'olio
								
								
								sgocciolato
																	130
									g
																

								

							
								

																	Pisellini
								
								
								
																	170
									g
																

								

							
								

																	Pomodorini ciliegino
								
								
								
																	180
									g
																

								

							
								

																	Aglio
								
								
								
																	1
									spicchio
																

								

							
								

																	Basilico
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la pasta tonno e piselli per prima cosa ponete sul fuoco una pentola colma di acqua, portate al bollore e salate. Lavate e tagliate i pomodorini a metà 1, in un tegame scaldate l’olio, aggiungete lo spicchio d’aglio sbucciato 2 e fate rosolare qualche istante. Aggiungete poi i pomodorini 3
									

								

															

																		
																															
											
										
																														
																		E una volta che i pomodorini avranno rilasciato i propri succhi, aggiungete anche i piselli 4 e fate cuocere per circa 5 minuti. Aggiungete il basilico spezzato grossolanamente con le mani 5, fate cuocere il sughetto a fiamma media per altri 5 minuti circa. Nel frattempo versate la pasta nell’acqua ormai giunta al bollore 6 e cuocete al dente, 3 minuti in meno rispetto al tempo indicato sulla confezione.
									

								

															

																		
																															
											
										
																														
																		Salate il sughetto 7, aggiustate anche di pepe e una volta trascorsi i 5 minuti di cottura, eliminate lo spicchio di aglio 8 e aggiungete il tonno sgocciolato 9, facendo cuocere il tutto per altri due minuti circa,
									

								

															

																		
																															
											
										
																														
																		se il sugo dovesse asciugarsi troppo, aggiungete un po’ di acqua di cottura della pasta 10. Scolate la pasta direttamente nella pentola con il condimento 11, aggiungete un mestolo d’acqua di cottura 12
									

								

															

																		
																															
											
										
																														
																		e saltatela per pochi istanti 13. Servite la vostra pasta con tonno e piselli ben calda con un’altra grattata di pepe nero a piacere (14-15).
									

								

							
					    