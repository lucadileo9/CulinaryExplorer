Difficoltà: Molto facile
La composta di cipolle di Tropea al balsamico è una ricetta semplice da preparare e molto gustosa a base di cipolle rosse di Tropea appassite con l’aceto balsamico e il miele. Il sapore delicato della composta di cipolle di Tropea al balsamico rende questa preparazione ottima come accompagnamento di diversi piatti tra cui formaggi stagionati, arrosti di maiale o pesce. La composta di cipolle di Tropea al balsamico è molto buona anche servita come antipasto sui crostini di pane.


												
						
						

														INGREDIENTI
							
							                            
                                
    								
    									
    										
    										159
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    159
    					
    					    					    					
    					    Carboidrati
    					    g
    					    39.1
    					
    					    					    					
    					      di cui zuccheri
    					    g
    					    39.1
    					
    					    					    					
    					    Proteine
    					    g
    					    0.6
    					
    					    					    					
    					    Grassi
    					    g
    					    0.1
    					
    					    					    					
    					      di cui saturi
    					    g
    					    0.01
    					
    					    					    					
    					    Fibre
    					    g
    					    0.6
    					
    					    					    					    					
    					    Sodio
    					    mg
    					    8
    					
    					    				
    			
                            
													


						
							
														Ingredienti per 2 vasetti da 150 gr
							

							
								

																	Cipolle rosse di Tropea
								
								
								 (circa 6-7 cipolle)
																	500
									g
																

								

							
								

																	Zucchero
								
								
								
																	250
									g
																

								

							
								

																	Aceto balsamico
								
								
								
																	100
									g
																

								

							
								

																	Miele millefiori
								
								
								
																	20
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la composta di cipolle di Tropea al balsamico iniziate dalla pulizia delle cipolle: lavate, mondate e tagliate a fette le cipolle 1 (per questa operazione consigliamo di utilizzare dei guanti monouso per evitare che resti l’odore di cipolla sulle mani). Prendete una casseruola, aggiungete le cipolle e l’aceto balsamico 2, quindi lasciate appassire per 10 minuti a fuoco basso, mescolando frequentemente 3.
									

								

															

																		
																															
											
										
																														
																		Quando le cipolle saranno appassite unite il miele 4 e lo zucchero 5 e lasciate cuocere per circa 45 minuti a fuoco molto basso, continuando a mescolare spesso 6; controllare che la composta rimanga morbida e non tenda a "caramellare". Trascorso il tempo indicato verificate la cottura facendo la prova del piattino: versate un cucchiaino di composta di cipolle di Tropea al balsamico su un piattino inclinato, sarà pronta se non tenderà a colare ma resterà piuttosto compatta e omogenea, in caso contrario, rimettetela a cuocere ancora per poco.
									

								

															

																		
																															
											
										
																														
																		Ora occupatevi della sanificazione dei vasetti (7-8): seguendo le indicazioni del Ministero della Salute indicate in fondo alla ricetta.  Invasate la composta di cipolle di Tropea al balsamico avendo cura di lasciare 2-3 cm di spazio dal bordo, poi chiudete bene i barattoli. Una volta messa la composta nei barattoli, chiudete e passate alla bollitura, ovvero alla pastorizzazione,  seguendo sempre le indicazioni delle linee guida ministeriali. Verificate infine che il sottovuoto si sia formato correttamente: se premendo sul tappo NON sentirete il "click clack" significa che il sottovuoto è stato fatto correttamente. Una volta pronta la composta di cipolle di Tropea al balsamico conservatela in un luogo fresco e asciutto e, al momento di servirla ponetela in una ciotolina e accompagnatela a del buon formaggio stagionato 9.
									

								

							
					    