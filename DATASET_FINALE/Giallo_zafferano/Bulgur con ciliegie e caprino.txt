Difficoltà: Molto facile
Proseguiamo il nostro viaggio alla scoperta del favoloso mondo dei cereali alternativi e pseudocereali: dopo aver assaporato gustose ricette a base di quinoa, miglio e amaranto, ecco un’altra idea sfiziosa, oltre che facile e veloce, per fare il pieno di benessere e fibre… bulgur con ciliegie e caprino! Il bulgur arriva dal Medio Oriente ed è semplicemente un prodotto derivato dalla lavorazione del frumento integrale di cui mantiene tutte le qualità, fra cui si distingue l’elevato potere saziante. Si tratta di un alimento versatile che ricorda un po’ il cous cous, con cui si possono realizzare piatti freddi, polpette o anche ripieni, come nei pomodorini gratinati ripieni di bulgur. Il bulgur con ciliegie e caprino è un delizioso piatto unico che vi sorprenderà per la sapiente combinazione di elementi freschi, speziati, croccanti, aciduli, amarognoli… ma non vi vogliamo svelare altro: avventuratevi nel mondo della cucina creativa e scoprite, forchettata dopo forchettata, gli ingredienti di questo insolito bulgur con ciliegie e caprino!
Provate anche la nostra insalata di bulgur vegana!


												
						
						

														INGREDIENTI
							
							                            
                                
    								
    									
    										
    										375
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    375
    					
    					    					    					
    					    Carboidrati
    					    g
    					    24.5
    					
    					    					    					
    					      di cui zuccheri
    					    g
    					    5.4
    					
    					    					    					
    					    Proteine
    					    g
    					    11.9
    					
    					    					    					
    					    Grassi
    					    g
    					    25.5
    					
    					    					    					
    					      di cui saturi
    					    g
    					    5.38
    					
    					    					    					
    					    Fibre
    					    g
    					    7.4
    					
    					    					    					
    					    Colesterolo
    					    mg
    					    21
    					
    					    					    					
    					    Sodio
    					    mg
    					    710
    					
    					    				
    			
                            
													


						
							
							

							
								

																	Bulgur
								
								
								precotto
																	200
									g
																

								

							
								

																	Ciliegie
								
								
								
																	150
									g
																

								

							
								

																	Caprino
								
								
								
																	80
									g
																

								

							
								

																	Acqua
								
								
								
																	600
									g
																

								

							
								

																	Sedano
								
								
								
																	130
									g
																

								

							
								

																	Nocciole intere
								
								
								
																	70
									g
																

								

							
								

																	Rucola
								
								
								circa
																	20
									g
																

								

							
								

																	Scorza di lime
								
								
								
																	1
									
																

								

							
								

																	Zenzero fresco
								
								
								
																	3
									g
																

								

							
								

																	Menta
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il bulgur con ciliegie e caprino, per prima cosa mettete l’acqua in una pentola capiente, poi aggiungete il bulgur 1 e un pizzico di sale e fatelo cuocere per 4-5 minuti dall’ebollizione. Una volta cotto, scolate il bulgur 2 e trasferitelo in una ciotola; condite con un filo d’olio 3, mescolate bene e lasciatelo raffreddare.
									

								

															

																		
																															
											
										
																														
																		Nel frattempo, lavate le ciliegie, tagliatele a metà e rimuovete il nocciolo 4. Pelate lo zenzero e tagliatelo a rondelle sottili 5. Tritate grossolanamente le nocciole con un coltello 6.
									

								

															

																		
																															
											
										
																														
																		Infine lavate le coste di sedano, eliminate le estremità, rimuovete i filamenti esterni con un pelaverdure 7 e tagliatele a losanghe sottili 8. Ora mettete le ciliegie denocciolate in una ciotola e unite il sedano 9,
									

								

															

																		
																															
											
										
																														
																		lo zenzero 10, le foglioline di menta spezzettate 11, le nocciole tritate 12,
									

								

															

																		
																															
											
										
																														
																		la scorza grattugiata di un lime 13 e il bulgur ormai freddo 14. Condite con un filo d’olio 15, sale e pepe,
									

								

															

																		
																															
											
										
																														
																		poi unite la rucola che avrete precedentemente lavato e asciugato 16, mescolate bene e in ultimo aggiungete dei tocchetti di caprino in superficie 17: il vostro bulgur con ciliegie e caprino è pronto per essere gustato 18!
									

								

							
					    