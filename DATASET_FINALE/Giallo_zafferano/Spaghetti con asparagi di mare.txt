Difficoltà: Molto facile
Quando si va a fare la spesa puntualmente c’è qualcosa che attira la nostra attenzione più di qualunque altra. Che si tratti di un frutto dai colori accesi mai visto prima o di qualche ortaggio il cui nome o forma ci sembrano insolite! A noi è successo in pescheria, quando il nostro occhio è caduto non tanto su pesci particolari, quanto su una strana pianta: la salicornia. Caratteristica di acquitrini salmastri in particolare dell'area mediterranea, la sua forma allungata e il colore verde intenso ricorda proprio quello degli asparagi selvatici: da qui il suo nome. Tornati nella cucina di Giallo abbiamo preparato degli sfiziosissimi spaghetti con asparagi di mare. Per il pranzo di oggi potrete portare in tavola questa pasta stuzzicante che, oltre ad essere originale, si prepara in tempi strettissimi. Pronti a preparare e gustare gli spaghetti con asparagi di mare?


												
						
						

														INGREDIENTI
							
							                            
                                
    								
    									
    										
    										449
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    449
    					
    					    					    					
    					    Carboidrati
    					    g
    					    69.9
    					
    					    					    					
    					      di cui zuccheri
    					    g
    					    5.5
    					
    					    					    					
    					    Proteine
    					    g
    					    16.5
    					
    					    					    					
    					    Grassi
    					    g
    					    11.5
    					
    					    					    					
    					      di cui saturi
    					    g
    					    3.51
    					
    					    					    					
    					    Fibre
    					    g
    					    4.3
    					
    					    					    					
    					    Colesterolo
    					    mg
    					    11
    					
    					    					    					
    					    Sodio
    					    mg
    					    78
    					
    					    				
    			
                            
													


						
							
							

							
								

																	Spaghetti Integrali
								
								
								
																	320
									g
																

								

							
								

																	Asparagi di mare
								
								
								
																	400
									g
																

								

							
								

																	Parmigiano Reggiano DOP
								
								
								da grattugiare
																	50
									g
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	30
									g
																

								

							
								

																	Pepe nero
								
								
								
																	
									q.b.
																

								

							
								

																	Peperoncino fresco
								
								
								piccante
																	30
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spaghetti con asparagi di mare iniziate mettendo sul fuoco una pentola con dell’acqua, dove cuocerete sia gli asparagi di mare che la pasta. Fate attenzione a non salarla però, poiché questo tipo di pianta è molto sapida. Non appena l’acqua sarà in ebollizione sbollentate gli asparagi di mare per 2-3 minuti (se li avete acquistati confezionati, non ci sarà bisogno di scqiacquarli. Attenetevi in ogni caso alle istruzioni riportate sulla confezione) 1. Nel frattempo potrete dedicarvi al condimento. Eliminate il picciolo dal peperoncino 2 e con la lama entrate delicatamente all’interno per staccare i filamenti 3.
									

								

															

																		
																															
											
										
																														
																		Dopodiché sbattete il peperoncino sul tagliere, così da far fuoriuscire tutti i semini 4. Tagliate a rondelle di circa mezzo centimetro e tenete da parte 5. Poi schiacciate leggermente lo spicchio d’aglio con un coltello 6 per sbucciarlo più facilmente.
									

								

															

																		
																															
											
										
																														
																		Versate l’olio in padella insieme all’aglio e al peperoncino 7 e lasciate insaporire per 1-2 minuti a fiamma media 8. A questo punto scolate gli asparagi conservando l'acqua di cottura, tuffateli in padella così da farli insaporire per un minuto a fuoco dolce 9.
									

								

															

																		
																															
											
										
																														
																		Infine togliete l’aglio 10. Riportate a bollore l’acqua in cui avete sbollentato gli asparagi di mare per cuocere gli spaghetti 11. Quando mancheranno 3-4 minuti dalla fine della cottura scolateli (lasciando l'acqua di cottura da parte) per risottarli nella padella con il condimento 12
									

								

															

																		
																															
											
										
																														
																		e proseguite la cottura aggiungendo acqua al bisogno 13. Una volta pronti spegnete la fiamma e condite il Parmigiano grattugiato 14, mantecando per bene il tutto 15.
									

								

															

																		
																															
											
										
																														
																		Poi spolverizzate con del pepe nero 16, date un’ultima saltata 17 e i vostri spaghetti con asparagi di mare sono pronti per essere portati in tavola 18!
									

								

							
					    