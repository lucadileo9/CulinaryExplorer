Difficoltà: Molto facile
Avete voglia di uno snack di verdure sfizioso e croccante? Al posto delle classiche patatine fritte vi proponiamo un'originale alternativa: i fagiolini fritti! Questi croccanti "cornetti" protagonisti di semplici contorni o sfiziose insalate, vengono impanati e poi fritti. Sono perfetti come aperitivo finger food, magari da servire nei conetti di carta paglia per mantenerli caldi e fragranti... rendendoli davvero unici! Ma provate anche a servirli al centro della tavola accompagnandoli con le salsine che più preferite! Un esempio? Magari una salsa delicata come la finta maionese senza uova! Tenete pure in dispensa tutti gli snack preconfezionati che a placare il vostro appetito ci sono i nostri fagiolini fritti!


												
						
						

														INGREDIENTI
							
													


						
							
							

							
								

																	Fagiolini
								
								
								
																	300
									g
																

								

							
								

																	Farina 00
								
								
								
																	150
									g
																

								

							
								

																	Acqua
								
								
								
																	190
									g
																

								

							
								

																	Pangrattato
								
								
								
																	150
									g
																

								

							
								

																	Olio di semi di arachide
								
								
								(per friggere)
																	500
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i fagiolini fritti cominciate dalla loro pulizia. Quindi sciacquateli sotto un getto d’acqua 1, scolateli e poi tamponateli con della carta assorbente per asciugarli 2. Spostatevi su un tagliere ed eliminare le due estremità con le dita o con un coltello se preferite 3.
									

								

															

																		
																															
											
										
																														
																		Passate alla pastella: versate la farina in una ciotola e aggiungete, inizialmente, poca acqua 4. Quindi stemperate con una frusta 5 fino a formare una massa appiccicosa sulla quale potrete versare poi la restante acqua continuando sempre a mescolare 6.
									

								

															

																		
																															
											
										
																														
																		Una volta ottenuta una pastella liscia e senza grumi 7 immergete i fagiolini pochi alla volta 8 e sollevateli con una forchetta per non sporcarvi le mani 9.
									

								

															

																		
																															
											
										
																														
																		Poi passateli nel pangrattato 10 e continuate così fino ad ultimarli tutti, poggiandoli man a mano su un vassoio 11. Nel frattempo mettete sul fuoco un tegame e scaldate l’olio. Ricordate che la temperatura ideale per questa frittura è compresa tra i 170° e i 180° (misurate con un termometro da cucina). Quindi per non farla abbassare troppo, per una frittura croccante e asciutta, immergete pochi pezzi per volta aiutandovi con una schiumarola 12.
									

								

															

																		
																															
											
										
																														
																		Dopo 2-3 minuti di cottura scolate i fagiolini fritti raccogliendoli con la schiumarola 13 e man mano sistemateli su un vassoietto con carta assorbente 14. Continuate così con tutti gli altri e a fine cottura, se preferite, salateli. I vostri fagiolini fritti sono pronti per essere gustati… caldissimi ovviamente 15!
									

								

							
					    