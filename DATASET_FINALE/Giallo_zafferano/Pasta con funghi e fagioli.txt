Difficoltà: Facile
Quando l’aria si fa frizzante e la terra inumidita dalle piogge di stagione ha quel profumo muschiato inconfondibile, è segno che l’autunno è arrivato ed è ora di andare a funghi! Funghi fritti, funghi trifolati, risotto ai funghi e scaloppine ai funghi, questi sono gli immancabili piatti che arricchiscono le nostre tavole con i loro colori caldi e i sapori avvolgenti. Mentre nella bella stagione ci siamo concessi una deliziosa pasta e fagioli estiva, per variare i menu autunnali abbiamo pensato di realizzare una pasta con funghi e fagioli, un primo piatto con un condimento ricco e saporito, da preparare in poco tempo, giusto quello necessario per la cottura della pasta. Pochi minuti per saltare in tegame una manciata di funghi e delicati fagioli cannellini e il tocco stuzzicante della pancetta che sigillerà questa prelibata pietanza.


												
						
						

														INGREDIENTI
							
							                            
                                
    								
    									
    										
    										714
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    714
    					
    					    					    					
    					    Carboidrati
    					    g
    					    61.7
    					
    					    					    					
    					      di cui zuccheri
    					    g
    					    6.7
    					
    					    					    					
    					    Proteine
    					    g
    					    21.5
    					
    					    					    					
    					    Grassi
    					    g
    					    42.4
    					
    					    					    					
    					      di cui saturi
    					    g
    					    12.55
    					
    					    					    					
    					    Fibre
    					    g
    					    17.8
    					
    					    					    					
    					    Colesterolo
    					    mg
    					    45
    					
    					    					    					
    					    Sodio
    					    mg
    					    968
    					
    					    				
    			
                            
													


						
							
							

							
								

																	Fusilli Integrali
								
								
								
																	320
									g
																

								

							
								

																	Cipollotto fresco
								
								
								
																	50
									g
																

								

							
								

																	Funghi champignon
								
								
								
																	300
									g
																

								

							
								

																	Pancetta
								
								
								tagliata a dadini
																	180
									g
																

								

							
								

																	Fagioli cannellini precotti
								
								
								
																	370
									g
																

								

							
								

																	Acqua
								
								
								
																	20
									g
																

								

							
								

																	Rosmarino
								
								
								
																	
									q.b.
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la pasta con funghi e fagioli per prima cosa ponete sul fuoco un tegame colmo di acqua salate e portate al bollore, servirà per la cottura della pasta. Nel frattempo occupatevi del condimento: affettate sottilmente la parte chiara del cipollotto 1 dopo aver eliminato le foglie più esterne. Ora occupatevi della pulizia dei funghi: eliminate la base del gambo e con un panno leggermente inumidito tamponateli per eliminare eventuali residui di terra, quindi affettateli sottilmente 2. Versate un filo di olio di oliva in un tegame, aggiungete il cipollotto 3
									

								

															

																		
																															
											
										
																														
																		e lasciate rosolare a fuoco dolce per 2-3 minuti, poi aromatizzate con il rosmarino sfogliato 4. A questo punto aggiungete anche la pancetta 5 e i funghi 6 cuocete 5-6 minuti
									

								

															

																		
																															
											
										
																														
																		poi versate anche i fagioli precotti 7 e aggiungete 20 g di acqua. Proseguite la cottura per altri 5 minuti e nel frattempo cuocete la pasta al dente 8 e poi scolatela direttamente nel condimento 9.
									

								

															

																		
																															
											
										
																														
																		Allungate con un mestolo di acqua di cottura 10 e saltate la pasta qualche istante per amalgamare i sapori 11. Servite subito la vostra pasta con funghi e fagioli 12.
									

								

							
					    