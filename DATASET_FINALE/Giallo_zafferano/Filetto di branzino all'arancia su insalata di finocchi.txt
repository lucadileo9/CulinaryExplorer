Difficoltà: Facile
Il filetto di branzino all'arancia su insalata di finocchi è un secondo piatto di pesce leggero e sfizioso, dal gusto agrumato. I filetti freschi di branzino infatti vengono marinati nel succo di arancia e farciti con un ripieno di uvetta, pinoli e pangrattato. Scottati pochi minuti in padella, preservano la loro morbidezza e sprigionano un profumo delicato profumo mediterraneo. Per accompagnarli abbiamo scelto un'insalata fresca: il finocchio affettato sottilmente e condito con una citronette di limone e timo, su cui potrete adagiare i vostri filetti prima di servirli. In questo modo otterrete un bel contrasto di sapori, tra la carne tenera dei filetti di branzino e la croccantezza della verdura, ma se preferite potete optare anche per un contorno caldo come i finocchi gratinati in padella!


						
						

														INGREDIENTI
							
							                            
                                
    								
    									
    										
    										421
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    421
    					
    					    					    					
    					    Carboidrati
    					    g
    					    27.5
    					
    					    					    					
    					      di cui zuccheri
    					    g
    					    21.8
    					
    					    					    					
    					    Proteine
    					    g
    					    37.2
    					
    					    					    					
    					    Grassi
    					    g
    					    18
    					
    					    					    					
    					      di cui saturi
    					    g
    					    2.94
    					
    					    					    					
    					    Fibre
    					    g
    					    5.8
    					
    					    					    					
    					    Colesterolo
    					    mg
    					    90
    					
    					    					    					
    					    Sodio
    					    mg
    					    673
    					
    					    				
    			
                            
													


						
														
							
														Ingredienti per il branzino
							

							
								

																	Branzino (spigola)
								
								
								( 4 da 400 g l'uno)
																	1,6
									kg
																

								

							
								

																	Succo d'arancia
								
								
								
																	200
									ml
																

								

							
								

																	Pinoli
								
								
								
																	40
									g
																

								

							
								

																	Uva passa
								
								
								
																	70
									g
																

								

							
								

																	Aneto
								
								
								
																	4
									rametti
																

								

							
								

																	Pangrattato
								
								
								
																	30
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	1
									pizzico
																

								

							
								

																	Acqua
								
								
								(calda)
																	2
									cucchiai
																

								

							
								

																	Aglio fresco
								
								
								
																	1
									spicchio
																

								

							
								

																	Scorza d'arancia
								
								
								
																	1
									
																

								

							
														
							
						
														
							
														Per l'insalata
							

							
								

																	Finocchi
								
								
								
																	800
									g
																

								

							
								

																	Olio extravergine d'oliva
								
								
								
																	20
									g
																

								

							
								

																	Timo
								
								
								
																	2
									rametti
																

								

							
								

																	Succo di limone
								
								
								
																	1
									
																

								

							
								

																	Sale fino
								
								
								
																	1
									pizzico
																

								

							
								

																	Pepe nero
								
								
								
																	1
									pizzico
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il filetto di branzino all'arancia su insalata di finocchi, iniziate dalla pulizia del pesce: eliminate le squame con l'attrezzo apposito 1 o la lama affilata di un coltello (realizzate questa operazione nel lavabo o ponendo il pesce in un sacchetto per alimenti perchè le squame non saltino ovunque). Poi eviscerate il branzino, operando un taglio sotto la pancia ed eliminando le interiora 2; quindi lavate bene il branzino sotto acqua corrente, poi asciugatelo, tagliate via la testa e la coda, le pinne laterali e dividetelo a metà. Sfilettatelo, staccando la carne dalla pelle, tenendo il coltello vicino alla lisca centrale: da ciascun branzino otterrete due filetti 3.
									

								

															

																		
																															
											
										
																														
																		Divideteli ulteriormente a metà 4, passate la mano sui filetti per verificare che non ci siano lische; in caso contrario potete eliminarle con una pinza da cucina 5. Tenete da parte i filetti ottenuti e proseguite preparando la marinatura: grattugiate la scorza di 1 arancia e tenetela da parte, quindi dividete le arance a metà 6
									

								

															

																		
																															
											
										
																														
																		e spremetene il succo 7, poi filtratelo 8. Tritate finemente i ciuffi di aneto 9
									

								

															

																		
																															
											
										
																														
																		Versate il succo di arancia filtrato in una pirofila ampia, aggiungete l'uva passa (precedentemente lavata e asciugata), i pinoli e i ciuffi di aneto 10; salate e pepate a piacere, quindi adagiate i filetti di branzino 11, facendo in modo che tutti si inumidiscano per bene. Coprite con pellicola 12 e fate riposare in frigorifero per almeno 2 ore.
									

								

															

																		
																															
											
										
																														
																		Passate le due ore, scolate i filetti dalla marinatura e adagiateli su un tagliere; raccogliete questi'ultima in una ciotola e unite il pangrattato 13, a questo punto potete aggiungere anche la scorza di arancia grattuggiata se preferite. Mescolate per amalgamarlo agli altri ingredienti. Quindi distribuite il ripieno sui filetti 14 e arrotolateli su se stessi 15.
									

								

															

																		
																															
											
										
																														
																		Fermate ciascun filetto di branzino con uno stuzzicandenti 16. Quando avrete esaurito gli ingredienti, versate l'olio in un tegame, fate soffriggere uno spicchio d'aglio intero o diviso a metà (così potrete toglierlo succesivamente), poi adagiate i filetti di branzino e scottateli a fuoco medio qualche istante rigirandoli; quindi unite l'acqua calda 17: cuocete i branzini un paio di minuti girandoli di tanto in tanto 18, giusto il tempo di far colorire le carni.
									

								

															

																		
																															
											
										
																														
																		Intanto mondate e lavate i finocchi, tagliate il cuore a julienne 19 e preparate la citronette per condirlo: in una ciotolina versate l'olio, il succo di 1 limone, il timo, il sale e 1 pizzico di pepe 20. Emulsionate il tutto con una frusta e condite l'insalata di finocchi. Su un piatto da portata, versate i finocchi e adagiate i filetti di branzino 21: potete decorare a piacere con qualche ciuffetto di aneto o fettine di arancia se preferite!
									

								

							
					    