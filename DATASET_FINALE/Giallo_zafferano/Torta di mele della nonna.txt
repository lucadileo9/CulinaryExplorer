Difficoltà: Facile
Le ricette di torte di mele non ci stancano mai, la torta di mele della nonna è l'emblema di questo dolce intramontabile! Questa morbidissima torta ha radici profonde nelle tradizioni familiari ed è simbolo di convivialità e unione. La sua consistenza morbida e umida, unita al profumo avvolgente delle mele, la rende irresistibile per grandi e piccini. Preparare la torta di mele è un gesto d'amore che ci permette di riscoprire il gusto autentico delle cose fatte in casa, scegliendo gli ingredienti giusti per una perfetta riuscita. Per la torta di mele della nonna abbiamo scelto le mele stark, dalla buccia rosso intenso e la polpa croccante, dolce al punto giusto, perfetta per essere tuffata nel morbido impasto. Preparatevi a immergervi in un viaggio culinario che vi farà sentire proprio a casa dalla nonna.


												
						
						

														INGREDIENTI
							
													


						
							
							

							
								

																	Mele stark
								
								
								
																	770
									g
																

								

							
								

																	Uova
								
								
								a temperatura ambiente
																	3
									
																

								

							
								

																	Farina 00
								
								
								
																	290
									g
																

								

							
								

																	Burro
								
								
								
																	100
									g
																

								

							
								

																	Fecola di patate
								
								
								
																	50
									g
																

								

							
								

																	Zucchero
								
								
								
																	150
									g
																

								

							
								

																	Cannella in polvere
								
								
								
																	
									q.b.
																

								

							
								

																	Latte intero
								
								
								a temperatura ambiente
																	100
									g
																

								

							
								

																	Lievito in polvere per dolci
								
								
								
																	16
									g
																

								

							
								

																	Succo di limone
								
								
								
																	½
									
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare la torta di mele della nonna, come prima cosa sbucciate le mele ed eliminate il torsolo 1. Tagliatele a fettine sottili. Mettetele in una ciotola con il succo di mezzo limone 2. Mescolate per distribuire meglio il succo e non farle annerire 3.
									

								

															

																		
																																											
											
										
																						
											
										
																						
											
										
																																										
																		Sciogliete il burro tagliato a tocchetti nel microonde per 30 secondi, oppure in un pentolino a fiamma bassissima. Fate intiepidire. In una ciotola versate le uova, unite lo zucchero 4, aggiungete la fecola, la farina 5 e il lievito 6 tutti setacciati.  
									

								

															

																		
																																											
											
										
																						
											
										
																						
											
										
																																										
																		Versate poi il burro fuso intiepidito 7, il latte 8 e la cannella in polvere 9. 
									

								

															

																		
																																											
											
										
																						
											
										
																						
											
										
																																										
																		Lavorate gli ingredienti con le fruste elettriche 10 fino a ottenere un composto omogeneo 11. Quando sarà pronto, unite due terzi delle mele all'impasto e mescolate 12. 
									

								

															

																		
																																											
											
										
																						
											
										
																						
											
										
																																										
																		Versate l'impasto in uno stampo imburrato e infarinato, possibilmente a cerchio apribile di 22 cm di diametro 13. Livellate 14 e aggiungete le mele restanti in superficie. Cuocete in forno caldo ventilato a 180° per 55 minuti. Fate la prova stecchino per controllare la cottura prima di sfornare il dolce. Fate raffreddare bene prima di sformare e servire la torta di mele 15.
									

								

							
					    