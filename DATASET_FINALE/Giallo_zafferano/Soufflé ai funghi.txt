Difficoltà: Media
La cucina d'autunno si tinge di sapori intensi e colori caldi, grazie ai tanti prodotti del sottobosco, dai tuberi ai frutti selvatici, dai funghi alle castagne. Grazie a questi fantastici regali della terra, in questa stagione si preparano tanti piatti da condividere in compagnia, soprattutto nelle prime serate fresche. Oggi vi proponiamo di deliziarvi con un antipasto raffinato dalla consistenza soffice come una nuvola: il soufflé ai funghi. Realizzato con la varietà di funghi porcini, il soufflé vi conquisterà per la sua morbidezza avvolgente e l'intenso profumo. Il segreto per rendere questi teneri scrigni davvero voluttuosi sono gli albumi montati a neve molto soda, aggiunti delicatamente al composto e una cottura lenta che magicamente farà gonfiare il vostro soufflé. Preparatevi ad affondare il cucchiaio in una vera delizia di antipasto!


						
						

														INGREDIENTI
							
													


						
														
							
														Ingredienti per 6 stampini (da 9 cm di diametro e 6,5 cm di altezza)
							

							
								

																	Funghi porcini
								
								
								
																	370
									g
																

								

							
								

																	Burro
								
								
								
																	65
									g
																

								

							
								

																	Farina 00
								
								
								
																	80
									g
																

								

							
								

																	Latte intero
								
								
								
																	350
									g
																

								

							
								

																	Uova
								
								
								medie
																	3
									
																

								

							
								

																	Olio extravergine d'oliva
								
								
								
																	30
									g
																

								

							
								

																	Sale fino
								
								
								
																	4
									g
																

								

							
								

																	Pepe nero
								
								
								
																	1
									pizzico
																

								

							
								

																	Aglio
								
								
								
																	1
									spicchio
																

								

							
								

																	Timo
								
								
								
																	
									q.b.
																

								

							
														
							
						
														
							
														Per oliare gli stampini
							

							
								

																	Olio extravergine d'oliva
								
								
								
																	10
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare il soufflé ai funghi iniziate dalla pulizia dei porcini: rimuovete delicatamente il terriccio dal gambo con un coltellino 1, quindi finite di pulire con un pennello e un panno asciutto. Se necessario potete sciacquare velocemente sotto un getto di acqua fredda i funghi (anche se è sempre preferibile non inumidirli) e asciugarli delicatamente con un panno morbido 2. Tagliate via la parte finale del gambo 3
									

								

															

																		
																															
											
										
																														
																		I porcini ora sono pronti: potete tagliarli a fettine 4, quindi a dadini 5. In una padella fate rosolare l'aglio sbucciato e intero con l'olio per qualche istante. Quindi unite i porcini 6,
									

								

															

																		
																															
											
										
																														
																		salate (sarà sufficiente 1 g), pepate 7 e lasciate cuocere a fuoco lento per una decina di minuti. Quando i funghi saranno pronti togliete lo spicchio d'aglio con una pinza da cucina 8 e tenete da parte. Intanto preparate l'impasto del soufflé: in un pentolino sciogliete il burro a fuoco lento mescolando con una frusta 9.
									

								

															

																		
																															
											
										
																														
																		Quando sarà fuso, aggiungete la farina a pioggia continuando a mescolare con la frusta per evitare la formazione di grumi 10. Aggiungete il latte sempre mescolando 11, aggiustate di sale e fate addensare il tutto a fuoco dolce 12.
									

								

															

																		
																															
											
										
																														
																		Quando gli ingredienti saranno ben miscelati e il composto sarà denso, unite i tuorli (tenete da parte gli albumi che vi serviranno successivamente). Potete aggiungerli poco alla volta, due tuorli insieme 13, mescolando perchè si amalgamino al composto e aggiungere poi il terzo 14. Quando i tuorli si saranno assorbiti, trasferite il composto in una ciotola e fate raffreddare 15.
									

								

															

																		
																															
											
										
																														
																		Una volta freddo, unite i funghi cotti al composto 16, aggiungete 3 g di sale, amalgamate gli ingredienti e aromatizzate con qualche fogliolina di timo 17. Tenete il composto da parte. Quindi prendete 6 stampini di 9 cm di diametro e 6,5 cm di altezza, foderateli all'esterno con strisce di carta da forno dello spessore di 7-8 cm in modo che siano più alti dei bordi e lunghi quanto la circonferenza di ciascun contenitore; fermateli con uno spago: in questo modo il vostro soufflé gonfiandosi in cottura si espanderà in verticale. Spennellate ciascuno stampino con l'olio 18.
									

								

															

																		
																															
											
										
																														
																		Dopodichè, montate a neve fermissima gli albumi con uno sbattitore elettrico 19 e incorporateli delicatamente al composto mescolando dall'alto in basso per cercare di non smontarli (20-21).
									

								

															

																		
																															
											
										
																														
																		Ponete gli stampini su una leccarda e versate all'interno il composto con un piccolo mestolo o un cucchiaio 22, riempiendo 2/3 degli stampini 23. Quindi infornate in forno statico preriscaldato a 160° per 45 minuti. Una volta pronti, spegnete il forno e attendete 2-3 minuti prima di aprirlo. Quindi sfornate e servite i vostri soufflé ai funghi appena pronti!
									

								

							
					    