Difficoltà: Facile
Il clafoutis al salmone è una colorata variante del famoso dolce francese preparato con le ciliegie. In questa ricetta, l’impasto tradizionale del clafoutis, realizzato sbattendo uova, latte e farina, viene arricchito con verdura fresca e salmone.
Noi abbiamo usato zucchine baby tagliate a rondelle e piselli, che abbiamo fatto saltare in padella con del cipollotto fresco tritato e uno spicchio d’aglio. Una volta versato l’impasto nello stampo, basta aggiungere il salmone tagliato a listarelle e decorare il tutto con i fiori di zucca.
Questi, infatti, aggiungono una nota di colore e allegria al piatto oltre che di bontà. Il clafoutis al salmone è ideale da servire caldo o tiepido come antipasto oppure anche come secondo piatto. Con il clafoutis al salmone preparerete in pochi passi un piatto semplice ma d’effetto, che potrete personalizzare secondo i vostri gusti!


						
						

														INGREDIENTI
							
							                            
                                
    								
    									
    										
    										186
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    186
    					
    					    					    					
    					    Carboidrati
    					    g
    					    11
    					
    					    					    					
    					      di cui zuccheri
    					    g
    					    2.4
    					
    					    					    					
    					    Proteine
    					    g
    					    13.8
    					
    					    					    					
    					    Grassi
    					    g
    					    9.7
    					
    					    					    					
    					      di cui saturi
    					    g
    					    2.34
    					
    					    					    					
    					    Fibre
    					    g
    					    0.9
    					
    					    					    					
    					    Colesterolo
    					    mg
    					    107
    					
    					    					    					
    					    Sodio
    					    mg
    					    784
    					
    					    				
    			
                            
													


						
														
							
														Ingredienti per il clafoutis
							

							
								

																	Latte intero
								
								
								
																	200
									ml
																

								

							
								

																	Farina 00
								
								
								
																	90
									g
																

								

							
								

																	Uova
								
								
								
																	4
									
																

								

							
								

																	Aneto
								
								
								
																	2
									rametti
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il ripieno
							

							
								

																	Zucchine baby
								
								
								
																	300
									g
																

								

							
								

																	Salmone affumicato
								
								
								
																	250
									g
																

								

							
								

																	Pisellini
								
								
								
																	100
									g
																

								

							
								

																	Fiori di zucca
								
								
								
																	4
									
																

								

							
								

																	Cipollotto fresco
								
								
								
																	1
									
																

								

							
								

																	Aglio
								
								
								
																	1
									spicchio
																

								

							
								

																	Olio extravergine d'oliva
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il clafoutis al salmone, iniziate pulendo il cipollotto fresco: tagliate il gambo 1, eliminate la base 2 e tritatelo finemente 3.
									

								

															

																		
																															
											
										
																														
																		Lavate con cura le zucchine baby, mondatele eliminando le due estremità e poi tagliatele a rondelle 4. Ponete sul tagliere anche il trancio di salmone, affettatelo a listarelle e conservatelo in frigo fino al momento di utilizzarlo 5. Quindi sgusciate i piselli freschi, eliminando il baccello e trasferiteli in una ciotolina 6; vi serviranno 100 g di piselli sgranati.
									

								

															

																		
																															
											
										
																														
																		Dopodichè prendete i fiori di zucca, lavateli, immergendoli delicatamente in acqua fredda, poi sgocciolateli e poneteli a scolare su di un panno asciutto con il quale li tamponerete lievemente. Trasferiteli su un tagliere ed eliminate le escrescenze alla base del calice 7. Estraete i pistilli carnosi posti all’interno 8 e dividete i fiori a metà 9. Metteteli da parte in frigorifero, li aggiungerete poco prima di infornare il clafoutis.
									

								

															

																		
																															
											
										
																														
																		In una padella antiaderente fate scaldare un filo d’olio e lasciate rosolare uno spicchio d’aglio sbucciato, dopodichè aggiungete il cipollotto tritato 10 lasciando soffriggere. Unite anche i piselli sgusciati e le zucchine baby tagliate a rondelle (11-12). Lasciate cuocere a fuoco dolce per circa 20 minuti.
									

								

															

																		
																															
											
										
																														
																		Nel frattempo preparate il composto del clafoutis: rompete le uova in una ciotola e sbattetele con uno sbattitore elettrico fino a montarle per bene 13. Poi aggiungete il latte a filo 14 e infine la farina 15. Salate e pepate a piacere l’impasto.
									

								

															

																		
																															
											
										
																														
																		Unite l’aneto al composto, spezzettandolo con le mani 16, quindi versate all’interno le verdure cotte 17 e mescolate per amalgamare il composto 18.
									

								

															

																		
																															
											
										
																														
																		A questo punto imburrate uno stampo basso dal diametro di 26 cm 19. Versate il composto all’interno dello stampo 20, tirate fuori dal frigo il salmone a listarelle e disponetelo a piacere sul composto 21.
									

								

															

																		
																															
											
										
																														
																		Ora decorate con i fiori di zucca che avete pulito e diviso: disponeteli a raggiera sul composto 22. Una volta decorato 23, non vi resta che infornare il clafoutis in forno già caldo a 180° per 30 minuti (se usate il forno ventilato, cuocete a 160° per 20 minuti). Quando la superficie risulterà piacevolmente dorata, il vostro clafoutis al salmone sarà pronto per essere sfornato e servito caldo 24!
									

								

							
					    