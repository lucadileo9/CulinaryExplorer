Difficoltà: Molto facile
Era una tranquilla giornata di lavoro quando in pausa pranzo è comparsa sul tavolone della redazione una magnifica teglia di pasta gratinata con gli spinaci! I primi timidi assaggini di questo primo piatto al forno sono diventati presto porzioni abbondanti e in men che non si dica sul fondo della teglia non era rimasto che qualche sparuto rigatone. Ci siamo sforzati di cercare un aggettivo che potesse descrivere la sensazione di appagamento che questo lauto pasto ci aveva lasciato, e alla fine abbiamo scelto un termine inglese che lo riassume meravigliosamente: soul-soothing, ovvero un cibo che consola l’anima. Regalate anche voi un po’ di conforto ai vostri amici o familiari con una ricetta sostanziosa e nutriente, a cui nessuno potrà resistere: gli spinaci si trasformano in una crema avvolgente a prova di bambino, e il gorgonzola conferisce quel tocco di gusto in più che conquisterà anche gli adulti. Per finire, la crosticina croccante data dalla gratinatura in forno vi farà sospirare di soddisfazione una volta spazzolato il piatto! Pasta gratinata con gli spinaci: e voi, come la descrivereste?


												
						
						

														INGREDIENTI
							
							                            
                                
    								
    									
    										
    										1236
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    1236
    					
    					    					    					
    					    Carboidrati
    					    g
    					    92.1
    					
    					    					    					
    					      di cui zuccheri
    					    g
    					    6.9
    					
    					    					    					
    					    Proteine
    					    g
    					    53.9
    					
    					    					    					
    					    Grassi
    					    g
    					    72.4
    					
    					    					    					
    					      di cui saturi
    					    g
    					    39.81
    					
    					    					    					
    					    Fibre
    					    g
    					    6.8
    					
    					    					    					
    					    Colesterolo
    					    mg
    					    175
    					
    					    					    					
    					    Sodio
    					    mg
    					    884
    					
    					    				
    			
                            
													


						
							
							

							
								

																	Rigatoni
								
								
								
																	400
									g
																

								

							
								

																	Spinaci
								
								
								
																	1
									kg
																

								

							
								

																	Gorgonzola
								
								
								dolce
																	150
									g
																

								

							
								

																	Mascarpone
								
								
								
																	220
									g
																

								

							
								

																	Panna fresca liquida
								
								
								
																	200
									g
																

								

							
								

																	Parmigiano Reggiano DOP
								
								
								da grattugiare
																	280
									g
																

								

							
								

																	Timo
								
								
								
																	3
									rametti
																

								

							
								

																	Olio extravergine d'oliva
								
								
								
																	20
									g
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la pasta gratinata con gli spinaci, per prima cosa mettete a bollire una pentola colma d’acqua salata che vi servirà per cuocere la pasta. Sciacquate gli spinaci sotto l’acqua corrente 1, asciugateli e metteteli in un’altra pentola; coprite con il coperchio 2 e lasciate cuocere a fiamma bassa, senza aggiungere grassi, fino a che non saranno completamente appassiti: ci vorranno circa 5 minuti. Nel frattempo eliminate la crosta dal gorgonzola e tagliatelo a cubetti 3;
									

								

															

																		
																															
											
										
																														
																		trasferitelo in un tegame e iniziate a farlo sciogliere a fiamma molto bassa 4. Unite il mascarpone 5 e mescolate con una frusta per amalgamarlo bene al gorgonzola; quando entrambi saranno ben sciolti versate la panna fresca 6 e continuate a mescolare fino a che non otterrete una crema liscia e piuttosto liquida.
									

								

															

																		
																															
											
										
																														
																		A questo punto aggiungete circa metà del parmigiano grattugiato 7 e continuate a mescolare fino a che non sarà completamente incorporato e la crema risulterà liscia e uniforme 8, poi spegnete il fuoco. Quando gli spinaci saranno appassiti 9,
									

								

															

																		
																															
											
										
																														
																		trasferiteli in un contenitore alto e stretto, salate, aggiungete un mestolo dell’acqua bollente che utilizzerete per cuocere la pasta 10 e frullate con un frullatore a immersione 11 fino a ridurli in crema, poi trasferiteli in una ciotola 12.
									

								

															

																		
																															
											
										
																														
																		Quando l’acqua sarà arrivata a bollore, versate i rigatoni 13 e cuoceteli per circa 5 minuti (calcolate 5 minuti in meno rispetto al tempo indicato sulla confezione, poiché finiranno di cuocere in forno). Nel frattempo preriscaldate il forno a 180° in modalità statica. Trascorso questo tempo, scolateli e aggiungeteli direttamente nella padella con la salsa di formaggio, a fuoco spento 14, mescolate per amalgamare bene la pasta al condimento 15,
									

								

															

																		
																															
											
										
																														
																		poi aggiungete le foglioline di timo 16. Ora siete pronti per assemblare la pasta al forno: prendete una teglia quadrata di 22 cm e formate un primo strato di rigatoni 17, aggiungete una macinata di pepe nero, poi ricoprite la superficie con gli spinaci frullati 18
									

								

															

																		
																															
											
										
																														
																		e spolverizzate con una cucchiaiata di parmigiano grattugiato 19. Proseguite formando gli strati nello stesso ordine fino ad esaurimento degli ingredienti: quindi aggiungete ancora la pasta 20, il pepe, la crema di spinaci 21
									

								

															

																		
																															
											
										
																														
																		e il parmigiano 22. Concludete con un ultimo strato di pasta 23 e ricoprite con il parmigiano rimanente 24.
									

								

															

																		
																															
											
										
																														
																		Infine aggiungete ancora un pizzico di pepe 25 e un filo d’olio d’oliva 26. Cuocete la pasta nel forno statico preriscaldato a 180° per circa 30 minuti o fino a quando la superficie non risulterà bella dorata 27. La vostra pasta gratinata con gli spinaci è pronta per essere servita!
									

								

							
					    