Difficoltà: Facile
C’era una volta un cocomero tondo tondo che senza dubbio era il più fresco del mondo, all’inizio si gustava semplicemente a fette, in purezza e rigorosamente freddo. Poi abbiamo scoperto che è buono anche nei drink, nell’insalata, tagliato a cubetti o come finger food salato farcito con il formaggio. Ispirati da tanta freschezza e dolcezza abbiamo realizzato anche dei dessert e perfino una pizza fuori dagli schemi, golosa e colorata. Questa volta, indecisi tra gelato e cocktail, abbiamo scelto di non fare rinunce creando dei ghiaccioli all’anguria con una gradevole nota alcolica da scoprire al primo morso. Con una astuta alternanza di gusti abbiamo simulato i colori tipici dell’anguria, rendendo ancora più invitanti questi stecchi freschi e golosi!


												
						
						

														INGREDIENTI
							
							                            
                                
    								
    									
    										
    										69
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    69
    					
    					    					    					
    					    Carboidrati
    					    g
    					    6.8
    					
    					    					    					
    					      di cui zuccheri
    					    g
    					    6.8
    					
    					    					    					
    					    Proteine
    					    g
    					    1.1
    					
    					    					    					
    					    Grassi
    					    g
    					    1.2
    					
    					    					    					
    					      di cui saturi
    					    g
    					    0.59
    					
    					    					    					
    					    Fibre
    					    g
    					    0.4
    					
    					    					    					
    					    Colesterolo
    					    mg
    					    2
    					
    					    					    					
    					    Sodio
    					    mg
    					    11
    					
    					    				
    			
                            
													


						
							
														Ingredienti per 10 ghiaccioli
							

							
								

																	Cocomero (anguria)
								
								
								da pulire
																	1
									kg
																

								

							
								

																	Vodka
								
								
								
																	120
									g
																

								

							
								

																	Yogurt greco
								
								
								
																	120
									g
																

								

							
								

																	Zucchero a velo
								
								
								
																	35
									g
																

								

							
								

																	Kiwi
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare i ghiaccioli all’anguria per prima cosa tagliate a fette l’anguria, poi eliminate la buccia 1, tagliatela a pezzetti 2 ed estraete i semini. Ricavate 530 g di polpa e versatela nella ciotola del mixer 3.
									

								

															

																		
																															
											
										
																														
																		Frullate la polpa fino a ottenere un composto liscio 4. Filtratelo attraverso un colino 5 e incorporate la vodka 6.
									

								

															

																		
																															
											
										
																														
																		Mescolate e versate il liquido nello stampo per ghiaccioli 7 lasciando 2-3 cm di spazio dal bordo 8. Chiudete con il coperchio dello stampo, posizionate i bastoncini avendo cura di bloccarli con delle mollettine di legno, così non scenderanno verso il fondo 9. Fate rassodare in freezer per 2-3 ore.
									

								

															

																		
																															
											
										
																														
																		Intanto versate in un bicchiere lo yogurt e 20 g di zucchero a velo 10, mescolate per amalgamare 11 e poi trasferite la crema ottenuta in un sac-à-poche usa e getta senza bocchetta 12.
									

								

															

																		
																															
											
										
																														
																		Trascorso il tempo di raffreddamento, estraete i ghiaccioli, spremete uno strato di crema 13. Lasciate sempre un po’ di spazio dal bordo che sarà riempito con l’ultimo composto 14. Chiudete con il coperchio 15 e riponete nuovamente in freezer per almeno 30 minuti.
									

								

															

																		
																															
											
										
																														
																		Intanto sbucciate il kiwi e tagliatelo a pezzetti 16. Versate i pezzetti nel mixer 17, aggiungete 15 g di zucchero a velo 18 e frullate.
									

								

															

																		
																															
											
										
																														
																		Dovrete ottenere una salsa omogenea 19. Trascorsi i 30 minuti riprendete i ghiaccioli e terminate con l’ultimo strato verde 20. Questa volta riempite fino al bordo 21.
									

								

															

																		
																															
											
										
																														
																		Chiudete ancora con il coperchio 22 e riponete in freezer per almeno 2 ore. Quando i ghiaccioli si saranno completamente ghiacciati togliete la copertura, i bastoncini dovranno restare ben saldi nel ghiacciolo. Potete mettere per qualche istante lo stampo sotto l'acqua corrente, facendo attenzione a non bagnare i ghiaccioli: questo vi aiuterà a sformare i ghiaccioli con più facilità. Estraete delicatamente i ghiaccioli da ciascuno stampino 23, facendo attenzione a non romperli e serviteli immediatamente . I vostri ghiaccioli all’ anguria sono pronti per essere gustati 24.
									

								

							
					    