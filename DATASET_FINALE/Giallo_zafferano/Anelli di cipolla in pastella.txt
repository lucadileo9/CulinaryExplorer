Difficoltà: Facile
Gli anelli di cipolla in pastella fritti sono uno degli appetizers più amati negli USA, serviti nei fast food e ormai in tutti i pub, insieme al classico cheeseburger, o anche insieme o in sostituizione alle Patatine fritte! Oggi ti mostriamo quanto è facile preparare gli anelli di cipolla con la nostra ricetta e quanto è bello gustarli con i tuoi amici per un aperitivo a casa!
Immergendo gli anelli in acqua e ghiaccio otterrete un sapore più delicato e una consistenza soda, mentre la pastella, realizzata con la birra, invece creerà un guscio croccante e i vostri anelli di cipolle spariranno velocemente, uno dopo l'altro!


						
						

														INGREDIENTI
							
													


						
														
							
														per circa 25 anelli
							

							
								

																	Cipolle
								
								
								(2 bianche grandi e tonde)
																	360
									g
																

								

							
								

																	Ghiaccio
								
								
								
																	
									q.b.
																

								

							
														
							
						
														
							
														per la pastella
							

							
								

																	Farina 00
								
								
								
																	200
									g
																

								

							
								

																	Birra
								
								
								tipo pils
																	275
									g
																

								

							
								

																	Lievito istantaneo per preparazioni salate
								
								
								
																	1
									cucchiaino
																

								

							
								

																	Sale fino
								
								
								
																	1
									cucchiaino
																

								

							
								

																	Paprika dolce
								
								
								
																	1
									cucchiaino
																

								

							
														
							
						
														
							
														per friggere
							

							
								

																	Olio di semi di arachide
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare gli anelli di cipolla come prima cosa mondate le cipolle e tagliatele a fette spesse 1 cm 1; poi senza spezzarli, separate gli anelli 2. Trasferiteli in una ciotola con acqua e ghiaccio 3, per 15 minuti. Questo passaggio servirà a smorzare il gusto delle cipolle e a rendere gli anelli più croccanti.
									

								

															

																		
																																											
											
										
																						
											
										
																						
											
										
																																										
																		Intanto preparate la pastella. In una ciotola versate la farina, il lievito 4, il sale 5 e la paprika 6.
									

								

															

																		
																																											
											
										
																						
											
										
																						
											
										
																																										
																		Aggiungete anche la birra 7 e mescolate con una frusta 8 sino ad ottenere una pastella liscia 9. Riponete in frigorifero sino all'utilizzo.
									

								

															

																		
																																											
											
										
																						
											
										
																						
											
										
																																										
																		Trascorsi i 15 minuti scolate gli anelli di cipolla e asciugateli bene con un canovaccio 10. Prestate attenzione a questa operazione perché se dovessero restare umidi la pastella potrebbe staccarsi in cottura; inoltre l'olio potrebbe esplodere. A questo punto mettete a scaldare l'olio in un tegame, portandolo ad una temperatura di 170°. Riprendete la pastella e aiutandovi con una pinza immergete il primo anello. Lasciate scivolare l'eccesso di pastella 11 e tuffatelo nell'olio caldo 12.
									

								

															

																		
																																											
											
										
																						
											
										
																						
											
										
																																										
																		Proseguite così immergendo pochi anelli alla volta 13. Cuoceteli per circa 3 minuti, girandoli un paio di volte, sino a che non saranno ben dorati. Scolateli su carta da cucina 14. Proseguite in questo modo sino a friggerli tutti e serviteli ancora caldi 15.
									

								

							
					    