Difficoltà: Molto facile
A Carnevale ogni scherzo vale, ma questa volta noi non stiamo scherzando. Avete sentito bene: oggi vogliamo proporvi la ricetta delle frittelle... al forno! Differenti dai tradizionali dolci carnevaleschi, solitamente fritti, questi bocconcini risultano più leggeri proprio grazie alla cottura in forno. Non si tratta di un impasto diverso rispetto a quello delle classiche frittelle di Carnevale, ma proprio della stessa pastella: una magia da realizzare con un escamotage che scoprirete seguendo passo passo il procedimento! Realizzate anche voi queste piccole e rotonde bontà, lasciatevi sedurre dalla loro sottile crosticina che custodisce un'irresistibile morbidezza!


						
						

														INGREDIENTI
							
							                            
                                
    								
    									
    										
    										69
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    69
    					
    					    					    					
    					    Carboidrati
    					    g
    					    13.3
    					
    					    					    					
    					      di cui zuccheri
    					    g
    					    4.9
    					
    					    					    					
    					    Proteine
    					    g
    					    2
    					
    					    					    					
    					    Grassi
    					    g
    					    0.7
    					
    					    					    					
    					      di cui saturi
    					    g
    					    0.28
    					
    					    					    					
    					    Fibre
    					    g
    					    0.3
    					
    					    					    					
    					    Colesterolo
    					    mg
    					    19
    					
    					    					    					
    					    Sodio
    					    mg
    					    10
    					
    					    				
    			
                            
													


						
														
							
														Ingredienti per circa 40 frittelle
							

							
								

																	Uova
								
								
								(circa 4)
																	225
									g
																

								

							
								

																	Farina 00
								
								
								
																	500
									g
																

								

							
								

																	Zucchero
								
								
								
																	150
									g
																

								

							
								

																	Latte intero
								
								
								
																	220
									g
																

								

							
								

																	Liquore all'anice
								
								
								
																	30
									g
																

								

							
								

																	Scorza di limone
								
								
								
																	1
									
																

								

							
								

																	Lievito in polvere per dolci
								
								
								
																	16
									g
																

								

							
														
							
						
														
							
														per cospargere
							

							
								

																	Zucchero a velo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare le frittelle al forno iniziate a realizzare l'impasto. Versate le uova leggermente sbattute nella ciotola di una planetaria, unite lo zucchero 1 e iniziate a montare con le fruste 2. Nel frattempo grattate la scorza del limone 3
									

								

															

																		
																															
											
										
																														
																		e unitela alle uova 4. Quando queste saranno gonfie e spumose versate anche l'anice 5 e il latte a filo 6, entrambi a temperatura ambiente.
									

								

															

																		
																															
											
										
																														
																		A questo punto in un'altra ciotola setacciate insieme la farina 7 e il lievito 8, quindi incorporate le polveri un cucchiaio per volta sempre con la planetaria in funzione a velocità moderata 9.
									

								

															

																		
																															
											
										
																														
																		Una volta ottenuto un impasto liscio ed omogeneo 10 trasferitelo all'interno di una ciotola di vetro 11. Aiutandovi con due cucchiai trasferite 25 g di composto in ogni mezzasfera dello stampo 12; noi abbiamo usato uno stampo in cui ogni mezzasfera è di 5 cm di diametro.
									

								

															

																		
																															
											
										
																														
																		Una volta riempite le varie sezioni 13 infornate in forno statico preriscaldato a 180° per 25 minuti (se utilizzate il forno ventilato cuocete a 160° per circa 15 minuti). Solo quando saranno cotte sfornate lasciate intiepidire le vostre frittelle al forno prima di sformarle 14 e spolverizzate con zucchero a velo 15.
									

								

							
					    