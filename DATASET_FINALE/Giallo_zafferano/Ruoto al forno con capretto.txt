Difficoltà: Facile
Oggi parliamo di un oggetto molto famoso in cucina: "il ruoto", una vera istituzione! Per il vostro pranzo di Pasqua vi invitiamo a provare il ruoto al forno con capretto: una teglia ricca di prelibatezze, un secondo piatto immancabile tra le ricette di Pasqua della tradizione campana. Per "ruoto" si intende proprio la teglia, rotonda ma anche rettangolare come in questo caso, che solitamente si realizza a Pasqua con capretto o a Natale, quando abbraccia la pasta al forno! Esiste anche un'altra prelibatezza, "il ruoto di carne",  ma oggi vi parliamo del ruoto al forno con capretto con i suoi sapori rustici e prelibati. Il capretto conosce diversi usi in cucina e tante ricette classiche per assaporarlo, come il capretto al forno con patate o il capretto in padella. Solitamente una lunga e paziente marinatura ha lo scopo di attenuare il gusto selvatico di questa carne. La ricetta che proponiamo prevede un riposo più breve: sarà poi l'aggiunta di altri ingredienti, come i pomodori pelati, i pisellini e le cipolle dorate ad ingentilire e insaporire il piatto, creando un succulento intingolo in cottura. Scoprite insieme a noi questo piatto tipico regionale e sperimentate anche altre varianti come il capretto alla marchigiana


						
						

														INGREDIENTI
							
													


						
														
							
							

							
								

																	Capretto
								
								
								(in pezzi, pulito)
																	1,2
									kg
																

								

							
								

																	Patate
								
								
								
																	1
									kg
																

								

							
								

																	Pomodori pelati
								
								
								
																	100
									g
																

								

							
								

																	Pisellini
								
								
								
																	120
									g
																

								

							
								

																	Cipolle dorate
								
								
								
																	1
									
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per sciacquare il capretto
							

							
								

																	Acqua
								
								
								
																	
									q.b.
																

								

							
								

																	Aceto di vino bianco
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare il ruoto al forno con capretto iniziate versando acqua e aceto in una ciotola capiente 1, con una proporzione di 3:1. Immergete qui il capretto in pezzi, già pulito 2. Basteranno una decina di minuti (o se preferite anche più tempo), in questo modo si attenuerà il sapore forte. Nel frattempo lavate le patate e tagliatele a cubetti di circa 2,5 cm 3. 
									

								

															

																		
																																											
											
										
																						
											
										
																						
											
										
																																										
																		Pulite la cipolla e affettatela non troppo sottilmente 4. Sminuzzate i pomodori pelati 5. Scolate bene il capretto e adagiate i pezzi su una teglia capiente 6.
									

								

															

																		
																																											
											
										
																						
											
										
																						
											
										
																																										
																		Versate anche le patate a dadini, i pisellini 7, i pelati e la cipolla 8. Condite con olio, sale 9 e il pepe a piacere.
									

								

															

																		
																																											
											
										
																						
											
										
																						
											
										
																																										
																		Bagnate con acqua arrivando quasi a coprire gli ingredienti 10 e mescolate 11. Quindi cuocete in forno statico preriscaldato a 180° per circa 1 ora. Mescolate per bene a metà cottura. Una volta pronto 12, servite il ruoto al forno con capretto ben caldo!
									

								

							
					    