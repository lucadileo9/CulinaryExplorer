Difficoltà: Molto facile
Molti bar di Napoli offrono, oltre al profumato e corposo caffè tradizionale, anche un gustoso caffè alla nocciola. Ecco la nostra ricetta per fare in casa questo goloso caffè napoletano alla nocciola!
Per preparare il caffè napoletano basterà realizzare una crema alla nocciola con panna e pasta di nocciole, che una volta fredda va montata per ottenere una consistenza come una mousse.
Il caffè, rigorosamente con la caffettiera, viene quindi servito in bicchieri di vetro e sormontato da questa soffice e spumosa crema alla nocciola.
Il caffè napoletano è una coccola golosa da concedersi in qualsiasi momento della giornata!


												
						
						

														INGREDIENTI
							
							                            
                                
    								
    									
    										
    										146
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    146
    					
    					    					    					
    					    Carboidrati
    					    g
    					    8.3
    					
    					    					    					
    					      di cui zuccheri
    					    g
    					    3.8
    					
    					    					    					
    					    Proteine
    					    g
    					    2.7
    					
    					    					    					
    					    Grassi
    					    g
    					    11.4
    					
    					    					    					
    					      di cui saturi
    					    g
    					    3.36
    					
    					    					    					
    					    Fibre
    					    g
    					    0.7
    					
    					    					    					
    					    Colesterolo
    					    mg
    					    16
    					
    					    					    					
    					    Sodio
    					    mg
    					    19
    					
    					    				
    			
                            
													


						
							
							

							
								

																	Panna fresca liquida
								
								
								
																	100
									ml
																

								

							
								

																	Pasta di nocciole
								
								
								
																	40
									g
																

								

							
								

																	Caffè
								
								
								
																	180
									ml
																

								

							
								

																	Caffè in polvere
								
								
								
																	
									q.b.
																

								

							
								

																	Sciroppo di zucchero
								
								
								
																	40
									g
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare il caffè napoletano, iniziate a realizzare la crema alla nocciola: riscaldate la panna in un pentolino e aggiungete la pasta di nocciola 1, che dovrà sciogliersi. Unite anche lo sciroppo di zucchero 2, mescolate con una frusta per amalgamare, quindi trasferite il composto in una ciotola e fate raffreddare a temperatura ambiente 3.
									

								

															

																		
																															
											
										
																														
																		Una volta fredda, coprite la crema con un foglio di pellicola 4 e lasciatela riposare in frigorifero anche per una notte. Quando sarà ben fredda, aggiungete 20 ml di caffè freddo 5 e montate la crema alla nocciola con uno sbattitore elettrico 6. Riponetela in frigo a riposare.
									

								

															

																		
																															
											
										
																														
																		Preparate intanto il caffè con la caffettiera: per ottenere un ottimo caffè, riempite la caldaia della vostra caffettiera con l’acqua fredda e possibilmente povera di calcare facendo ben attenzione a non superare la valvola di sicurezza 7 (altrimenti otterrete un caffè più lungo). Riempite il filtro con il caffè macinato formando una montagnetta che livellerete battendo il filtro sul tavolo con movimenti decisi (8-9). Non pressate con il cucchiaino, nè operate fori sulla superficie.
									

								

															

																		
																															
											
										
																														
																		Chiudete la caffettiera molto stretta 10, così che il caffè non fuoriesca dai lati mentre sale, e ponetala su una fiamma bassa e costante per ottenere un caffè corposo. Man mano che il caffè sale si formerà una schiumetta densa 11: vi consigliamo di non lasciar gorgogliare troppo a lungo il caffè per mantenere intatta la sua dolcezza e il suo aroma. Il vostro caffè è pronto: prima di utilizzarlo mescolatelo direttamente nella moka con un cucchiaino per rendere il caffè più omogeneo 12.
									

								

															

																		
																															
											
										
																														
																		Una volta pronto, versate 40 ml di caffè in ogni bicchierino di vetro 13 e aggiungete 30 ml di crema alla nocciola 14. Infine decorate il bicchiere con un pizzico di caffè in polvere 15: ecco pronto il vostro caffè napoletano!
									

								

							
					    