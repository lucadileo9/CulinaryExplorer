Difficoltà: Molto facile
Una cenetta raffinata è appena finita e siete stati molto esigenti con i palati dei vostri ospiti al punto che ora siete pronti per concludere il pasto con un dolce al cucchiaio: non la solita panna cotta, crema o budino. Bensì un dessert scenografico, bellissimo da vedere e molto gustoso! Parliamo dei bicchierini di mele e pompelmo. I sapori marcatamente aciduli della mela verde e del pompelmo rosa, danzano ritmicamente sulle papille gustative, insieme alla deliziosa croccantezza dell'amaretto: dolcezza e freschezza fanno di questi bicchierini di mele e pompelmo un fine pasto per palati da veri intenditori! Quindi, se sapete che avrete a tavola ospiti amanti di dessert piacevolmente rinfrescanti, avete trovato il fine pasto che fa per loro!


						
						

														INGREDIENTI
							
							                            
                                
    								
    									
    										
    										263
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    263
    					
    					    					    					
    					    Carboidrati
    					    g
    					    59.8
    					
    					    					    					
    					      di cui zuccheri
    					    g
    					    59.8
    					
    					    					    					
    					    Proteine
    					    g
    					    1.3
    					
    					    					    					
    					    Grassi
    					    g
    					    2
    					
    					    					    					
    					      di cui saturi
    					    g
    					    0.2
    					
    					    					    					
    					    Fibre
    					    g
    					    3.4
    					
    					    					    					    					
    					    Sodio
    					    mg
    					    8
    					
    					    				
    			
                            
													


						
														
							
														Ingredienti per 6 bicchieri da 160 ml di capienza
							

							
								

																	Zucchero di canna
								
								
								
																	100
									g
																

								

							
								

																	Acqua
								
								
								
																	40
									g
																

								

							
								

																	Amaretti
								
								
								
																	40
									g
																

								

							
														
							
						
														
							
														per la crema alle mele verdi
							

							
								

																	Mele verdi
								
								
								
																	450
									g
																

								

							
								

																	Acqua
								
								
								
																	200
									g
																

								

							
								

																	Zucchero
								
								
								
																	80
									g
																

								

							
								

																	Agar agar
								
								
								
																	3,5
									g
																

								

							
														
							
						
														
							
														per la crema al pompelmo rosa
							

							
								

																	Pompelmi rosa
								
								
								
																	750
									g
																

								

							
								

																	Acqua
								
								
								
																	70
									g
																

								

							
								

																	Zucchero
								
								
								
																	60
									g
																

								

							
								

																	Agar agar
								
								
								
																	3,5
									g
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare i bicchierini di mele e pompelmo cominciate dalla purea di mela. Preparate lo sciroppo: in una pentola versate acqua e zucchero semolato 1 e lasciate fondere, ci vorrà un minuto, dopodiché spegnete e aggiungete l’agar agar 2, mescolate di continuo evitando così la formazione dei grumi e lasciate raffreddare 3.
									

								

															

																		
																															
											
										
																														
																		Intanto lavate e asciugate le mele, tagliatele a metà ed eliminate il torsolo 4. Con uno scavino invece ottenete delle piccole palline di polpa 5 che andrete a tuffare in acqua acidulata (per ottenerla vi basterà spremere un limone in un recipiente con acqua fredda) in modo che non anneriscano. In un altro recipiente raccogliete ciò che avanza dalle mele e versate nel frullatore 6,
									

								

															

																		
																															
											
										
																														
																		unite lo sciroppo 7 e frullate sino ad ottenere un composto omogeneo e liscio 8. Suddividete il composto nei 6 bicchierini riempendo ognuno con circa 80 grammi di composto 9. Riponete i bicchieri in frigorifero lasciandoli rassodare per 30 minuti.
									

								

															

																		
																															
											
										
																														
																		Nel frattempo dedicatevi alla purea al pompelmo, quindi preparate nuovamente lo sciroppo versando acqua e zucchero semolato in un pentolino 10; fate sciogliere, dopodiché spegnete e aggiungete l’agar agar mescolando affinché non si formino grumi 11; lasciate raffreddare. Grattugiate la scorza di ¼ di pompelmo raccogliendola in un recipiente e tenendola in frigo, servirà per la decorazione finale 12.
									

								

															

																		
																															
											
										
																														
																		Per pelare e tagliare a vivo il pompelmo: vi basterà sbucciarli eliminando anche la parte bianca 13, dalla polpa ottenuta potrete infine eliminare gli scarti e conservare invece gli spicchi da tagliare in 2 o 3 parti 14. Versate i cubetti nel frullatore 15
									

								

															

																		
																															
											
										
																														
																		e frullate fino ad ottenere una purea sulla quale verserete lo sciroppo oramai freddo 16. Fate girare ancora un po’ le lame per avere un composto omogeneo 17. Riprendete i bicchierini dal frigo e versate anche la purea di pompelmo (80 g per ciascun bicchierino) sulle basi ormai rapprese 18.
									

								

															

																		
																															
											
										
																														
																		Riponete nuovamente in frigo per 30 minuti o fin quando non saranno sodi 19. Intanto in una padella versate acqua e zucchero di canna 20 e lasciate caramellare a fiamma alta per 2-3 minuti 21.
									

								

															

																		
																															
											
										
																														
																		Quando il composto sarà diventato abbastanza vischioso (potete fare la prova con un cucchiaio) 22 abbassate la fiamma, scolate le palline di polpa di mela scolate dall'acqua acidulata e versatele in padella 23 lasciandole caramellare per un minuto 24.
									

								

															

																		
																															
											
										
																														
																		Sbriciolate a mano gli amaretti, poi prendete i bicchierini e cospargeteli con gli amaretti sbriciolati 25, quindi sistemate le palline di mela caramellate e guarnite i bicchierini con la scorza grattugiata del pompelmo che avevate riposto in frigo 26. I vostri bicchierini di mele e pompelmo sono pronti per essere serviti ma se volete potete guarnirli con un po’ di scorza di mela verde che potrete tagliare a listarelle 27.
									

								

							
					    