Difficoltà: Facile
Un primo piatto così semplice e buono da diventare iconico: penne alla Maitó! Si tratta di una pasta che ha una gustosissima storia: queste penne lisce sono molto più di un semplice spaghetto al pomodoro classico. Sono servite letteralmente immerse in una salsa di pomodoro vellutata arricchita con burro di Normandia e profumata al basilico. Il segreto del successo di questo piatto nato a Forte Dei Marmi (LU) nell'omonimo ristorante Maitó risiede proprio nella sua semplicità. “Maitó”, secondo alcune versioni della storia, sarebbe stato il nomignolo della nonna dei titolari del locale: le penne, come ogni portata del locale, vengono ancora oggi servite con la cura e l’amore che solo una nonna saprebbe dare. Le penne alla Maitó, nella loro semplicità, sono un pezzo della storia e della tradizione di Forte dei Marmi; sono state apprezzate anche da alcune star americane del cinema, di passaggio in Italia come accaduto per altri piatti iconici: pizza o ragù alla bolognese per fare solo due esempi! Le penne alla Maitó sono un piatto che è rimasto irresistibilmente gustoso anche al giorno d’oggi!


												
						
						

														INGREDIENTI
							
													


						
							
							

							
								

																	Penne lisce
								
								
								
																	360
									g
																

								

							
								

																	Passata di pomodoro
								
								
								
																	800
									g
																

								

							
								

																	Parmigiano Reggiano DOP
								
								
								(24 mesi di stagionatura)
																	240
									g
																

								

							
								

																	Burro
								
								
								(di Normandia, freddissimo)
																	240
									g
																

								

							
								

																	Basilico
								
								
								(fresco)
																	20
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																																											
											
										
																						
											
										
																						
											
										
																																										
																		Per preparare le penne alla Maitó iniziate versando la passata in un'ampia padella (possibilmente di acciaio). Salate a piacere e pepate. Lasciate cuocere dolcemente per 20 minuti.
									

								

															

																		
																																											
											
										
																						
											
										
																						
											
										
																																										
																		Intanto tirate fuori il burro freddo di frigo e dividetelo a quadretti 4 5. Versatelo nel sugo 6. 
									

								

															

																		
																																											
											
										
																						
											
										
																						
											
										
																																										
																		Mescolate continuamente per farlo sciogliere completamente 7. Lasciate cuocere ancora il sugo a fiamma dolce per 30 minuti: la salsa dovrà risultare liscia e setosa. Quindi verso la fine della cottura lessate le penne per circa 8 minuti (o per il tempo riportato sulla confezione per la cottura al dente) 8. Grattugiate anche il Parmigiano Reggiano DOP 24 mesi 9.
									

								

															

																		
																																											
											
										
																						
											
										
																						
											
										
																																										
																		Scolate la pasta direttamente nel sugo 10, aggiungete un mestolo di acqua di cottura e mescolate 11, quindi spegnete il fuoco. Profumate con del basilico fresco spezzettato 12 e mescolate ancora.
									

								

															

																		
																																											
											
										
																						
											
										
																						
											
										
																																										
																		Mantecate con parte della dose di Parmigiano Reggiano DOP 13, mescolate 14 e ripetete l'operazione a più riprese così si amalgamerà meglio 15.
									

								

															

																		
																																											
											
										
																						
											
										
																						
											
										
																																										
																		Impiattate 16, aggiungete abbondante condimento nei singoli piatti da portata 17 e completate con le foglioline di basilico fresco 18. Le penne alla Maitó sono pronte per essere gustate!
									

								

							
					    