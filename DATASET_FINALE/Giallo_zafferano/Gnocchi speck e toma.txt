Difficoltà: Facile
Evviva gli gnocchi che si prestano sempre alle più svariate preparazioni, dai grandi classici della cucina italiana fino alle rivistazioni più sfiziose. Oggi infatti vi suggeriamo gli gnocchi speck e toma che conquistano chiunque al primo assaggio. L'esplosione di sapore è fin da subito ben chiara: lo speck, sapido e aromatico, si lascia avvolgere da un sapore delicato della toma piemontese. Una nota croccante arriva poi dalle noci che si sposano benissimo con i due ingredienti per un primo che è davvero una poesia. Scoprite insieme a noi i passaggi per realizzare la ricetta degli gnocchi speck e toma, vi sorprenderà!


												
						
						

														INGREDIENTI
							
													


						
							
							

							
								

																	Gnocchi di patate
								
								
								
																	700
									g
																

								

							
								

																	Speck
								
								
								
																	100
									g
																

								

							
								

																	Toma piemontese
								
								
								
																	100
									g
																

								

							
								

																	Panna fresca liquida
								
								
								
																	300
									g
																

								

							
								

																	Gherigli di noci
								
								
								
																	50
									g
																

								

							
								

																	Rosmarino
								
								
								
																	
									q.b.
																

								

							
								

																	Asiago
								
								
								stagionato
																	
									q.b.
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli gnocchi speck e toma iniziate mettendo sul fuoco la pentola con l'acqua per cuocere la pasta. Intanto tagliate la toma a dadini 1. Poi arrotolate le fette di speck e affettatele a striscioline sottili 2. Infine tritate grossolanamente i gherigli di noci 3. 
									

								

															

																		
																															
											
										
																														
																		Spostatevi ai fornelli e versate le noci in una padella antiaderente assieme 4 allo speck 5 e poi il rametto di rosmarino 6. 
									

								

															

																		
																															
											
										
																														
																		Lasciate scaldare bene il mix affinché risulti dorato e croccante, quindi rimuovete il rosmarino e togliete dal fuoco 7. Passate alla fonduta: versate la panna in un pentolino e lasciate scaldare a fiamma bassa 8, successivamente unite la toma 9.
									

								

															

																		
																															
											
										
																														
																		Sciogliete il formaggio mescolando continuamente 10. A questo punto potete salare l'acqua bollente e tuffare gli gnocchi 11. Non appena saranno a galla scolateli direttamente nella vellutata 12.
									

								

															

																		
																															
											
										
																														
																		Aggiungete il mix di speck e noci 13, una grattugiata di Asiago 14, regolate di sale a piacere e date una bella mescolata. Ecco pronti i vostri gnocchi speck e toma 15.
									

								

							
					    