Difficoltà: Molto facile
Qui a Giallozafferano aspettiamo sempre questo periodo dell’anno con un po’ di emozione! Ci divertiamo a preparare insieme biscotti di pan di zenzero sorseggiando cioccolata calda, appendere ghirlande di lucine canticchiando Jingle Bells… ma la cosa che più ci piace del Natale è fare l’albero: tagliare a strati il pandorino, farcirlo con la crema, illuminarlo con tante palline di ribes… sì, beh, stiamo parlando di un albero speciale! Alberelli di pandoro con crema pasticcera e ribes, il dolce perfetto per le feste! Un dessert ideale per pranzo del Natale o il cenone, ma anche una divertente merenda per i giorni di festa. Gustatevi la ricetta... con tanti auguri da tutti noi!


						
						

														INGREDIENTI
							
													


						
														
							
														Ingredienti per 2 alberelli
							

							
								

																	Pandoro
								
								
								piccoli
																	2
									
																

								

							
								

																	Ribes
								
								
								
																	2
									rametti
																

								

							
								

																	Zucchero a velo
								
								
								per spolverizzare
																	
									q.b.
																

								

							
														
							
						
														
							
														per la crema pasticcera all'arancia e cannella
							

							
								

																	Latte intero
								
								
								
																	250
									g
																

								

							
								

																	Zucchero
								
								
								
																	75
									g
																

								

							
								

																	Amido di mais (maizena)
								
								
								o riso
																	25
									g
																

								

							
								

																	Tuorli
								
								
								
																	3
									
																

								

							
								

																	Cannella in stecche
								
								
								
																	1
									
																

								

							
								

																	Scorza d'arancia
								
								
								
																	½
									
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli alberelli di pandoro con crema pasticcera e ribes, iniziate dalla crema che potrete aromatizzare con arancia e cannella: prendete l’arancia, lavatela e asciugatela quindi pelatela cercando di prelevare solo la scorza esterna e non la parte bianca più amarognola 1. Versate in un pentolino il latte e accendete il fuoco basso, quindi versate la stecca di cannella e la scorza di arancia 2 e portate a sfiorare il bollore. A questo punto spegnete il fuoco, coprite il pentolino con la pellicola e lasciate intiepidire: in questo modo i profumi non si disperderanno. Intanto, in una ciotola capiente versate i tuorli (con gli albumi in avanzo potrete realizzare delle croccanti meringhe o lingue di gatto!) e sbatteteli insieme allo zucchero semolato con una frusta a mano 3.
									

								

															

																		
																															
											
										
																														
																		Quando avrete ottenuto un composto omogeneo e fluido unite poco alla volta l’amido di mais setacciandolo direttamente nella ciotola 4 e mescolate ancora per farlo assorbire. Ora rimuovete la pellicola dal tegame con il latte, eliminate la scorza di arancia e la stecca di cannella e stemperate con poco latte il composto di uova zucchero e amido di mais. Mescolate 5 e trasferite tutto il composto nel tegame con il latte 6. Accendete il fuoco a fiamma dolce e continuate a mescolare con la frusta fino a far addensare la crema: ci vorranno pochi minuti.
									

								

															

																		
																															
											
										
																														
																		Versate poi la crema in una pirofila bassa e ampia e lasciate intiepidire a temperatura ambiente, poi coprite con pellicola a contatto e mettete in frigorifero a raffreddare 7. Quando la crema sarà fredda, potrete trasferirla in un sac-à-poche. Intanto tagliate i pandorini a fette, partendo dal fondo (8-9) fino ad arrivare alla punta.
									

								

															

																		
																															
											
										
																														
																		Coppate la base con uno stampino da biscotti a forma di stella cometa 10. Farcite quindi la fetta immediatamente successiva con della crema pasticcera, aiutandovi con il sac-à-poche e riempiendo bene tutta la superficie 11: sarà la base del vostro alberello di pandoro. Quindi appoggiate la fetta successiva 12 e proseguite alternando gli strati di crema pasticcera a quelli di pandoro fino a creare proprio la forma di un piccolo abete.
									

								

															

																		
																															
											
										
																														
																		Terminate con un ciuffo di crema pasticcera 13. Spolverizzate con lo zucchero a velo sia la stella cometa 14 che i ribes sgranati in una ciotolina 15.
									

								

															

																		
																															
											
										
																														
																		Posizionate delicatamente la stella cometa in cima al pandorino 16 e i ribes tutt’intorno 17. Ripetete le operazioni anche per l'altro pandoro e portate in tavola i vostri alberelli di pandoro con crema pasticcera e ribes per festeggiare tutti insieme 18!
									

								

							
					    