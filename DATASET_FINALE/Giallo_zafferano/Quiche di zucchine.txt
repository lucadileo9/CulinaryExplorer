Difficoltà: Media
La regina di tutte le torte salate è la famosa quiche Lorraine. Il suo ricco ripieno a base di panna, uova e formaggio ha incuriosito i palati di tutto il mondo. Esistono poi tanti modi in cui la quiche si può declinare e la quiche di zucchine è uno di questi. Per la base al posto della pasta frolla salata ci siamo affidati alla buonissima brisè e abbiamo optato per un ripieno saporito ma allo stesso tempo delicato: zucchine, panna e taleggio. Al contrario della quiche Lorraine o di un'altra nostra gustosa variante, la quiche di verdure, questa torta salata potrà essere offerta anche ai vostri amici e parenti vegetariani perché senza pancetta! E se provandola vi sarà piaciuta allora non vi resta che metterla a confronto con la nostra versione alle zucchine trombetta! Se invece amate sperimentare nuove idee in cucina provate la nostra crostata morbida salata alle zucchine, realizzata con lo stampo furbo.


						
						

														INGREDIENTI
							
							                            
                                
    								
    									
    										
    										599.5
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    599.5
    					
    					    					    					
    					    Carboidrati
    					    g
    					    29.5
    					
    					    					    					
    					      di cui zuccheri
    					    g
    					    4.3
    					
    					    					    					
    					    Proteine
    					    g
    					    18.8
    					
    					    					    					
    					    Grassi
    					    g
    					    44.7
    					
    					    					    					
    					      di cui saturi
    					    g
    					    21.3
    					
    					    					    					
    					    Fibre
    					    g
    					    207.7
    					
    					    					    					
    					    Colesterolo
    					    mg
    					    21.3
    					
    					    					    					
    					    Sodio
    					    mg
    					    526.5
    					
    					    				
    			
                            
													


						
														
							
														Ingredienti per la brisè (per uno stampo da 30 cm)
							

							
								

																	Farina 00
								
								
								
																	200
									g
																

								

							
								

																	Burro
								
								
								
																	100
									g
																

								

							
								

																	Acqua
								
								
								(ghiacciata)
																	50
									g
																

								

							
								

																	Sale fino
								
								
								
																	1
									pizzico
																

								

							
														
							
						
														
							
														Per il ripieno
							

							
								

																	Zucchine
								
								
								
																	500
									g
																

								

							
								

																	Taleggio
								
								
								
																	150
									g
																

								

							
								

																	Porri
								
								
								
																	1
									
																

								

							
								

																	Panna fresca liquida
								
								
								
																	200
									g
																

								

							
								

																	Grana Padano DOP
								
								
								da grattugiare
																	100
									g
																

								

							
								

																	Uova
								
								
								medie
																	3
									
																

								

							
								

																	Olio extravergine d'oliva
								
								
								
																	30
									g
																

								

							
								

																	Noce moscata
								
								
								da grattugiare
																	
									q.b.
																

								

							
								

																	Prezzemolo
								
								
								
																	
									q.b.
																

								

							
								

																	Sale fino
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la quiche di zucchine cominciate dalla pasta brisè dovrete avere tutti gli ingredienti ben freddi e potrete lavorare a mano, come vi mostriamo qui, o nel mixer versando tutti gli ingredienti insieme. In una ciotola versate la farina, il sale 1, il burro freddo a pezzetti 2; sbriciolate il composto a mano 3.
									

								

															

																		
																															
											
										
																														
																		Quando avrete ottenuto delle piccole briciole 4 versate l'acqua ghiacciata e impastate brevemente finché gli ingredienti si saranno amalgamati tra loro 5. Trasferite il composto su una spianatoia 6
									

								

															

																		
																															
											
										
																														
																		e lavorate pochi istanti 7, il tempo di ottenere un panetto liscio e omogeneo da avvolgere nella pellicola. Fate riposare in frigorifero per almeno 40 minuti 8. Intanto occupatevi del ripieno della quiche: tagliate il taleggio a dadini. Poi spuntate il porro togliendo la barbetta e la parte verde. Togliete i primi strati più esterni, quindi tagliate a rondelle sottili 9. 
									

								

															

																		
																															
											
										
																														
																		Passate alle zucchine: spuntatele e tagliate anche queste a rondelle sottili 10. In una padella scaldate l'olio e tuffate i porri 11, saltate a fiamma vivace per qualche istante e unite le zucchine 12. Mescolate di tanto in tanto e cuocete a fuoco medio per circa 10 minuti. 
									

								

															

																		
																															
											
										
																														
																		A fine cottura regolate di sale e profumate con un po' di prezemolo tritato 13. Un'ultima saltata, spegnete il fuoco e lasciate da parte in una ciotola per far intiepidire 14. Passate alla crema della quiche: in una ciotola rompete le uova e aggiungete la panna 15, 
									

								

															

																		
																															
											
										
																														
																		il formaggio grattugiato 16 e aromatizzate grattugiando anche della noce moscata 17. Mescolate il tutto con una frusta 18. 
									

								

															

																		
																															
											
										
																														
																		Versate il composto nella ciotola con zucchine oramai intiepidite 19. Unite il taleggio a dadini 20 e amalgamate il tutto 21. 
									

								

															

																		
																															
											
										
																														
																		A questo punto recuperate la brisè dal frigo e tiratela su una spianatoia leggermente infarinata. Aiutatevi con il matterello per ottenere una sfoglia spessa pochi millimetri 22. Arrotolatela sul matterello e srotolatela poi in uno stampo da 30 cm e alto 3,5 cm 23. Versate il ripieno e livellate la superficie 24.
									

								

															

																		
																															
											
										
																														
																		Ripiegate la parte sporgente della brisè verso l'interno 25. Cuocete in forno statico, già caldo, a 190° per circa 50 minuti 26. Una volta cotta sfornate la vostra quiche di zucchine fatela intiepidire qualche minuto prima di gustarla caldissima 27!
									

								

							
					    