Difficoltà: Molto facile
Quando si preferisce una pietanza leggera e sfiziosa, cosa c’è di meglio di un buon spiedino? Ne esistono davvero infinte varianti e oggi abbiamo deciso di realizzarne una molto fresca e golosa con ananas e salmone. Ottimi come antipasto o come aperitivo, gli spiedini di ananas e salmone al limone sono un piatto fresco che porterà colore sulla vostra tavola. Divertitevi a comporre i vostri spiedini e realizzate una marinatura con olio, limone, erbe e pepe rosa. Fate scottare in padella e… il gioco è fatto!


												
						
						

														INGREDIENTI
							
							                            
                                
    								
    									
    										
    										181
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    181
    					
    					    					    					
    					    Carboidrati
    					    g
    					    7.4
    					
    					    					    					
    					      di cui zuccheri
    					    g
    					    7.4
    					
    					    					    					
    					    Proteine
    					    g
    					    10.3
    					
    					    					    					
    					    Grassi
    					    g
    					    12.3
    					
    					    					    					
    					      di cui saturi
    					    g
    					    2.43
    					
    					    					    					
    					    Fibre
    					    g
    					    1.8
    					
    					    					    					
    					    Colesterolo
    					    mg
    					    18
    					
    					    					    					
    					    Sodio
    					    mg
    					    350
    					
    					    				
    			
                            
													


						
							
														Ingredienti per 8 spiedini
							

							
								

																	Ananas
								
								
								
																	200
									g
																

								

							
								

																	Filetto di salmone
								
								
								
																	250
									g
																

								

							
								

																	Succo di limone
								
								
								
																	30
									ml
																

								

							
								

																	Menta
								
								
								
																	40
									foglie
																

								

							
								

																	Timo
								
								
								
																	3
									rametti
																

								

							
								

																	Aneto
								
								
								
																	3
									rametti
																

								

							
								

																	Pepe rosa
								
								
								in grani
																	3
									g
																

								

							
								

																	Olio extravergine d'oliva
								
								
								
																	30
									ml
																

								

							
								

																	Sale fino
								
								
								
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare gli spiedini di ananas e salmone al limone iniziate dalla pulizia dell’ananas. Procedete posizionando l’ananas orizzontalmente su un tagliere; per prima cosa eliminate la base, effettuando un taglio di circa 3-4 cm, e poi il ciuffo, tagliandolo con un coltello 1. Levate la parte interna legnosa con un levatorsoli, infilandolo al centro dell’ananas partendo da un’estremità 2; una volta raggiunta la metà della lunghezza del frutto, estraetelo e ripetete l’operazione partendo dalla parte opposta. Tenete ben salda l’ananas e tagliate lateralmente la buccia 3.
									

								

															

																		
																															
											
										
																														
																		Con la punta di un coltello o di un pelapatate togliete quindi i peduncoli rimasti 4. Tagliate verticalmente l’ananas 5 e realizzate dei quadratini 6.
									

								

															

																		
																															
											
										
																														
																		Terminato questo procedimento, mettete la frutta da parte. Iniziate ora la pulizia dei filetti di salmone; con un coltello togliete la pelle dalla polpa 7. Passando bene il polpastrello sulla polpa, controllate la presenza di lische residue, e toglietele con una pinza da cucina 8. Tagliate il salmone 9 e realizzate dei quadratini proprio come per l’ananas; mettete il pesce da parte.
									

								

															

																		
																															
											
										
																														
																		Preparate la marinatura: prendete le erbe aromatiche e sfogliate il  timo e l’aneto 10; con un coltello tritate tutto grossolanamente. In una ciotola versate l’olio 11 e il succo di limone. Aggiungete al liquido il timo e l’aneto tritati 12, 
									

								

															

																		
																															
											
										
																														
																		il pepe rosa 13, infine salate a vostro piacimento 14; mescolate bene e mettete da parte la marinatura. Procedete ora con la preparazione degli spiedini: infilate una foglia di menta, un quadratino di salmone, di nuovo la menta e un quadratino di ananas. Ripetete l’operazione per tutti gli spiedini, terminando con una foglia di menta 15.
									

								

															

																		
																															
											
										
																														
																		Ponete i vostri spiedini di ananas e salmone in una pirofila e irrorate con la marinatura al limone, erbe e pepe rosa 16. Coprite con la pellicola e lasciate marinare per 2 ore in frigorifero. Dopo due ore fate scaldare una padella a fuoco medio e scottate gli spiedini di ananas e salmone al limone per 1 minuto circa per parte 17. Una volta che avranno preso colore, spegnete il fuoco e servite 18.
									

								

							
					    