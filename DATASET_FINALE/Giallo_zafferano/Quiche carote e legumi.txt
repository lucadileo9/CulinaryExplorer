Difficoltà: Media
Quando si tratta di torte salate, ormai lo sapete, la quiche è quella che vince su tutte! Il suo ricco ripieno a base di uova, panna e formaggio è quello che convince sempre e mette la giusta dose di appetito agli ospiti. Ma stavolta anziché aggiungere la pancetta, tipica della quiche Lorraine, abbiamo pensato di restare sul vegetariano e abbiamo sostituito la carne con piselli e lenticchie. Perciò la ricetta del giorno è una stuzzicante quiche carote e legumi. Questi ultimi, insieme alla presenza delle verdure, si trasformeranno in un interessante incontro di sapori e consistenze. Inoltre, visti tutti gli ingredienti presenti nella quiche carote e legumi, scoprirete un ottimo piatto unico ben bilanciato. Che si tratti quindi di un buffet, una cena informale o di un pranzo da ufficio, l'occasione sarà sempre quella giusta per portare in tavola questa quiche carote e legumi. Non vi resta che mettervi ai fornelli e scoprire come si fa. Cominciamo!


						
						

														INGREDIENTI
							
													


						
														
							
														Ingredienti per la brisè di uno stampo da 28 cm
							

							
								

																	Farina 00
								
								
								
																	200
									g
																

								

							
								

																	Burro
								
								
								(freddo di frigo)
																	100
									g
																

								

							
								

																	Acqua
								
								
								(ghiacciata)
																	50
									g
																

								

							
								

																	Timo
								
								
								rametti 
																	2
									
																

								

							
								

																	Sale fino
								
								
								
																	
									q.b.
																

								

							
														
							
						
														
							
														Per i legumi
							

							
								

																	Piselli secchi
								
								
								
																	100
									g
																

								

							
								

																	Lenticchie secche
								
								
								
																	100
									g
																

								

							
								

																	Carote
								
								
								
																	130
									g
																

								

							
								

																	Sedano
								
								
								
																	60
									g
																

								

							
								

																	Scalogno
								
								
								
																	60
									g
																

								

							
								

																	Acqua
								
								
								
																	1
									l
																

								

							
								

																	Olio extravergine d'oliva
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
														
							
						
														
							
														Per il ripieno
							

							
								

																	Uova
								
								
								(circa 3 medie)
																	185
									g
																

								

							
								

																	Panna fresca liquida
								
								
								
																	210
									g
																

								

							
								

																	Grana Padano DOP
								
								
								
																	80
									g
																

								

							
								

																	Sale fino
								
								
								
																	
									q.b.
																

								

							
								

																	Pepe nero
								
								
								
																	
									q.b.
																

								

							
								

																	Carote
								
								
								
																	280
									g
																

								

							
								

																	Timo
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la quiche carote e legumi cominciate proprio dalla cottura di questi ultimi. Come prima cosa mondate sedano, carota e cipolla e tritate il tutto al coltello 1. In una casseruola fate un giro d'olio e aggiungete il trito, fate insaporire qualche minuto mescolando di tanto in tanto 2. Sciacquate piselli e lenticchie 3
									

								

															

																		
																															
											
										
																														
																		e tuffate nel soffritto 4. Mescolate per far insaporire 5 e poi bagnate con l'acqua 6.
									

								

															

																		
																															
											
										
																														
																		Aggiustate di pepe, coprite con il coperchio 7 e lasciate cuocere per circa 50 minuti. A fine cottura versate in una ciotola e fate raffreddare completamente 8. Intanto occupatevi della pasta brisè. Nel mixer versate farina e burro freddo a pezzetti 9,
									

								

															

																		
																															
											
										
																														
																		aggiungete il sale 10 e azionate il robot versando l'acqua a filo 11. Pochi istanti dopo avrete ottenuto il composto 12,
									

								

															

																		
																															
											
										
																														
																		trasferitelo sul piano e lavoratelo pochi istanti, giusto il tempo necessario per ottenere un panetto liscio e omogeneo 13. Copritelo con pellicola e lasciate rassodare in frigorifero per almeno mezzora 14. Trascorso il tempo, necessario per far raffreddare i legumi e per il riposo della brisè, andate a tirare la pasta ottenendo una circonferenza capace di ricoprire uno stampo da 28 cm 15.
									

								

															

																		
																															
											
										
																														
																		Occupiamoci adesso della crema. In una ciotola rompete le uova e aggiungete la panna 16, il formaggio grattugiato 17 poi sale, pepe e sfogliate i rametti di timo 18.
									

								

															

																		
																															
											
										
																														
																		Date una mescolata e trasferite la crema nella ciotola coi legumi 19, per finire lavate e asciugate le carote, spuntatele mantenendo la buccia e affettatele sottilmente 20. Versate circa 2/3 delle carote nel ripieno 21
									

								

															

																		
																															
											
										
																														
																		e mescolate 22. Versate il composto nello stampo 23, guarnite con le ultime carote e cuocete in forno statico, già caldo a 180°, per circa 60 minuti. Lasciate intiepidire prima di servire la vostra quiche carote e legumi 24.
									

								

							
					    