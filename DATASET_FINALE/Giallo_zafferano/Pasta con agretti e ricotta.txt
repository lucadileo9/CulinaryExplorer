Difficoltà: Facile
Conosciuti con l'originale ed evocativo nome di barba di frate, gli agretti sono delle erbette filiformi dal colore verde brillante e dal sapore gradevolmente acidulo da cui deriva il loro nome più comune. Perfetti per realizzare uno sfizioso antipasto o da consumare tiepidi o freddi come nell'insalata di pasta! Oggi li abbiamo tuffati in una crema di ricotta per dare vita alla pasta con agretti e ricotta, facile e veloce da preparare per un cremoso ed invitante piatto primaverile o da primi giorni di estate. La delicatezza della ricotta vaccina, ottima anche per condire primi piatti come la pasta ricotta e basilico, incontra questa simpatica verdura già protagonista di altre nostre ricette come le tortine salate di agretti il risultato è una pietanza cremosa e dal gusto piacevolmente insolito. Scopri come si puliscono gli agretti, prima di iniziare la ricetta!


												
						
						

														INGREDIENTI
							
							                            
                                
    								
    									
    										
    										415
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    415
    					
    					    					    					
    					    Carboidrati
    					    g
    					    69.3
    					
    					    					    					
    					      di cui zuccheri
    					    g
    					    5.3
    					
    					    					    					
    					    Proteine
    					    g
    					    12.7
    					
    					    					    					
    					    Grassi
    					    g
    					    9.6
    					
    					    					    					
    					      di cui saturi
    					    g
    					    2.57
    					
    					    					    					
    					    Fibre
    					    g
    					    4.1
    					
    					    					    					
    					    Colesterolo
    					    mg
    					    12
    					
    					    					    					
    					    Sodio
    					    mg
    					    523
    					
    					    				
    			
                            
													


						
							
							

							
								

																	Fusilli Senza Glutine
								
								
								
																	320
									g
																

								

							
								

																	Barba di frate (agretti)
								
								
								
																	200
									g
																

								

							
								

																	Ricotta vaccina
								
								
								
																	100
									g
																

								

							
								

																	Cipollotto fresco
								
								
								
																	60
									g
																

								

							
								

																	Mandorle in scaglie
								
								
								
																	20
									g
																

								

							
								

																	Olio extravergine d'oliva
								
								
								
																	2
									cucchiai
																

								

							
								

																	Sale fino
								
								
								
																	
									q.b.
																

								

							
								

																	Aglio
								
								
								
																	1
									spicchio
																

								

							
								

																	Peperoncino fresco
								
								
								
																	1
									
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la pasta con agretti e ricotta per prima cosa lavate sotto l’acqua corrente gli agretti 1, quindi tagliateli a metà 2 e teneteli da parte. Sbucciate l’aglio e affettatelo finemente 3.
									

								

															

																		
																															
											
										
																														
																		Mondate il cipollotto eliminando le estremità, togliendo la parte più esterna 4; poi affettatelo 5. Ponete sul fuoco una pentola colma di acqua da salare a bollore: servirà per cuocere la pasta successivamente. In una padella ampia, scaldate l’olio di oliva, aggiungete l’aglio insieme al peperoncino intero 6
									

								

															

																		
																															
											
										
																														
																		e poi anche il cipollotto affettato 7. Rosolate a fiamma dolce per circa 5 minuti, quindi versate gli agretti 8, bagnateli con un mestolo di acqua di cottura della pasta 9,
									

								

															

																		
																															
											
										
																														
																		salate a piacere 10 e cuocete per circa 10 minuti a fuoco moderato. Intanto versate le mandorle a lamelle in una padella antiaderente ben calda e tostatele per qualche minuto, muovendo spesso la padella, finché non risulteranno leggermente dorate 12.
									

								

															

																		
																															
											
										
																														
																		Nel frattempo cuocete la pasta in acqua bollente 13 in modo che sia al dente (regolatevi in base al tempo di cottura riportato sulla confezione e scolatela un paio di minuti prima). Intanto gli agretti saranno giunti a cottura, eliminate il peperoncino 14 e aggiungete la ricotta 15 e mescolate.
									

								

															

																		
																															
											
										
																														
																		Una volta cotta la pasta, scolatela direttamente nel tegame con il condimento 16, mescolate per insaporire e trasferite nei piatti. Guarnite con le mandorle tostate 17 e servite subito la pasta con agretti e ricotta 18.
									

								

							
					    