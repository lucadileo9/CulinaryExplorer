Difficoltà: Facile
Non c’è nulla di meglio che iniziare la giornata con un dolce soffice e profumato preparato in casa, come un buon ciambellone, per fare un carico di energia e di dolcezza.
Non importa che preferiate accompagnare questa morbida delizia con il caffè, il tè o il latte, la nostra ciambella del mattino si presta ad essere gustata da solo, inzuppata o anche spalmata con confetture e marmellate che la renderanno ancora più golosa ed invitante.
Al mattino gustate la ciambella insieme a tutta la famiglia, anche chi va di fretta non saprà resistere e ne ruberà una fetta!


						
						

														INGREDIENTI
							
							                            
                                
    								
    									
    										
    										203
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    203
    					
    					    					    					
    					    Carboidrati
    					    g
    					    42.8
    					
    					    					    					
    					      di cui zuccheri
    					    g
    					    16.2
    					
    					    					    					
    					    Proteine
    					    g
    					    3.5
    					
    					    					    					
    					    Grassi
    					    g
    					    1.9
    					
    					    					    					
    					      di cui saturi
    					    g
    					    0.83
    					
    					    					    					
    					    Fibre
    					    g
    					    0.5
    					
    					    					    					
    					    Colesterolo
    					    mg
    					    50
    					
    					    					    					
    					    Sodio
    					    mg
    					    99
    					
    					    				
    			
                            
													


						
														
							
														Ingredienti per uno stampo da 22 cm di diametro
							

							
								

																	Frumina
								
								
								(amido di frumento)
																	150
									g
																

								

							
								

																	Farina 00
								
								
								
																	150
									g
																

								

							
								

																	Lievito in polvere per dolci
								
								
								
																	10
									g
																

								

							
								

																	Sale fino
								
								
								
																	
									q.b.
																

								

							
								

																	Burro
								
								
								
																	120
									g
																

								

							
								

																	Latte intero
								
								
								a temperatura ambiente
																	200
									ml
																

								

							
								

																	Scorza d'arancia
								
								
								
																	1
									
																

								

							
								

																	Tuorli
								
								
								
																	1
									
																

								

							
								

																	Uova
								
								
								
																	1
									
																

								

							
								

																	Zucchero
								
								
								
																	120
									g
																

								

							
														
							
						
														
							
														per guarnire
							

							
								

																	Zucchero a velo
								
								
								
																	
									q.b.
																

								

							
								

																	Cannella in polvere
								
								
								
																	
									q.b.
																

								

							
														
							
						
						
						
							
								
									
										
									
								
								.
							
						
				    

															

																		
																															
											
										
																														
																		Per realizzare la ciambella del mattino, iniziate setacciando la frumina 1 insieme alla farina 2 e al lievito 3, setacciando il tutto in una ciotola capiente.
									

								

															

																		
																															
											
										
																														
																		Grattugiate la scorza di un’arancia che servirà per aromatizzare l’impasto 4. A parte, in un’altra ciotola ponete il burro ammorbidito e ridotto a pezzettini, aggiungete lo zucchero 5 e montate il composto con le fruste elettriche per ottenere una crema 6.
									

								

															

																		
																															
											
										
																														
																		A questo punto unite l’uovo intero e il tuorlo a temperatura ambiente 7, e un pizzico di sale. Proseguite montando il composto con le fruste e sempre con le fruste in azione, versate a filo il latte a temperatura ambiente 8. Unite le polveri al composto di uova e burro poco per volta, aiutandovi con un cucchiaio 9.
									

								

															

																		
																															
											
										
																														
																		Mescolate quindi con le fruste elettriche fino ad ottenere un composto liscio e senza grumi 10. Prendete uno stampo da ciambella del diametro di 22 cm con altezza 10 cm, imburrate il fondo e i bordi dello stampo aiutando con un pennello da cucina 11, in modo da imburrare al meglio tutta la superficie, un accorgimento fondamentale se si usa uno stampo decorato come quello che abbiamo usato noi. Infine spolverizzate con la farina tutta la superfice dello stampo 12.
									

								

															

																		
																															
											
										
																														
																		Versate l’impasto nella teglia 13 e livellate la superficie con una spatola o il dorso di un cucchiaio. Cuocete la ciambella del mattino in forno statico preriscaldato a 170° per 40 minuti. A cottura ultimata, sfornate la torta 14 e lasciatela raffreddate prima di sformarla, rovesciandola su una gratella 15.
									

								

															

																		
																															
											
										
																														
																		In una ciotolina mescolate lo zucchero a velo con la cannella in polvere 16, quindi spolverizzate la miscela di aromi sul dolce 17. La vostra ciambella del mattino è pronta per essere gustata a colazione 18!
									

								

							
					    