Difficoltà: Facile
Avete appena aperto il frigorifero facendo l’amara scoperta: sono finite le uova! Quindi pensate di non poter più preparare la torta di mele che volevate far gustare alla vostra famiglia… per ogni "senza" però c'è una soluzione! Vi suggeriamo di unire la morbidezza della torta allo yogurt con la freschezza delle mele: la torta allo yogurt e mele senza uova è una fantastica rivisitazione di quella soffice alle mele! L’aggiunta dello yogurt greco, con la sua delicata punta di acidità, sostituisce le uova rendendo questo dolce senza uova ugualmente morbido e soffice. Ovviamente a farla da padrone ci sono le mele. Noi abbiamo preferito la Fuji, croccante e succosa, ma potrete scegliere anche altre varietà le Royal Gala che ben si prestano per la cottura! Lo sentite questo profumino? Abbiamo appena sfornato la nostra torta allo yogurt e mele senza uova, non vediamo l’ora di assaggiarla. Preparatela anche voi per una fantastica merenda!


												
						
						

														INGREDIENTI
							
							                            
                                
    								
    									
    										
    										252
    									
    									Calorie per porzione
    								
    								
    							
                                
    				
    					    					
    					    Energia
    					    Kcal
    					    252
    					
    					    					    					
    					    Carboidrati
    					    g
    					    48
    					
    					    					    					
    					      di cui zuccheri
    					    g
    					    24.2
    					
    					    					    					
    					    Proteine
    					    g
    					    6.2
    					
    					    					    					
    					    Grassi
    					    g
    					    3.9
    					
    					    					    					
    					      di cui saturi
    					    g
    					    2
    					
    					    					    					
    					    Fibre
    					    g
    					    2
    					
    					    					    					
    					    Colesterolo
    					    mg
    					    7
    					
    					    					    					
    					    Sodio
    					    mg
    					    33
    					
    					    				
    			
                            
													


						
							
														Ingredienti per una teglia da 24 cm
							

							
								

																	Mele Fuji
								
								
								
																	400
									g
																

								

							
								

																	Yogurt greco
								
								
								
																	250
									g
																

								

							
								

																	Farina 00
								
								
								
																	250
									g
																

								

							
								

																	Zucchero
								
								
								
																	125
									g
																

								

							
								

																	Latte intero
								
								
								
																	150
									g
																

								

							
								

																	Lievito in polvere per dolci
								
								
								
																	16
									g
																

								

							
								

																	Cannella in polvere
								
								
								
																	2
									g
																

								

							
								

																	Zucchero a velo
								
								
								per spolverizzare la superficie
																	
									q.b.
																

								

							
							
						
												
						
						
							
								
									
										
									
								
								.
							
						
				    

															

																		
																															
											
										
																														
																		Per preparare la torta allo yogurt e mele senza uova, cominciate lasciando per un po’ fuori dal frigorifero tutti gli ingredienti freschi: in questo modo sarete sicuri sulla riuscita ottimale del dolce perchè avranno tutti la stessa temperatura ambiente. Quindi versate il latte in una ciotola insieme allo yogurt greco 1, stemperate con una frusta e aggiungete lo zucchero semolato 2. Mescolate accuratamente, poi ponete un colino sul recipiente e setacciate la farina 3
									

								

															

																		
																															
											
										
																														
																		mescolate energicamente per farla assorbire evitando così la formazione di grumi 4. Dopodiché aggiungete il lievito per dolci e la cannella in polvere 5 e continuate ad inglobarli al composto 6.
									

								

															

																		
																															
											
										
																														
																		A questo punto potete sbucciare le mele e togliere il torsolo (otterrete circa 300 g di mele). Affettatele e tagliatele a cubetti di circa 2 cm 7. Man mano che tagliate, versate subito nel recipiente che contiene l'impasto così eviterete che i cubetti diventino scuri 8. Amalgamate per bene il tutto con una spatola e versate il composto in una tortiera da 24 cm di diametro (se potete utilizzate uno stampo a cerniera), rivestita con carta forno 9.
									

								

															

																		
																															
											
										
																														
																		Spatolate per livellare il dolce 10 e cuocete in forno statico preriscaldato a 170° per circa 55 minuti (per questa ricetta è sconsigliata la cottura in forno ventilato poiché il dolce potrebbe seccarsi troppo; se preferite provare ugualmente, la cottura ideale è a 160° per circa 45-50 minuti), facendo opportunamente la prova stecchino: se questo esce asciutto allora la torta si considera cotta. Consigliamo inoltre, se vedete la superfice scurirsi troppo, durante la cottura di coprire il dolce con carta alluminio. Sfornate la torta allo yogurt e mele senza uova  e lasciatela raffreddare completamente prima di sformarla 11. Se preferite, servite la vostra torta allo yogurt e mele senza uova con una spolverizzata di zucchero a velo 12.
									

								

							
					    